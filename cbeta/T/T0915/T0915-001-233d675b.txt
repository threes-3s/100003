@{受菩提心戒儀一卷}@
%{受菩提心戒仪一卷}%

@{開府儀同三司特進試鴻臚卿肅國公食邑三千戶賜紫贈司空諡大鑒正號大廣智大興善寺三藏沙門不空奉詔譯}@
%{开府仪同三司特进试鸿胪卿肃国公食邑三千户赐紫赠司空谥大鉴正号大广智大兴善寺三藏沙门不空奉诏译}%

@{弟子某甲等，稽首歸命禮，}@
%{弟子某甲等，稽首归命礼，}%

@{遍虛空法界，十方諸如來。}@
%{遍虚空法界，十方诸如来。}%

@{瑜伽總持教，諸大菩薩眾，}@
%{瑜伽总持教，诸大菩萨众，}%

@{及禮菩提心，能滿福智聚，}@
%{及礼菩提心，能满福智聚，}%

@{令得無上覺，是故稽首禮。}@
%{令得无上觉，是故稽首礼。}%

@{禮佛真言曰：}@
%{礼佛真言曰：}%

@{唵薩嚩怛他孽多(引)跛娜滿那喃迦嚧彌}@
%{唵萨嚩怛他孽多(引)跛娜满那喃迦嚧彌}%

@{次應運心供養：}@
%{次应运心供养：}%

@{弟子某甲等，十方一切剎，}@
%{弟子某甲等，十方一切刹，}%

@{所有諸供養，花鬘燈塗香，}@
%{所有诸供养，花鬘灯涂香，}%

@{飲食幢旛蓋，誠心我奉獻。}@
%{饮食幢旛盖，诚心我奉献。}%

@{諸佛大菩薩，及諸賢聖等，}@
%{诸佛大菩萨，及诸贤圣等，}%

@{我今至心禮。}@
%{我今至心礼。}%

@{普供養虛空藏真言曰：}@
%{普供养虚空藏真言曰：}%

@{唵誐誐曩(引)三婆嚩嚩日囉(二合)斛}@
%{唵誐誐曩(引)三婆嚩嚩日囉(二合)斛}%

@{次應懺悔：}@
%{次应忏悔：}%

@{弟子某甲等，今對一切佛，}@
%{弟子某甲等，今对一切佛，}%

@{諸大菩薩眾。自從過去世，}@
%{诸大菩萨众。自从过去世，}%

@{無始流轉中，乃至於今日，}@
%{无始流转中，乃至于今日，}%

@{愚迷真如性，起虛妄分別，}@
%{愚迷真如性，起虚妄分别，}%

@{貪瞋癡不善，三業諸煩惱，}@
%{贪瞋癡不善，三业诸烦恼，}%

@{及以隨煩惱，違犯他勝罪，}@
%{及以随烦恼，违犯他胜罪，}%

@{及餘罪愆等，毀謗佛法僧，}@
%{及余罪愆等，毁谤佛法僧，}%

@{侵奪三寶物，廣作無間罪，}@
%{侵夺三宝物，广作无间罪，}%

@{無量無邊劫，不可憶知數，}@
%{无量无边劫，不可忆知数，}%

@{自作教他作，見聞及隨喜。}@
%{自作教他作，见闻及随喜。}%

@{復依勝義諦，真實微妙理，}@
%{复依胜义諦，真实微妙理，}%

@{聖慧眼觀察，前後中三際，}@
%{圣慧眼观察，前后中三际，}%

@{彼皆無所得，自心造分別，}@
%{彼皆无所得，自心造分别，}%

@{虛妄不實故，以為慧方便，}@
%{虚妄不实故，以为慧方便，}%

@{平等如虛空。我悉皆懺悔，}@
%{平等如虚空。我悉皆忏悔，}%

@{誓不敢覆藏，從今懺已後，}@
%{誓不敢覆藏，从今忏已后，}%

@{永斷不復作，乃至成正覺，}@
%{永断不复作，乃至成正觉，}%

@{終更不違犯。唯願十方佛，}@
%{终更不违犯。唯愿十方佛，}%

@{一切菩薩眾，哀愍加護我，}@
%{一切菩萨众，哀愍加护我，}%

@{令我罪障滅，是故至心禮。}@
%{令我罪障灭，是故至心礼。}%

@{懺悔滅罪真言曰：}@
%{忏悔灭罪真言曰：}%

@{唵薩嚩跛波捺賀(引)曩嚩日囉(二合)野(引)娑嚩(二合引)賀(引)}@
%{唵萨嚩跛波捺賀(引)曩嚩日囉(二合)野(引)娑嚩(二合引)賀(引)}%

@{次當受三歸依：}@
%{次当受三归依：}%

@{弟子某甲等，從今日以往，}@
%{弟子某甲等，从今日以往，}%

@{歸依諸如來，五智三身佛；}@
%{归依诸如来，五智三身佛；}%

@{歸依金剛乘，自性真如法；}@
%{归依金刚乘，自性真如法；}%

@{歸依不退轉，大悲菩薩僧。}@
%{归依不退转，大悲菩萨僧。}%

@{歸依三寶竟，終不更歸依，}@
%{归依三宝竟，终不更归依，}%

@{自利邪見道，我今至心禮。}@
%{自利邪见道，我今至心礼。}%

@{三歸依真言曰：}@
%{三归依真言曰：}%

@{唵步(引)欠}@
%{唵步(引)欠}%

@{次應受菩提心戒：}@
%{次应受菩提心戒：}%

@{弟子某甲等，一切佛菩薩，}@
%{弟子某甲等，一切佛菩萨，}%

@{從今日以往，乃至成正覺，}@
%{从今日以往，乃至成正觉，}%

@{誓發菩提心。}@
%{誓发菩提心。}%

@{有情無邊誓願度，福智無邊誓願集，}@
%{有情无边誓愿度，福智无边誓愿集，}%

@{佛法無邊誓願學，如來無邊誓願事，}@
%{佛法无边誓愿学，如来无边誓愿事，}%

@{無上菩提誓願成。}@
%{无上菩提誓愿成。}%

@{今所發覺心，遠離諸性相，}@
%{今所发觉心，远离诸性相，}%

@{蘊界及處等，能取所取執。}@
%{蕴界及处等，能取所取执。}%

@{諸法悉無我，平等如虛空，}@
%{诸法悉无我，平等如虚空，}%

@{自心本不生，空性圓寂故。}@
%{自心本不生，空性圆寂故。}%

@{如諸佛菩薩，發大菩提心，}@
%{如诸佛菩萨，发大菩提心，}%

@{我今如是發，是故至心禮。}@
%{我今如是发，是故至心礼。}%

@{次誦受菩提心戒真言曰：}@
%{次诵受菩提心戒真言曰：}%

@{唵冐地唧多母怚波(二合)那野(引)彌}@
%{唵冐地唧多母怚波(二合)那野(引)彌}%

@{最上乘教受發菩提心戒懺悔文}@
%{最上乘教受发菩提心戒忏悔文}%

@{弟子某甲等，歸命十方一切諸佛諸大菩薩大菩提心為大導師，能令我等離諸惡趣，能示人天入大涅槃，是故我今至心頂禮。}@
%{弟子某甲等，归命十方一切诸佛诸大菩萨大菩提心为大导师，能令我等离诸恶趣，能示人天入大涅槃，是故我今至心顶礼。}%

@{弟子某甲等，十方世界所有一切最勝上妙，香花旛蓋種種供養，奉獻一切諸佛菩薩。至心頂禮。}@
%{弟子某甲等，十方世界所有一切最胜上妙，香花旛盖种种供养，奉献一切诸佛菩萨。至心顶礼。}%

@{弟子某甲等，自從過去無始已來乃至今日，貪瞋癡等種種煩惱，及忿恨等諸隨煩惱，惱亂身心，廣作一切身業不善——殺、盜、邪、婬，口業不善——妄言、綺語、惡口、兩舌，意業不善——貪、瞋、邪見。種種煩惱，無始相續纏染其心，令身口意造罪無量，或殺父母、殺阿羅漢、出佛身血、破和合僧；毀謗三寶、打縛眾生；破齋、破戒、飲酒食肉及食五辛。如是等罪無量無邊，不可憶知。今日誠心發露懺悔，一懺已後，永斷相續，更不敢造。唯願十方一切諸佛諸大菩薩，加持護念，能令我等罪障銷滅。}@
%{弟子某甲等，自从过去无始已来乃至今日，贪瞋癡等种种烦恼，及忿恨等诸随烦恼，恼乱身心，广作一切身业不善——杀、盗、邪、婬，口业不善——妄言、绮语、恶口、两舌，意业不善——贪、瞋、邪见。种种烦恼，无始相续缠染其心，令身口意造罪无量，或杀父母、杀阿罗汉、出佛身血、破和合僧；毁谤三宝、打缚众生；破斋、破戒、饮酒食肉及食五辛。如是等罪无量无边，不可忆知。今日诚心发露忏悔，一忏已后，永断相续，更不敢造。唯愿十方一切诸佛诸大菩萨，加持护念，能令我等罪障销灭。}%
@{弟子某甲等，自從今身乃至當坐菩提道場，於其中間，歸依如來無上三身，歸依方廣大乘法藏，歸依一切不退菩薩僧。歸依佛竟，歸依法竟，歸依僧竟。從今已後更不歸依二乘外道，唯願十方一切諸佛證知我等。至心頂禮。}@
%{我们这些弟子，从现在开始，直到证得菩提果位，在这期间，我们皈依如来无上三身，皈依广大的大乘法藏，皈依一切不退转的菩萨僧。皈依佛完毕，皈依法完毕，皈依僧完毕。从今以后，我们不再皈依二乘外道，只愿十方一切诸佛见证我们。至心顶礼。}%

@{弟子某甲等，始從今身，乃至當坐菩提道場，於其中間，誓發無上菩提心。}@
%{我们这些弟子，从现在开始，直到证得菩提果位，在这期间，我们发誓要成就无上菩提心。}%

@{眾生無邊誓願度，福智無邊誓願集，}@
%{誓愿度化无边众生，誓愿集聚无边福智。}%

@{法門無邊誓願學，如來無邊誓願事，}@
%{誓愿学习无边法门，誓愿侍奉无边如来。}%

@{無上菩提誓願成。}@
%{誓愿成就无上菩提。}%

@{今所發心，復當遠離我法二相，顯明本覺，真如平等鏡智現前，得善巧智，具足圓滿普賢之心，唯願十方一切諸佛諸大菩薩證知我等。至心頂禮：}@
%{我们现在发起的菩提心，要远离“我”和“法”的二相，显明本觉，真如平等的镜智现前，获得善巧智慧，具足圆满的普贤之心。只愿十方一切诸佛诸大菩萨见证我们。至心顶礼。}%

@{南無東方阿閦佛南無南方寶生佛南無西方阿彌陀佛南無北方不空成就佛南無清淨法身毘盧遮那佛}@
%{南无东方阿閦佛，南无南方宝生佛，南无西方阿弥陀佛，南无北方不空成就佛，南无清净法身毗卢遮那佛。}%

@{受菩提心戒儀一卷}@
%{受菩提心戒仪一卷。}%
