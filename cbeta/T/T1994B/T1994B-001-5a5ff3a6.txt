@{楊岐方會和尚後錄}@
%{杨岐方会和尚后录}%

@{師。入院開堂。宣疏了。師云。大眾。大家散去。早落二頭三首。如不散去。今日熱瞞諸人去也。宜陽秀水。萍實楚江。遂陞座。拈香云。此一瓣香。奉為今上皇帝。聖壽千秋。永昌佛日。次一瓣香。奉為州縣官僚。檀那十信。此一瓣香。諸人還知落處麼。若也知得落處。更不須開兩片皮。若也不知。為先住南源。次住石霜。今住潭州興化禪寺。諸人還識興化麼。如不識。不免帶累上祖。遂趺座。維那白槌訖。師云。早落第二義。大眾散去。猶較些子。既不散去。有疑請問。僧問。師唱誰家曲。宗風嗣阿誰。師云。隔江打鼓不聞聲。僧云。興化的子。臨濟兒孫。師云。今日因齋慶讚。師乃云。更有問話者麼。所以道。諸供養中。法供養最為勝。良久云。百千諸佛。天下老和尚出世。皆以直指人心。見性成佛。若向者裏明得去。盡與百千諸佛同參。若向者裏。未能明得。楊岐未免惹帶口業。況諸人盡是靈山會上。受佛付囑底人。何須自家退屈。還有記得底人麼。爾且道。靈山末後一句。作麼生道。如無。楊岐今日敗闕。以方會。俾欲深雲隱拙。隨眾延時。豈謂郡縣官僚。洎諸檀信。共崇三寶。續佛壽命。令法久住。俾令山僧住持此剎。亦非小緣。所有一毫之善。上祝皇帝萬歲。家宰千秋。大眾且道。今日事作麼生。良久云。來年更有新條在。惱亂春風卒未休。}@
%{师父进寺院开堂，宣读完经文后，师父说：大众，大家散去吧，早点离开这儿，否则今天就白白地糊弄你们了。宜阳秀水，萍实楚江。然后师父升座，拈香说：这一瓣香，献给当今皇上，圣寿千秋，永昌佛日。下一瓣香，献给州县官僚，檀那十信。这一瓣香，诸位还知道落处吗？如果知道落处，就不需要再打开嘴巴说话了。如果不知道，要知道，先住南源，后住石霜，现在住在潭州兴化禅寺。诸位还认识兴化吗？如果认不出来，就免不了连累上祖师。然后师父趺坐，维那敲响白槌，师父说：早点离开第二义，大众散去吧，还算好一点。既然不散去，有疑问就提问吧。僧人问：师父唱的是谁家的曲子？宗风是传承谁的？师父说：隔江打鼓听不到声音。僧人说：兴化的弟子，临济的子孙。师父说：今天因为斋庆赞颂，师父就说：还有人要提问吗？所以说，各种供养中，法供养是最为胜妙的。良久，师父说：百千诸佛，天下老和尚出世，都是直指人心，见性成佛。如果在这方面明悟了，就与百千诸佛同参。如果在这方面，未能明悟，杨岐免不了惹上口业。何况诸位都是灵山会上，受佛付嘱的人，何须自己退缩。还有人记得吗？你们就说，灵山最后一句话，怎么讲？如果没有，杨岐今天就失败了。以方会，想要深藏不露，随着大众延时。难道说郡县官僚，以及诸位檀信，共同崇奉三宝，续佛寿命，令法久住，让山僧住持此刹，也不是小缘分。所有的一点善行，都祝皇上万岁，家宰千秋。大众且说，今天的事怎么处理？良久，师父说：来年还有新的枝条在，扰乱春风终究不会停止。}%

@{上堂。僧問。如何是祖師西來意。師云。擔頭不負書。師云。心生種種法生。心滅種種法滅。拈起拄杖。卓一下云。大千世界百雜碎。捧鉢盂向香積世界。喫飰去也。}@
%{上堂，僧人问：什么是祖师西来意？师父说：担头上不负书。师父说：心生种种法生，心灭种种法灭。师父拈起拄杖，敲了一下说：大千世界百杂碎，捧着钵盂走向香积世界，吃东西去吧。}%

@{上堂。僧問。如何是不動尊。師云。大眾齊著力。僧云。與麼則香燈不絕去也。師云。且喜勿交涉師乃云。一切法皆是佛法。佛殿對三門。僧堂對厨庫。若也會得。擔取鉢盂拄杖。一任天下橫行。若也不會。更且面壁。}@
%{上堂，僧人问：什么是不动尊？师父说：大众一起努力。僧人说：这样香灯就不会断绝了。师父说：且喜勿交涉。师父就说：一切法都是佛法。佛殿对着三门，僧堂对着厨房。如果你明白了，就担着钵盂拄杖，任凭天下横行。如果你不明白，就继续面壁吧。}%

@{上堂。僧問。如何是佛。師云。賊是人做。師乃云。萬法是心光。諸緣惟性曉。本無迷悟人。只要今日了。山河大地。有什麼過。山河大地。目前諸法。總在諸人脚跟下。自是諸人不信。可謂古釋迦不前。今彌勒不後。楊岐與麼。可謂買帽相頭。}@
%{上堂，僧人问：什么是佛？师父说：贼是人做的。师父就说：万法是心光，诸缘唯性晓。本来就没有迷悟之人，只要今天明白了。山河大地，有什么过错？山河大地，目前诸法，都在诸位的脚跟下。只是诸位不信，可以说古释迦不前，今弥勒不后。杨岐这样，可以说买帽相头。}%

@{上堂。心是根。法是塵。兩種猶如鏡上痕。痕垢盡時光始現。心法雙忘性即真。遂拍禪床一下云。山河大地何處有也。且作麼生道得不受人瞞底句。若也道得。向十字路頭。道將一句來。如無。楊岐今日失利。}@
%{上堂，心是根，法是尘。两种犹如镜上痕。痕垢尽时光始现，心法双忘性即真。然后师父拍了一下禅床说：山河大地在哪里？怎么才能说出不受人蒙蔽的话？如果能说出来，到十字路口，就说一句吧。如果没有，杨岐今天就失败了。}%

@{上堂。一塵纔起。大地全收。遂拈起拄杖云。須彌山上走馬。大洋海裏𨁝跳。鬧市中忽撞著者箇。是人知有。且道。黑地裏穿針一句。作麼生道。良久云。尋常不欲頻開口。為是渾身著衲衣。}@
%{上堂，一尘才起，大地全收。然后师父拈起拄杖说：须弥山上骑马，大洋海里跳跃。闹市中突然撞着的那个人，是人知道有。且说，黑地里穿针一句话，怎么讲？良久，师父说：平常不想经常开口，因为是全身穿着衲衣。}%

@{上堂。云心隨萬境轉。轉處實能幽。隨流認得性。無喜復無憂。復云。天堂地獄。罩却汝頭。釋迦老子。在爾脚跟下。當明對暗。時人知有。鬧市裏把將鼻孔來。還有道得麼。試出來。與楊岐出氣。如無。楊岐今日失利。}@
%{上堂，云：心随万境转，转处实能幽。随流认得性，无喜复无忧。又说：天堂地狱，罩住你的头。释迦老子，在你脚跟下。当明对暗，时人知道有。闹市里把鼻子拿出来，还有人能说吗？试着说出来，让杨岐出气。如果没有，杨岐今天就失败了。}%

@{上堂。僧問。祖師面壁。意旨如何。師云。西天人不會唐言。僧云。昨日雨落。今日天晴。是人道得。請和尚出格道一句。師以兩手捺膝坐。僧云。大殺盡力道。只道得一半。師云。分身兩處看。僧指侍者云。和尚為什麼不著鞋。師云。者漆桶。僧便禮拜歸眾。}@
%{上堂，僧人问：祖师面壁，意旨如何？师父说：西天人不会说唐话。僧人说：昨天雨落，今天天晴。这个人能说出来，请和尚说一句出格的话。师父用手按着膝盖坐着。僧人说：大杀尽力道，只说出来一半。师父说：分身两处看。僧人指着侍者说：和尚为什么不穿鞋？师父说：这漆桶。僧人就礼拜，回到大众中。}%
@{師。乃舉外道問佛。不問有言。不問無言。世尊良久。外道讚嘆。世尊大慈大悲。開我迷雲。令我得入。外道去後。阿難問世尊云。外道見箇什麼。便道令我得入。世尊云。如世良馬。見鞭影而行。師云。道吾師兄云。世尊隻眼通三世。外道雙眸貫五天。道吾師兄。善則善矣。甚與古人出氣。楊岐道。金鍮不辨。玉石不分。大眾要會麼。世尊輟已從人。外道因齋慶讚。遂以拄杖卓一下。喝一喝。}@
%{师父，就举了个外道问佛祖，不问有言，也不问无言。佛祖沉默了好久，外道就赞叹说：佛祖您慈悲伟大，为我解开了迷雾，让我得以进入佛门。外道走了以后，阿难问佛祖说：外道看见了什么，就说让它得入佛门呢？佛祖说：就像世间的好马，看见鞭子的影子就往前跑。师父说：我师兄说，佛祖一只眼睛就能看穿三世，而外道两眼却只能看到五天。师兄说，这虽然很好，但跟古人比起来，就差远了。杨岐说：金铜不分，玉石不辨，你们明白吗？佛祖就停止了说法，随大众去了。外道因为斋饭而赞叹，就用拄杖敲了一下，喝了一声。}%

@{上堂。妙湛總持不動尊。首楞嚴王世希有。銷我億劫顛倒想。不歷僧祇獲法身。乃拈拄杖云。拄杖子。豈不是法身。爾諸人還知麼。楊岐今日向水裏倒泥裏𩥇。蓋為諸人頭抵麵袋裏。三十年後。明眼人前。不得錯舉。以拄杖卓一下。喝一喝。}@
%{讲堂上，妙湛总持不动尊，首楞严王世希有，消我亿劫颠倒想，不历僧祇获法身。然后他拿起拄杖说：这拄杖，难道不是法身吗？你们这些人明白吗？杨岐今天在水里倒泥巴，就是为了让你们这些人脑袋撞到面袋里。三十年后，在明眼人面前，可不要搞错。说着，他就用拄杖敲了一下，喝了一声。}%

@{上堂。云一切智通無障礙。遂拈起拄杖云。拄杖子。向諸人面前。逞大神通去也。遂擲下云。直得乾坤震裂。地搖六動。不見道。一切智智清淨。又拍禪床一下云。三十年後。明眼人前。莫道楊岐龍頭蛇尾。}@
%{讲堂上，他说一切智通无障碍，然后拿起拄杖说：这拄杖，在你们面前，要显大神通了。说着，他就扔下拄杖说：这一下，让乾坤震裂，大地摇动，还不明白吗？一切智智清净。说着，他又拍了一下禅床说：三十年后，在明眼人面前，不要说杨岐是龙头上长蛇尾。}%

@{上堂。云雷驚雨勢。萬物發生。拈起拄杖云。大眾且道。者箇作麼生。良久云。漁翁盡日空垂釣。收取絲綸歸去來。以拄杖卓禪床一下云。參。}@
%{讲堂上，他说雷惊雨势，万物发生。然后拿起拄杖说：你们说，这是什么？沉默了很久，他说：渔翁整天白白钓鱼，收起鱼线回家吧。说着，他就用拄杖敲了一下禅床，说：参。}%

@{上堂。僧問。師登寶座。四眾臨筵。的的西來。請師舉唱。師云。雲開山嶽秀。水到四溟寬。進云。一句已蒙師指示。今日得聞於未聞。師云。脚跟下一句。作麼生道。僧云。若不伸三拜。爭顯我師機。師云。更有什麼事。僧禮拜。師云。記取者僧話頭。問。先聖有八萬四千法門。門門見諦。學人為什麼。觸途成滯。師云。何得自家退屈。僧云。急切處。請師舉。師云。露柱𨁝跳。上三十三天。僧云。拈却佛殿。去却案山。脚跟下。去西天有多少。師云。楊岐被爾問倒。僧云。將謂無鼻孔。師云。三十年後。自家面赤。師乃云。風不鳴條。雨不破塊。此是俗漢時節。作麼生是衲僧應時應節底句。遂拍禪床一下云。直待彌勒下生時。}@
%{讲堂上，僧人问：师父登上宝座，四众弟子都在面前，您是从西方而来，请师父开示一下。师父说：云开山岳秀，水到四溟宽。僧人说：这句话我已经蒙师父指点了，今天又听到以前没听过的。师父说：脚跟下的那句话，怎么讲？僧人说：如果不伸出三个头去拜，怎么显现出师父的机缘呢？师父说：还有什么事吗？僧人就拜了。师父说：记住这个僧人的话头。僧人问：先圣有八万四千法门，门门见谛，为什么学人一碰到就停滞不前呢？师父说：怎么可以自己退缩呢？僧人说：急切的时候，请师父开示一下。师父说：露柱𨁝跳，上三十三天。僧人说：拿走佛殿，去掉案山，脚跟下，去西天有多少路程呢？师父说：杨岐被你问倒了。僧人说：难道没有鼻孔吗？师父说：三十年后，你自己就会脸红。师父就说：风不鸣条，雨不破块，这是俗人的时候，衲僧应该怎么应时应节呢？说着，他就拍了一下禅床说：等到弥勒下生的时候。}%

@{上堂。僧問。虎符金印師親握。家國興亡事若何。師云。將軍不舉令。僧云。坐籌幃幄。非師者誰。師云。金州客。僧云。幸對人天。願觀盛作。師云。楊岐鼻孔。在闍梨手裏。僧云。學人性命。在和尚手中。師云。爾乾𨁝跳作什麼。僧云。下坡不走。快便難逢。撫掌一下。便禮拜。師云。看者一員戰將。師乃云。風霜刮地。寒葉飄空。不涉春緣。拈將鼻吼來。遂拍禪床一下云。來年更有新條在。惱亂春風卒未休。}@
%{讲堂上，僧人问：虎符金印师父亲自握着，国家兴亡大事怎么办？师父说：将军不发布命令。僧人说：坐在帷幄之中，策划谋略，不是师父是谁？师父说：金州客。僧人说：有幸面对人天，希望观赏您的盛举。师父说：杨岐的鼻孔，在闍梨手里。僧人说：学人的性命，在和尚手里。师父说：你干𨁝跳干什么？僧人说：下坡不走，机会难得。他拍了一下手，就拜了。师父说：看，这是一员战将。师父就说：风霜刮地，寒叶飘空，不涉春缘。拿着鼻吼来。说着，他就拍了一下禅床说：来年还有新枝在，扰乱春风，终未停止。}%

@{上堂。云楊岐一訣。凡聖路絕。無端維摩。特地饒舌。}@
%{讲堂上，他说杨岐一诀，凡圣之路断绝。无端维摩，特地饶舌。}%

@{上堂。供養主問。雪路漫漫。如何化導。師云。霧鎖千山秀。迤邐問行人。僧問。忽有人問楊岐意旨。未審如何舉似。師云。大野分春色。巖前凍未消。僧畫一圓相云。忽遇與麼人來。又作麼生。師乃捩轉面。僧擬議。師便喝云。甚麼處去也。僧作女人拜。師云。歸來與爾三十棒。師乃云。楊岐令下。已在言前。作麼生是正令。喝一喝。便下座。}@
%{讲堂上，供养主问：雪路漫漫，怎么化导呢？师父说：雾锁千山秀，迤邐问行人。僧人问：突然有人问杨岐的意旨，不知怎么举似？师父说：大野分春色，岩前冻未消。僧人画了一个圆相说：突然遇到这样的人来，又怎么办呢？师父就转过脸去，僧人想要议论，师父就喝了一声说：去哪里呢？僧人做出女人拜的样子。师父说：回来给你三十棒。师父就说：杨岐的命令，已经说出去了，怎么才是正确的命令呢？喝了一声，就下座了。}%

@{上堂。云落鵰之箭。斬蛟之劍。主將自敗。抱馬拕旗。有人向安家立國處。道將一句來。良久云。太平本是將軍致。不許將軍見太平。喝一喝。}@
%{讲堂上，他说：落雕之箭，斩蛟之剑，主将自败，抱马拕旗。有人向安家立国的地方，讲一句来。沉默了很久，他说：太平本是将军致，不许将军见太平。喝了一声。}%

@{上堂。俗士問。人王與法王相見。合談何事。師云。釣魚船上謝三郎。進云。此事已蒙師指示。雲蓋家風事若何。師云。幞頭衫帽脫當酒錢。士云。忽遇客來。如何祗待。師云。三盞兩盞猶閑事。醉後郎當笑殺人。師乃云。一切法皆是佛法。遂拍禪床一下云。山河大地百雜碎。還我佛法來。良久云。何似生遼天鶻。萬里雲只一突。}@
%{讲堂上，俗人问：人王与法王相见，应该谈论什么？师父说：钓鱼船上的谢三郎。俗人说：这件事已经蒙师父指点了，云盖家风怎么办？师父说：幞头衫帽脱当酒钱。俗人说：突然遇到客人来，怎么招待呢？师父说：三盏两盏还算闲事，醉后胡言乱语，会杀人。师父就说：一切法都是佛法。说着，他就拍了一下禅床说：山河大地百杂碎，还我佛法来。沉默了很久，他说：何似生辽天鹘，万里云只一突。}%@{上堂拍禪床云。大眾。釣竿斫盡重栽竹。不計功程得便休。}@
%{上堂，拍了一下禅床，说：“大众，把钓竿砍断，重新种上竹子，不用去计较过程，方便了就休息。”}%

@{上堂。云無邊剎境。自他不隔於毫端。十世古今。始終不離於當念。遂拍禪床一下云。釋迦老子年多少。還知麼。若也知得。人間天上。出入自由。若也不知。雲蓋自道。恒薩訶竭二千年。}@
%{上堂，说：“无边无际的刹土，自他之间没有丝毫差别。十世古今，始终不离于当下。 ”说完，拍了一下禅床，说：“释迦牟尼佛活了多少岁？你知道吗？如果你知道，那么人间天上，你就可以自由出入。如果你不知道，那么我就说，恒河沙劫二千年。”}%

@{上堂。云把定乾坤幾萬般。文殊普賢豈能觀。今日為君重注破。鼈鼻南山子細看。以拄杖卓一下。}@
%{上堂，说：“把住乾坤的几万种变化，文殊菩萨和普贤菩萨也无法观察。今天我再次为你破除迷障，仔细看看南山龟鼻。”说完，用禅杖敲了一下地面。}%

@{上堂。云一即一切。一切即一。拈起拄杖云。吞却山河大地了也。過去諸佛。未來諸佛。天下老和尚。總在拄杖頭上。遂以拄杖劃一劃云。不消一喝。}@
%{上堂，说：“一即一切，一切即一。”说完，拿起禅杖，说：“把山河大地都吞掉了。过去诸佛，未来诸佛，天下所有的老和尚，都在禅杖头上。 ”说完，用禅杖划了一下，说：“不用再喝一声。”}%

@{上堂。云雲蓋傳箭令下。釋迦老子為先鋒。菩提達磨為殿後。陣勢既圓。天下太平。且道。不動步一句。作麼生道。良久云。不經一事。不長一智。參。}@
%{上堂，说：“云盖传下箭令，释迦牟尼佛做先锋，菩提达摩做殿后。阵势已经圆满，天下太平。你说，不动步一句，怎么说法？ ”良久，说：“不经历一件事，就不会增长一分智慧。参禅吧。”}%

@{上堂。云天得一以清。地得一以寧。君王得一。以治天下。衲僧得一。且作麼生。良久云。鉢盂口向天。}@
%{上堂，说：“天得一，就清净了。地得一，就安定了。君王得一，就可以治理天下。僧人得一，怎么说法？ ”良久，说：“钵盂口朝向天。”}%

@{上堂。云心隨萬境轉。轉處實能幽。拍禪床一下云。釋迦老子。被蟭螟虫吞却了也。且喜天下太平。喝一喝上堂。云時雨霖霖。悅耕人心頭頭顯煥。金不博金。參。}@
%{上堂，说：“心随着万境转，转处却能幽深。”说完，拍了一下禅床，说：“释迦牟尼佛被蟭螟虫吞掉了。不过，天下太平，真是可喜可贺。”喝了一声，上堂，说：“及时雨绵绵，让耕种的人心欢喜。金不博金，参禅吧。”}%

@{上堂。云是法住法位。世間相常住。釋迦老子。鼻孔遼天。樓至如來。兩脚踏地。爾且道。者兩箇漢。還有過也無。良久云。犬子便吠。牛子牽犁。衲僧與麼未摸著皮。}@
%{上堂，说：“法住法位，世间相常住。释迦牟尼佛鼻孔通天，楼至如来，两脚踏地。你说，这两个汉子，还有过错吗？ ”良久，说：“狗子就吠，牛子就耕田。僧人这样，还没有摸到皮毛。”}%

@{上堂。顧視大眾。喝一喝。卓拄杖一下云。清平世界。不許人攙奪行市。}@
%{上堂，看着大众，喝了一声，用禅杖敲了一下地面，说：“清平世界，不许人插手干预。”}%

@{上堂。云釋迦老子初生時。周行七步。目顧四方。一手指天。一手指地。今時衲僧。盡皆打模畫樣。便道。天上天下。唯我獨尊。雲蓋不惜性命。亦為諸人打箇樣子。良久云。陽氣發時無硬地。}@
%{上堂，说：“释迦牟尼佛初生时，周行七步，目光环顾四方，一手指天，一手指地。现在僧人，都模仿他的样子，就说‘天上天下，唯我独尊’。云盖不惜性命，也为你们打个样子。”良久，说：“阳气发时，没有坚硬的地方。”}%

@{上堂。云彌勒真彌勒。分身千百億。時時示時人。時人皆不識。師乃擲下拄杖。便歸方丈。}@
%{上堂，说：“弥勒真弥勒，分身千百亿，时时示现给世人，世人却都不认识。”说完，扔下禅杖，就回到方丈室。}%

@{上堂。舉盤山道。向上一路。千聖不傳。師云。口上著。又云。學者勞形。如猿捉影。師云。盤山與麼道。以已妨人。}@
%{上堂，举起盘山道：“向上的一条路，千圣不传。”师父说：“嘴上说。”又说：“学习的人劳心劳力，就像猴子抓影子一样。”师父说：“盘山这样说，已经妨碍别人了。”}%

@{上堂。彌勒真彌勒。分身千百億。時時示時人。時人皆不識。師遂拈起拄杖云。拄杖子。豈不是彌勒。諸人還見麼。拄杖子橫也。是彌勒放光動地。拄杖子竪也。是彌勒放光照曜三十三天。拄杖子不橫不竪。彌勒向諸人脚跟下。助爾諸人說般若。若也知得。去拈鼻孔。向鉢盂裏。道將一句來。如無。山僧失利。}@
%{上堂，说：“弥勒真弥勒，分身千百亿，时时示现给世人，世人却都不认识。”说完，拿起禅杖，说：“这禅杖，难道不是弥勒吗？你们看见了吗？禅杖横着，是弥勒放光震动大地。禅杖竖着，是弥勒放光照耀三十三天。禅杖不横不竖，弥勒就在你们脚跟下，帮助你们说般若。如果你知道，就去拈鼻孔，对着钵盂说一句。如果没有，我就输了。”}%

@{上堂。云山僧一語。凡聖同舉。罷釣收綸。不如歸去。}@
%{上堂，说：“我这一句话，凡圣都举起。收起钓竿，不如回家吧。”}%

@{上堂。云今朝三月二。瞿曇未瞥地。拈花說多端。迦葉猶尚醉。更有末後語。且不得錯舉。}@
%{上堂，说：“今天是三月初二，释迦牟尼佛还没有开悟。他拈花微笑，说了很多话，迦叶尊者还沉浸其中。还有后语，不要弄错了。”}%

@{上堂。云朝晴夜雨。民歡卒土。瞿曇老人。未有後語。雲蓋今日為大眾舉。良久云。太平本是將軍致。不許將軍見太平。}@
%{上堂，说：“早晨晴朗，晚上下雨，百姓欢喜，士兵悲伤。释迦牟尼佛没有后语，云盖今天为大众说一句。”良久，说：“太平本是将军带来的，不许将军看到太平。”}%

@{勘辯}@
%{勘辩}%

@{一日。璉三生至。師云。寒風凜烈。紅葉飄空。祖室高流。朝離何處。璉云。齋後離南源。師云。脚跟下一句。作麼生道。璉以坐具摵一摵。師云。只者箇。別有在。璉作抽身勢。師云。且坐喫茶。}@
%{一天，琏三生来到这里。师父说：“寒风凛冽，红叶飘零。祖师的传承高深，你早上从哪里离开？”琏三生说：“斋饭后离开南源。”师父说：“脚跟下一句，怎么说法？”琏三生用坐具擦了一下。师父说：“只有这个，还有别的东西。”琏三生做出要离开的样子。师父说：“先坐下来喝茶吧。”}%

@{二人新到。師云。春雨乍歇。泥水未乾。行脚高人。如何話道。僧云。昔時離古寺。今日覩師顏。師云。甚處念得者虛頭來。僧云。和尚幸是大人。師云。脚跟下一句。作麼生道。僧以坐具摵一摵。師云。與麼則楊岐燒香供養去也。僧云。明眼人難瞞。師拈起坐具云。第二行脚僧。喚者箇作什麼。僧云。乍入叢林不會。師云。實頭人難得。且坐喫茶。}@
%{两个人新到。师父说：“春雨刚停，泥水还没有干。行脚高人，怎么说法？”僧人说：“以前离开古寺，今天见到师父的面容。”师父说：“从哪里想到这个空话？”僧人说：“和尚您真是大人。”师父说：“脚跟下一句，怎么说法？”僧人用坐具擦了一下。师父说：“这样的话，你就去杨岐烧香供养吧。”僧人说：“明眼人很难欺骗。”师父拿起坐具，说：“第二个行脚僧，叫这个做什么？”僧人说：“刚进入丛林，不懂。”师父说：“实在的人很难得。先坐下来喝茶吧。”}%
@{問僧。落葉飄飄。朝離何處。僧云。齋後離南源。師云。脚跟下一句。作麼生道。僧云。愁人莫向愁人說。師云。楊岐專為舉揚諸方去也。僧云。是什麼心行。師云。不得楊岐讚嘆。僧擬議。師云。且坐喫茶。}@
%{问僧人：“落叶飘飘，早晨从哪里离开？”僧人说：“斋饭后从南源离开。”师父说：“脚跟下的一句话，怎么说法？”僧人说：“愁人莫向愁人说。”师父说：“杨岐专门为了弘扬四方而去。”僧人说：“是什么心行？”师父说：“不得杨岐赞叹。”僧人想要反驳，师父说：“且坐喫茶。”}%

@{一日。數人新到相看。師云。陣勢既圓。作家戰將。何不出來與雲蓋相見。僧打一坐具。師云。作家師僧。僧又打一坐具。師云。一坐具兩坐具。又作麼生。僧擬議。師乃背面立。僧又打一坐具。師云。爾道。雲蓋話頭在甚處。僧云。在者裏。師云。三十年後自悟去在。雲蓋在上座手裏。且坐喫茶。師又問。夏在甚處。僧云神鼎。師云。早知上座神鼎來。更不敢借問。}@
%{一天，几个人新来互相观看，师父说：“阵势已经圆满了，作家战将，何不出来与云盖相见？”僧人打了一下坐具，师父说：“作家师僧。”僧人又打了一下坐具，师父说：“一坐具两坐具，又怎么说法？”僧人想要反驳，师父就背对着他站立。僧人又打了一下坐具，师父说：“你说，云盖话头在什么地方？”僧人说：“就在这里。”师父说：“三十年后自悟去吧，云盖在上座手里，且坐喫茶。”师父又问：“夏在什么地方？”僧人说：“神鼎。”师父说：“早知道上座神鼎来，更不敢借问。”}%

@{師。次日參云。昨日數人新到。打雲蓋三下坐具。恰似有箇悟處。遂舉前話了。乃云。雲蓋敗闕處。諸人總知。新到得勝處。諸人還知麼。若也知得。出來與雲蓋出氣。若也不知。明眼人前。不得錯舉。}@
%{师父，第二天参禅的时候说：“昨天几个人新来，打云盖三下坐具，恰似有悟处。遂举前话了。乃云：‘云盖败阙处，诸人总知。新到得胜处，诸人还知么？若也知得，出来与云盖出气。若也不知，明眼人前，不得错举。’”}%

@{上堂。云萬法本閑。唯人自鬧。以拄杖卓一下云。大眾。好看火燭。明眼人前。不得錯舉。}@
%{上堂，说：“万法本闲，唯人自闹。”以拄杖卓一下，说：“大众，好看火烛，明眼人前，不得错举。”}%

@{師訪孫比部。值判公事次。部云。下官為王事所牽。無由免離。師云。此是比部願弘深廣利濟群生。比部云。未審如何。師云。應現宰官身。廣弘悲願深。為人重指處。棒下血霖霖。比部因頌有省。乃歸小廳。坐次却問。下官每日持齋喫菜。還合諸聖也無。師以頌贈之。孫比部孫比部。不將酒肉污腸肚。侍僕妻兒渾不顧。釋迦老子是誰做。孫比部孫比部。}@
%{师父访问孙比部，正值他判公事的时候。比部说：“下官为王事所牵，无由免离。”师父说：“这是比部愿弘深广利济群生。”比部说：“未审如何？”师父说：“应现宰官身，广弘悲愿深，为人重指处，棒下血霖霖。”比部因颂有省，乃归小厅，坐次却问：“下官每日持斋吃菜，还合诸圣也无？”师父以颂赠之：“孙比部孙比部，不将酒肉污肠肚。侍僕妻儿浑不顾，释迦老子是谁做？孙比部孙比部。”}%

@{自術真讚}@
%{自述真赞}%

@{口似乞兒席袋。鼻似園頭屎杓。勞君神筆寫成。}@
%{口似乞儿席袋，鼻似园头屎杓，劳君神笔写成。}%

@{一任天下卜度。}@
%{一任天下卜度。}%

@{似驢非驢。似馬非馬。咄哉楊岐。牽犁拽杷。}@
%{似驴非驴，似马非马，咄哉杨岐，牵犁拽杷。}%

@{指驢又無尾。喚牛又無角。進前不移步。退後豈收脚。}@
%{指驴又无尾，唤牛又无角，进前不移步，退后岂收脚。}%

@{無言不同佛。有語誰斟酌。巧拙常現前。勞君安寫邈。}@
%{无言不同佛，有语谁斟酌，巧拙常现前，劳君安写邈。}%

@{楊岐方會和尚後錄(終)}@
%{杨岐方会和尚后录(终) }%
