@{廣清涼傳卷下}@
%{广清凉传卷下}%

@{清涼山大華嚴寺壇長妙濟大師賜紫沙門延一重編}@
%{清凉山大华严寺坛长妙济大师赐紫沙门延一重编}%

@{高德僧事跡十九之餘}@
%{高德僧事迹十九之余}%

@{高德尼事跡二十}@
%{高德尼事迹二十}%

@{南宋僧俗所覩靈異二十一}@
%{南宋僧俗所睹灵异二十一}%

@{靈異蘽木二十二}@
%{灵异蘽木二十二}%

@{大聖文殊師利古今讚頌二十三}@
%{大圣文殊师利古今赞颂二十三}%

@{高德僧事跡十九之餘}@
%{高德僧事迹十九之余}%

@{釋嘉福。俗姓聶氏。代郡雁門人也。年七歲。於本州總因寺出家。十五受具。後住清涼望臺。三十餘年。常誦維摩經。菩薩聲聞二本戒文。涅槃般若二部。多所悟入。并誦諸部經論百有餘本。十日一周。略無餘暇。及然五指。供養文殊。臂上燒燈。求生淨土。至開皇二十四年十二月下旬。倏見白光一道。直至西方。如是二日。眾人咸覩。奄然而逝。}@
%{释嘉福，俗姓聂氏，代郡雁门人。七岁的时候，在本州总因寺出家，十五岁受具足戒。后来住在清凉望台，三十多年来，经常诵读维摩经、菩萨声闻二本戒文、涅槃般若二部经，有很多感悟。他还诵读各种经论一百多部，十天读完一遍，几乎没有空闲时间。他经常燃点五根手指，供养文殊菩萨，并在手臂上点灯，求生净土。到了开皇二十四年十二月底，突然看见一道白光，直射西方，持续了两天，大家都看到了，然后他就突然去世了。}%

@{釋道宣。俗姓籛氏。吳興人也。蓋彭祖之後。少誦教文。長親師席。關之東西。河之南北。求訪宗匠。無憚苦辛。外總九流。內精三學。戒香芬潔。定水澄漪。存護法城。著述無輟。尤攻律藏。窮計幽微。七聚五篇。渙然氷釋。感天厨饋食。備於先記。自梁迄今。曾無儔匹。按華嚴靈記云。律師常至中臺頂上。見一童子。形貌異常。律師問其所由。童子曰。弟子天也。帝釋遣令巡守聖境。律師又問。道宣嘗覽華嚴經菩薩住處品。文殊師利。住清涼山。宣自到山。未嘗得見。其理如何。童子曰。師何致疑。世界初成。此大地踞金輪之上。又於金輪上。撮骨狼牙。生一小金輪。其輪。至北臺半腹。文殊菩薩七寶宮殿之所在焉。園林果樹。咸悉充滿。一萬菩薩之所圍遶。北臺上面。有一水池。名曰金井。大聖文殊。與諸聖眾。於中出沒。與金剛窟正相通矣。大聖所都。非凡境界。師可知之。言終乃隱。律師下山。向眾親說其事云。}@
%{释道宣，俗姓籛氏，吴兴人，是彭祖的后代。他从小就诵读教文，长大后亲近师长，从关东到关西，从河的北岸到南岸，到处求访宗匠，不畏艰苦。他通晓九流百家，精通三学，戒律清香芬芳，禅定如水清澈，守护佛法城池，著述不断，尤其精通律藏，深入探究律藏的奥妙，将七聚五篇的律藏解释得清清楚楚。他感动了天厨，得到天厨的馈赠，这在先前的记载中都有记载。从梁代到今天，还没有人能与他相比。根据《华严灵记》记载，律师经常到中台顶上，看到一个童子，相貌奇特。律师问他从哪里来，童子说：“我是天人，帝释天派遣我巡守圣境。”律师又问：“道宣曾经读过《华严经》的菩萨住处品，文殊师利住在清凉山，道宣来到这座山后，从未见过他，这是怎么回事？”童子说：“师父为什么要怀疑呢？世界刚形成的时候，这大地就位于金轮之上，又在金轮上，从骨头中长出狼牙，生出一个小金轮，这个金轮，一直延伸到北台的半腹，那里就是文殊菩萨的七宝宫殿所在。园林果树，都充满其中，一万个菩萨围绕着这里。北台上面，有一个水池，叫做金井，大圣文殊和诸位圣众，在其中出入，与金刚窟相通。大圣居住的地方，不是凡间境界，师父可以知道这一点。”说完就消失了。律师下山后，向大家讲述了这件事。}%

@{釋窺基法師。姓尉遲氏。祖諱懿寧國公。父敬宗。六軍卿胄之職。任松州都督。伯父敬德。即唐初總管武略□古。聲名蓋代。封鄂國公。唐書有四傅。孔子有四科。□付有四聖。大唐三藏。有四弟子。基光昉測。故今疏主即其一焉。三藏西域取經。既迴。圓教大乘。創流東土。將圖普利。必藉周材。法苑所推。專歸疏主。至年十七。遂預緇林。特奉明詔。為三藏弟子。疏主專受大乘三藏祕訣。三藏以為廣濟群品。莫大於弘宣。傳付有歸。受命著述。製法華唯識等疏一百餘部。盛行於世。又於三藏大師終後數年。來遊五臺山。禮文殊菩薩。於花巖寺西院安止。法師常月造彌勒像一軀。日誦菩薩戒一遍願生兜率。求其志也。感通之應。綽然可觀。又復親書金字般若經畢。有神光瑞雲。縈拂臺宇。輝耀函笥。曰我無堅志。靈應何臻。從遊山訖。旋之京師慈恩寺。於永淳二年蟬蛻去爾。開元二十三年三月十五日。有清涼寺普觀善師。與同造功德主。沙門法會。於中臺頂。造玉石釋迦文殊普賢等一部從。神功妙絕。至開元二十四年功畢。後武宗會昌五年。拆天下寺宇。例遭除毀。悲矣。}@
%{释窥基法师，姓尉迟氏，祖上是懿宁国公，父亲敬宗，担任六军卿胄的职位，任松州都督。伯父敬德，就是唐初总管武略，名震天下，被封为鄂国公。唐书中有四傅，孔子有四科，□付有四圣，大唐三藏有四弟子，窥基、光、昉、测，所以现在的疏主就是其中之一。三藏从西域取经回来后，圆教大乘在东土开创了新的流派，为了普度众生，必须依靠周全的人才。法苑推崇的，就是疏主。他十七岁时，就加入了僧团，特别受命为三藏的弟子。疏主专门学习大乘三藏的秘诀。三藏认为，要广泛救济众生，没有比弘扬佛法更重要的了，所以把传承付给了他。他受命著述，撰写了《法华经》、《唯识论》等疏一百多部，在世间流传。又在三藏大师圆寂后几年，来到五台山，礼拜文殊菩萨，住在花岩寺西院。法师每月造一尊弥勒像，每天诵读菩萨戒一遍，发愿往生兜率天，这是他的心愿。感应不可思议，非常明显。他又亲自写了一部金字般若经，写完后，有神光瑞云，萦绕着台宇，照耀着经书箱子，他说：“我没有坚定的志向，怎么会有灵验呢？”从五台山游览回来后，回到京师慈恩寺，在永淳二年圆寂了。开元二十三年三月十五日，清凉寺普观善师和同造功德主，沙门法会，在中台顶上，用玉石造了释迦、文殊、普贤等一部从，神功妙绝，到了开元二十四年就完成了。后来武宗会昌五年，拆毁天下寺院，清凉寺也遭到了拆毁，真是令人悲痛啊。}%

@{釋志遠。俗姓宋氏。汝南人也。早喪所天。孤養於母。承順顏色。晨夕靡倦。母常讀法華經。精通五卷。師因夙植善本。每念辭榮。年二十八。乃啟母出家。事師之禮。服勞無替。躬執僧後。未常違眾。厥後辭師參學。負笈八年。南北兩宗。大道淵旨。然於天台頓教。無所宗尚。可謂定慧雙明。惠修兼備。後聞臺山靈異。乃結侶同遊。就華嚴寺右小院挂錫。演天台圓頓。僅四十年。眾因目其院。為天台焉。至會昌五年。忽絕粒數日。而講課之務。未曾暫息。及二月十七日。告門人曰。吾平生修進。靡欺心口。今獲二種果報。臥安眠。覺而無痛惱。吾所著法華疏十卷。本跡二門。三周記別。開近顯遠。玄門十卷。五義判釋。止觀十卷。其天台宗疏。務在宣闡。並使傳通。勿令止絕。言訖。奄然而逝。春秋七十七。僧臘四十八。}@
%{释志远，俗姓宋氏，汝南人。他早年丧父，孤苦伶仃，由母亲抚养长大。他孝顺母亲，早晚不离左右，无微不至。母亲经常读《法华经》，精通五卷。志远因为前世种下了善根，经常想着出家。二十八岁的时候，就向母亲提出出家，像对待师父一样侍奉母亲，辛苦劳作，从不懈怠。他亲自担任僧众的后勤工作，从不违背大家。后来他辞别师父，去参学，背着行囊，走了八年，学习南北两宗的佛法，领悟了大道深奥的义理。然而，他对天台宗的顿教，没有特别的偏好，可以说定慧双明，智慧与慈悲兼备。后来听说五台山有灵异，就和朋友一起前往，在华严寺右小院挂单，讲授天台宗的圆顿法门，足足四十年，大家因此把他的院落称为“天台院”。到了会昌五年，他突然绝食几天，但讲课的任务从未间断。到了二月十七日，他告诉弟子说：“我一生修道，没有欺心，现在获得了两种果报，睡觉安稳，醒来没有痛苦。我所著的《法华经疏》十卷，本迹二门，三周记别，开近显远；《玄门》十卷，五义判释；《止观》十卷。这些天台宗的疏，都是为了阐述天台宗的思想，并使它流传下去，不要让它断绝。”说完，就突然圆寂了，享年七十七岁，僧腊四十八年。}%
@{案碑文云。金光照和尚者。其先河南府澠池縣人也。俗姓李氏。年十三出家。依於新安縣寶雲寺主靈粲為師。至年十九。入洪陽山。祖述迦葉和尚。伏勤三年。猶如一日。可謂衣不帶。布褐遮身。殘形毀容。勤求至道。和尚謂曰。道常無為。而無不為。佛常無應。而無不應。守斯守一。勤則居三。雖恒沙異名。隨緣攝化。而彼岸同體。感物從權。且清涼山者。諸佛之應化也。眾生緣重。爾可往焉。師既親受言教。來至汾州。洎寶應中。遇姦臣兇動。戎馬生郊。師阻難中。未可前路。乃迴入馬頭山。經姑射山。又轉至檀特山。六年居山。事慧超禪師。誓願苦身以崇至學。每興重願。以救蒼生。志在山林。祈無上覺。禪師知其願重。乃命速行轉至屋黨山夏縣。師於惠悟和尚。諮參至理。又聞方山純達禪師。德行清高。名譽遠徹。既至其所。禪師一見乃問。師從何而來。師曰。從無所來。禪師乃接以微言。豁然啟悟。乃知眾生即佛。佛即眾生。三界圓通。唯一心耳。遂住嵩山。經於三載。禪習為務。守戒為常。每自思曰。臺山之願竟未心。屬我國家。聖德廣運。日月照臨。功高百王。業濟千古。至唐大歷二年。方達五臺山。於大華嚴寺萬菩薩院安止。其日。忽雷電交發。雨雹駛飛。師乃駭心。默念大聖。俄爾晴霽。倏覩白光。從臺飛下。光中千佛。嚴麗赫然。師涕泣交流。舉身投地。而為作禮。比至舉首。忽然其前湧出高樓十丈。有千葉花座。而以盛之。遂見諸佛舒金色臂。三摩師頂。告師曰。爾從今已去。應名金光照耳。諸佛令師誦金剛般若。以為恒式。言訖。忽然不見。師心內喜躍。感悟良多。翌日禮辭寺眾。遂詣祕𡡉巖。幽居進德。日有所新。後又自西臺。忽雷風暴震。曳電注雹。良久雲開。谷騰黃霧。倏忽之間。千變萬化。師一心瞪視。誓求佛果。應時和風清暢。雲霧競湧。忽見維摩居士。普賢菩薩。文殊師利。師悲泣禮拜。忽然不見。又見二童子引師直詣臺頂。見二如來。淨如瑠璃。內外明徹。紫光蔽日。白氣浮天。遍滿山林。盡同金色。同行伴侶。罔知厥由。後又詣東臺那羅延窟。遙見三僧。乘白雲湧出。至前便隱。又至夜三更已來。忽見窟前。樓閣層峙。天樂嘹喨。至數日已。却往祕𡡉。居止六載。後繁峙縣令呂才俊。堅請至縣。虔心供養。後代州都督辛雲晁。聆師之德望。差指使迎。入大雲寺。居止為首。廣興佛事。後不知其所終云耳。}@
%{碑文上记载着金光照和尚的故事。他祖籍是河南府澠池县，俗姓李。十三岁出家，在新安县宝云寺跟随灵粲法师修行。十九岁的时候，他来到洪阳山，跟随迦叶和尚修行。他勤奋修行三年，如同一日，可以称得上是衣不蔽体，穿着粗布衣服，容貌憔悴，一心追求至道。迦叶和尚对他说：“道常无为，却无所不为；佛常无应，却无所不应。你守住本心，勤奋修行，虽然有着各种不同的名号，随缘度化众生，但最终都归于彼岸，同一体，随缘而行，以智慧度化众生。清凉山是诸佛应化的道场，众生缘分深厚，你可以去那里。”金光照和尚亲受了迦叶和尚的教诲，来到汾州。到了宝应年间，遇到奸臣作乱，战火蔓延到郊外，金光照和尚因为战乱，无法继续前进，就退回到马头山，经过姑射山，又转到檀特山。他在那里住了六年，跟随慧超禅师修行，发誓要苦修，以求得至高的学问。他经常发下重誓，要救度众生，一心向往山林，祈求无上觉悟。慧超禅师知道他志向远大，就让他尽快前往屋党山夏县。金光照和尚在惠悟和尚那里，参禅悟道，又听说方山纯达禅师德行高尚，名声远扬，就前往拜访。纯达禅师见到他，就问他：“你从哪里来？”金光照和尚回答说：“从无处而来。”纯达禅师用简短的语言点拨他，金光照和尚顿时豁然开悟，明白了众生即佛，佛即众生，三界圆通，只有一个心而已。于是，他来到嵩山，在那里住了三年，以禅修为务，持戒为常。他经常自问：“我当初在台山的愿望，还没有实现。如今我国家圣德广运，日月照耀，功盖百王，泽被千古，我应该去五台山。”到了唐大历二年，他终于到达五台山，在华严寺万菩萨院安住下来。那天，突然雷电交加，冰雹倾盆而下，金光照和尚心里很害怕，就默默念诵大圣佛号。一会儿天就晴了，他突然看到一道白光从台上飞下来，光中有一千尊佛，庄严美丽，令人敬畏。金光照和尚泪流满面，跪倒在地，向佛礼拜。当他抬起头的时候，突然在他面前出现了一座十丈高的楼阁，上面有一个千瓣莲花宝座，把他盛在里面。然后他看见诸佛伸出金色的手臂，摩挲他的头顶，对他说：“从今以后，你应该叫金光照。”诸佛命令金光照和尚诵读金刚般若经，作为修行之法。说完，诸佛就突然不见了。金光照和尚心里非常高兴，感悟良多。第二天，他向寺里的僧众告别，就前往祕𡡉巖，在那里隐居修行，日益精进。后来，他从西台回来，突然遇到雷暴雨，电闪雷鸣，冰雹倾盆而下。过了很久，云开雾散，山谷里腾起黄色的雾气，转眼之间，千变万化。金光照和尚一心凝视，发誓要求得佛果。这时，风和日丽，云雾翻滚，他突然看见维摩居士、普贤菩萨、文殊师利菩萨，金光照和尚悲泣礼拜，但他们突然不见了。他又看见两个童子引领他直上台顶，看见两位如来，清净如琉璃，内外明彻，紫光照耀，白气冲天，遍满山林，都变成了金色。同行的人不知道发生了什么事。后来，他又去东台那罗延窟，远远看见三个僧人，乘着白云从天而降，走到他面前就消失了。又到半夜三更的时候，他突然看见窟前楼阁层层叠叠，天乐奏响。过了几天，他就回到祕𡡉巖，在那里住了六年。后来，繁峙县令吕才俊，诚恳地邀请他到县里，虔心供养他。后来，代州都督辛云晁，听说金光照和尚德高望重，派人把他迎接到大云寺，让他住持寺院，广兴佛事。后来，就不知道他的下落了。}%

@{華嚴疏主法諱澄觀。俗姓戴氏。本越州會稽山陰縣人也。即唐第八帝肅宗皇帝世。年十三出家。厥後儒典九流。百家子史。莫不詃盡。具戒之後。節操非常。但有名山必遊。勝友皆訪。於大歷十一年。來遊五臺。於華嚴寺西般若院下。疏主至山前後。遊臺四十餘。後至大華嚴寺。專讀大乘方等之教。華嚴一經。偏所翫習。以自悟心。慶在朝聞。卷不釋手。其時。有善住閣院(隋朝本名東道場也)僧名賢林。亦不測之人也。時充華嚴寺主。乃與寺眾。恭請法師。講華嚴法華等經。前後五載。法師每謂。華嚴舊疏。旨約文繁。乃自唯曰。竊以大聖文殊師利。表乎真智。普賢菩薩。旌乎真理。二法混融。即表毘盧遮那之自體也。理包萬行。事括千門。廣喻太虛。周齊罔極。大矣。我即華嚴奧旨歟。我今既措趾文殊聖都。清涼妙域。華嚴大典。豈得捐乎。於是。旦暮策懷。思惟造疏。即自華嚴寺。徙住般若院。從容謂眾曰。余來聖地。曠劫希逢。欲屏交遊。澄心造疏。可能為余建閣一座。於上造疏可乎。寺主賢林等。僉曰允從。乃募工起手。不日而成。時有溫州無著。躬自書梁。羲之筆跡。奇哉可觀。功畢。疏主於上起立制疏道場。即唐興元元年四月八日也。朝夕焚祝。心祈瑞應。數日之後。中夜寢。夢一金人。於疏主前立。師乃以手攬之。從首飡食。至足而寤。私心喜曰。此必大聖垂祥。是余飡受華嚴之法味。得其粹旨。示造疏始終之兆。乃起盥漱。遽入道場。焚香設禮。慶謝嘉瑞。厥後。若躬對聖容。援毫灑翰。才思如流。精釋微言。未嘗疑阻。遂得一部。七處九會之文。渙然在目。自興元元年。迄正元元年丁卯歲十一月五日絕筆。法師既造疏已。乃罄資緣。設千僧會齋。用為顯慶。又欲驗其疏流通之兆。乃入道場。祈禱冥應。忽於夜寐。夢見自身化為大龍。首枕南臺。尾枕北臺。騰躍其身。復化作千箇小龍。分散而去。疏主覺已。喜曰。斯乃新疏流行之應矣。於是。華嚴寺主賢林。尚座悟寂。山門十寺都供養主。溫州無著。并闔山僧眾。又共設大齋。顯慶新疏。正元四年。并州節度使馬遂。代州都督王朝光。各遣使齎供施至山。令請疏主。講其新疏。每日可謂座列千僧。聆宣妙典。所出學徒。前後計及千數。其餘事疏。具如別傳所云。}@
%{华严疏主法名澄观，俗姓戴，是越州会稽山阴县人。他出生在唐朝第八位皇帝肃宗年间，十三岁出家。后来，他精通儒家典籍、九流百家、史书，无所不通。受戒之后，品行高尚，凡是有名山必去游览，凡是有高僧大德必去拜访。在大历十一年，他来到五台山，住在华严寺西般若院。他前后在五台山游览了四十多年。后来，他来到大华严寺，专心研读大乘方等经典，尤其喜欢研习华严经，以此来悟道，并感到非常荣幸。他手不释卷，废寝忘食。当时，善住阁院(隋朝时叫东道场) 住持贤林法师，也是一位了不起的人物，当时担任华严寺住持。他和寺里的僧众一起，恭敬地邀请澄观法师讲经说法，讲了华严经、法华经等经典，前后五年。澄观法师经常说，华严经旧疏，意思简略，文字繁琐。他暗自思忖，大圣文殊师利菩萨代表着真智，普贤菩萨代表着真理，这两个法门融为一体，就是代表着毘卢遮那佛的自性。理包含着万行，事涵盖着千门，广喻虚空，周遍无极，真是伟大啊！这就是华严经的奥旨啊！我如今已经来到文殊菩萨的圣地，清凉的净土，华严经的大典，怎么能放弃呢？于是，他日夜思考，想要撰写疏论。他就从华严寺搬到般若院，对大家说：“我来到这个圣地，经历了无数劫才遇见，想要远离尘世，专心致志地撰写疏论，你们能为我建造一座阁楼，让我在上面撰写疏论吗？”寺主贤林等人，都答应了，于是就招募工匠开始建造，不到几天就建成了。当时，温州的无著法师，亲自书写梁羲之的字迹，真是奇妙，令人叹为观止。建造完工后，澄观法师在上面设立了撰写疏论的道场，那是唐兴元元年四月八日。他每天早晚焚香祝祷，祈求瑞应。过了几天，半夜睡觉的时候，梦见一个金人站在他面前，他用手抓住金人，从头吃到脚，然后就醒了。他心里高兴地说：“这肯定是大圣示祥，是我吃到了华严经的法味，得到了精髓，预示着我撰写疏论能够圆满完成。”于是，他起来洗漱，急忙进入道场，焚香礼拜，感谢瑞应。后来，他仿佛亲眼看到了圣容，拿起笔就写，文思如泉涌，精妙地解释佛理，从无阻碍。于是，他就写成了一部七处九会的大疏论，清晰地展现在眼前。从兴元元年到正元元年丁卯年十一月五日，他终于完成了疏论的撰写。澄观法师完成疏论之后，就倾尽所有财物，举办千僧会斋，用来庆祝。他还想验证他的疏论能够流传的兆头，于是就进入道场，祈求冥冥中的感应。突然，在夜里睡觉的时候，梦见自己变成了大龙，头枕着南台，尾枕着北台，腾跃着身体，又变成了千条小龙，分散飞去。澄观法师醒来之后，高兴地说：“这真是新疏流行的应验啊！”于是，华严寺住持贤林法师，尚座悟寂法师，山门十寺的住持，温州无著法师，以及全山的僧众，一起举办了盛大的斋会，庆祝新疏的完成。正元四年，并州节度使马遂，代州都督王朝光，都派人带着供养来到五台山，邀请澄观法师讲解新疏。每天都有上千僧众，聆听他宣讲妙典。从他那里学习的人，前后加起来有上千人。其他关于澄观法师的事迹，详细记载在别传里。}%
@{釋常遇。姓陰氏。范陽人也。先從本土安集寺出家。師。其性淳朴。體貌魁梧。好適林泉。棲心物外。大中四年。杖錫孤遊禮五臺山。尋訪聖跡。止華嚴寺菩薩堂。瞻大聖真容。然右手中指為供養。後遍歷五頂。大覩祥光。不可勝紀。至西臺。遇古聖跡。名祕𡡉巖。師啟目之際。忽覩金光。燦爛奪目。漸分雉堞。方勢如城。即古所謂金色世界也。因問寺僧。寺僧曰。是地。昔有古德住持。名金光照和尚。斯亦因光立諡。必其祥也。師悲喜交集。誓居此地。乃結廬住止。滌慮棲神。一入定門。經四十九日。鳥飛花雨。合卒香雲。揚袂摳衣。歸依如市。因即創興梵宇。締搆佛宮。十有七年不下峯頂。禪誦精勤。寸陰無廢。可謂聖力潛通。道出凡境。至昭宗運季。師亦化不常。有時撫掌高聲大笑。或復手執二石相磨。只云。併合併合。人不測其由。至唐莊宗吞併朱梁之後。人方悟前語。師神異前知如此。時武皇之在河東也。嚮慕高德。就山致禮。文德元年夏四月。命憲州刺史馬師素。傳意邀請。師固不受命。即以其年七月十八日。囑門人已。蟬蛻而去。春秋七十二。夏臘五十一。}@
%{释常遇，姓阴氏，是范阳人。他先是在家乡的安集寺出家，法号“师”。他性格淳朴，身材魁梧，喜欢到山林泉水间游玩，心志超脱世俗。大中四年，他拄着拐杖独自一人去五台山朝拜，寻找圣迹。他住在华严寺的菩萨堂，瞻仰大圣的真容。当时，他右手的中指用来供养。后来，他走遍了五座山峰，看到了很多祥光，数不胜数。到了西台，他遇到了一个古圣迹，叫“秘𡡉岩”。当他睁开眼睛的时候，突然看见金光灿烂夺目，逐渐分成了雉堞，形状像一座城，这就是古人所说的“金色世界”。于是，他问寺里的僧人，僧人说：“这个地方，以前有一个德高望重的僧人住持，名叫金光照和尚，他的谥号也是因为金光而来的，一定是吉祥的。”释常遇悲喜交加，发誓要住在这里，于是就建了一间茅屋住下，洗涤杂念，专心致志。他一进入定境，就过了四十九天，鸟儿飞翔，花儿飘雨，香云合拢，人们纷纷脱帽解衣，前来皈依，就像集市一样热闹。于是，他就创建了梵宇，建造了佛宫。他在山峰顶上住了十七年，精勤地禅修诵经，一分钟也不浪费。可以说他的圣力潜移默化，道行超越了凡俗。到了昭宗末年，他圆寂了。有时候，他拍着手大声大笑，有时又用手拿着两块石头互相摩擦，只说：“并合并合”，人们不知道他的用意。直到唐庄宗吞并了朱梁之后，人们才明白他以前的话。释常遇神异地预知了这一切。当时，武皇在河东，仰慕释常遇的高德，就到山上拜访他。文德元年夏四月，武皇派宪州刺史马师素传达他的意思，邀请释常遇。释常遇坚决不接受。就在那年七月十八日，他嘱咐了弟子，就圆寂了。他活了七十二岁，出家五十一岁。}%

@{釋願成。姓宋氏。不知何許人也。家世儒素。遐邇知名。不務浮華。不趨榮利。初其母陰氏。夜夢庭中雙樹。盡放繁花。俄頃而謝。唯有一枝。獨無凋變。結成珍果。覺而有娠。陰氏心喜。願生男子。既發願已。如期生男。遂名願成。乃長從師。獨稱小字。師子衿之歲。出就黌舍。務學明敏。首冠群輩。厥後。棄俗辭親。詣五臺山。依佛光寺僧正行嚴為師。至大和五年。受具。誦大小乘戒。法華。金剛。佛頂。大悲神呪。用為常務也。武宗世。誅剪釋門。師執志無改。宣宗皇帝即位。重興佛寺。山門再選召師。為其首。特許修營佛光一寺。功畢。尋頒命服師號圓相。就加山門都檢校。至光啟三年六月五日。忽覺氣志衰敗。乃罄捨衣盂。以充檀施。無幾而卒。後之人。起塔於寺之西北。}@
%{释愿成，姓宋氏，不知道是哪里人。他家世世代代都是读书人，远近闻名。他不追求浮华，不追逐名利。刚开始，他母亲阴氏，晚上梦见庭院里有两棵树，开满了繁花。一会儿就谢了，只有一枝没有凋谢，结了珍果。醒来后，她就怀孕了。阴氏心里很高兴，希望生个男孩。她发了愿后，就如期生了男孩，于是就给他取名叫愿成。他从小就跟着师傅学习，只叫小名。他到了穿衣戴帽的年龄，就到学校读书，学习勤奋，成绩优异，在同龄人中名列前茅。后来，他弃俗辞亲，来到五台山，依佛光寺僧正行严为师。到了大和五年，他受具，诵读大小乘戒律，法华经、金刚经、佛顶经、大悲神咒，这些都成了他日常的功课。武宗时期，佛教遭受迫害，释愿成始终坚持自己的志向没有改变。宣宗皇帝即位后，重新兴建佛寺，五台山再次召请释愿成，让他担任住持。宣宗皇帝特许他修建佛光寺。工程完工后，又颁旨赐予他“圆相”的法号，并任命他为山门都检校。到了光启三年六月五日，他突然感到精神衰败，于是就将自己的衣服和钵盂全部捐出，用来布施。不久就去世了。后人在他寺院的西北方向为他建了一座塔。}%

@{佛光寺乘方禪師者。遺其姓氏鄉里。即解脫和尚之孫也。身長七尺五寸。古貌稜稜。垂手過膝。眉長數寸。目有重瞳。禮念六時。行道無息。紹其高躅。再修梵宮。臺殿橫空。等級相次。有太原士女。造立大聖一軀。擬送山門。路經滹沱。河水泛漲。波濤鼓怒。舟楫傾危。禪師隔岸遙禮。焚香懇啟。水忽絕流。聖像既濟。湍激如故。厥後忘其年月。示滅於寺。肉身猶在。有碑。居寺西一里。}@
%{佛光寺的乘方禅师，他的姓氏和籍贯没有记载，他是解脱和尚的孙子。他身高七尺五寸，古貌棱棱，垂手过膝，眉毛长几寸，眼睛有重瞳。他礼念六时，行道不息，继承了祖师的遗风，再次修建了梵宫。台殿横空，等级相次。有一位太原的士女，造了一尊大圣像，准备送到山门。路过滹沱河，河水上涨，波涛汹涌，船只摇摇欲坠，随时都有倾覆的危险。禅师隔着河岸遥拜，焚香恳求，河水突然停止流动。圣像顺利渡过河后，河水又恢复了湍急。后来，人们忘记了具体年份，他就在寺院里圆寂了。他的肉身还在，有一块碑，位于寺院西边一里处。}%

@{無名和尚。渤海郡人。即先朝高力士之孫也。幼年慕道。落紺髮於金園。求具尋師。霑戒品於京洛。心地淵奧。受荷澤之宗。文藻縱橫。出湯休之句。可謂法苑之梁棟。釋門之標準。至正元年。示滅之日。澡盥清潔。淩晨一食。告召寺眾門徒。跏趺而逝。其後十一年。河東節帥李公頂謁。聞有異香。重修龕室。感神光數丈。瑞相仍現。方議茶毘。肉隨火化。霜骨端坐。鮮潔光明。支節鉤連。瑩滑如玉。建塔於寺。刻石猶在。}@
%{无名和尚，是渤海郡人，是前朝高力士的孙子。他从小就慕道，在金园落发，寻求具足戒，在京洛寻找老师，受戒。他心地深奥，继承了荷泽宗的衣钵，文采横溢，写出的文章如同汤休的句子，可以说是法苑的栋梁，佛教的典范。至正元年，他圆寂的那天，洗漱干净，凌晨吃了一顿饭，召集寺里的僧众弟子，跏趺而坐，安然去世。十一年后，河东节帅李公来拜访，闻到一股异香，就重新修缮了他的灵位。感动了神光，光芒足有几丈，瑞相仍然显现。人们正准备为他火化，肉体随着火化，但他的骨骼却端坐在那里，洁白光亮，四肢关节连接在一起，光滑如玉。人们在寺院里为他建了一座塔，碑文还在。}%

@{銓律和尚。本代地土居人也。七歲出家。依年受具。戒珠清瑩。行業芬敷。外習毘尼藏教。內修大乘因地。他心通照。事必先知。蔬食不過中。弊衣纔蔽體。不貯粒粟。不畜縷帛。可謂清苦高行僧也。示滅之日。有綵雲翳空。天樂盈耳。異香芬馥。遠近襲人。召集寺眾。執手敘違。付囑門人。跏趺而滅。}@
%{铨律和尚，是本地人。他七岁出家，按年龄受具，戒珠清莹，行为高尚，外表学习比丘戒律和藏教，内心修持大乘因地。他能通晓他人的心思，事情必然事先知道。他吃素食，只吃到半饱，穿破衣服，勉强遮体，不储存粮食，不积攒布帛，可以说是清苦高行的僧人。他圆寂那天，有彩云遮蔽天空，天乐盈耳，异香芬芳，远近都能闻到。他召集寺里的僧众，握着他们的手告别，嘱咐弟子，跏趺而坐，圆寂了。}%
@{釋法興。本西京人也。七歲出家。與時流不雜。承侍師長。策勵忘疲。諷妙法蓮華經。暮年成誦。}@
%{释法兴，是西京人。七岁出家，不与世俗人交往。侍奉师长，勤奋学习，毫不疲倦。诵读《妙法莲华经》，到晚年时已经能背诵了。}%
@{又念淨名金偈。不盈九旬。二本戒經。僅踰一月。日常一過。諷味精通。律軌精嚴。秉持無犯。}@
%{还诵读《净名经》中的金句，不到九十天就把两本戒经背下来了。每天都诵读一遍，精通经义，严守戒律，从不违犯。}%
@{來禮聖跡。志樂林泉。隸名佛光。遂有終焉之志。四方供利。身不主持。付囑門人。修彌勒大閣。凡三層九間。高九十五尺。尊像莊嚴。靡不周備。}@
%{来礼拜圣迹，志向是乐于山林泉水，在佛光寺登记了名字，决心在这里终老。四方供养，他不亲自管理，委托门人建造弥勒大阁。共有三层九间，高九十五尺，尊像庄严，样样俱全。}%
@{已至七十二位聖賢。八大龍王。臺山諸寺聖象。萬有餘尊。繪塑悉具。僧徒稱讚。眾口一辭。}@
%{已经建成七十二位圣贤的塑像，八大龙王，台山诸寺的圣像，共计一万多尊，绘画雕塑俱全。僧众都称赞，众口一词。}%
@{列上所屬。請充山門都綱。規矩準繩。為後世法。大和二年正月。聞空中有聲云。入滅時至。兜率天眾。今即來迎。}@
%{上级部门列举他的功绩，请他担任山门都纲，制定规矩，作为后世的典范。大和二年正月，他听到空中有声音说：“入灭的时候到了，兜率天众现在来迎接你。”}%
@{師乃澡浴焚香。端坐而滅。建塔在寺西北一里。}@
%{于是他沐浴焚香，端坐而逝。在寺院西北一里处建塔。}%

@{王子燒身寺。必救都綱者。不知何許人也。未詳其字姓。蓋聞諸古老口相傳授。事多湮廢。今但傳其梗概。}@
%{王子烧身寺的“必救都纲”，不知道是哪里人，也不清楚他的名字。据说是从老人口中传下来的，事情已经遗失了很多，现在只流传着大概。}%
@{孔聖所謂我愛其禮。斯亦如之。世傳閻羅王之師舅也。以曾掌僧務。因謂之都綱。}@
%{孔圣人说“我喜爱他的礼仪”，这个也一样。世传他是阎罗王的师舅，因为曾经掌管僧务，所以被称为“都纲”。}%
@{昔清涼府。即今五臺縣之故城也。彼其縣宰。忘其名氏。夏中獨坐。夜飲於公廡之下。倏見數人。形質甚偉。持枷鎖。似官中追攝人者。至前立。}@
%{以前的清凉府，就是现在的五台县的旧城。当时的县令，忘记了他的名字，夏天独自坐在公廨下面，晚上喝酒，突然看见几个人，身材高大，拿着枷锁，像是官府里捉拿犯人的人，来到面前站着。}%
@{其縣宰。詰問厥由。對曰。某閻羅大王之使卒。大王遣來相追攝爾。公可行焉。宰於是大駭起立。謂獄使曰。死即古今之常事。余不罹也。}@
%{县令问他们是什么人，他们回答说：“我们是阎罗大王派来的使者，大王派我们来捉拿你，你可以走了。”县令吓得站起来，对狱使说：“死是古今常事，我不会害怕。}%
@{祇緣有寡親在堂。唯憑官俸。以為恩養。若赴追攝。孝養弗周。若待其百年。死而無恨。今廣貽金玉。可能捐否。}@
%{只是因为有年迈的父母在堂，只能依靠官俸来供养他们。如果被捉拿，就无法尽到孝养的责任了。如果等到他们百年之后，我死也无憾。现在我愿意广施金玉，可以免除吗？”}%
@{卒曰。此大王嚴命。某不敢專也。公若要免。五臺山王子燒身寺。有必救都綱。是大王之外舅。若能往告。必能相為也。}@
%{狱使说：“这是阎罗大王严令，我不敢擅自做主。如果你想免除，五台山王子烧身寺的“必救都纲”，是大王的舅舅，如果你能去告诉他，他一定能帮忙。”}%
@{於是。縣宰。遽俾被馬與府卒。怱怱而發。比至日出。乃得達寺。師房扉尚掩。眠猶未興。宰躬自敲門。微聲而喚。少頃。師出。宰即折躬致禮。}@
%{于是，县令急忙叫人备马和府卒，匆匆出发。等到太阳升起，才到达寺院。师父房门还关着，还没起床。县令亲自敲门，低声呼唤。过了一会儿，师父出来了，县令立刻躬身行礼。}%
@{師曰。山僧愿德。不銷貴人之禮。宰舊嘗巡山。頗相輕視。此時事逼。致敬忘勞。曰不識聖人。罪寔深矣。泣淚又拜。}@
%{师父说：“山僧愿德，不消受贵人的礼节。”县令以前巡山的时候，曾经轻视他，现在事情紧急，致敬忘记了劳累，说：“我不认识圣人，罪过实在深重。”他流着眼泪又拜。}%
@{師因問其故。宰具述厥由。師曰。可也。因索紙筆。具書其事。書畢。付與其宰。宰致拜再三。陳謝而退。自後至官滿了無他事。}@
%{师父问他原因，县令详细地讲述了事情经过。师父说：“可以。”于是要纸笔，详细地写下了这件事。写完之后，交给县令。县令拜了三拜，感谢后就退下了。从那以后，他做官到任期结束，再也没有遇到什么事情。}%
@{師自此傳名。名既彰矣。師尋亦示滅。有塔。見在寺之東南。集傳者曰。此大聖化。故化金閣傳云。凡聖混居。斯其驗矣。}@
%{师父从此名声远扬，名声已经显赫了。师父不久也示寂了，有塔，在寺院的东南方向。集传者说：“这是大圣人化度，所以《化金阁传》说：‘凡圣混居’，这就是证明。”}%

@{降龍大師。俗姓李氏。諱誠惠。本蔚州靈丘縣人也。其親壯而無嗣。聞五臺山文殊靈異。躬詣祈請。既還。妻即感娠。}@
%{降龙大师，俗姓李，名诚惠，是蔚州灵丘县人。他的父母年轻时没有孩子，听说五台山文殊菩萨灵验，亲自前往祈求。回来后，妻子就怀孕了。}%
@{後月滿生男。鄉閭嗟異。咸云聖子。及長。風骨爽秀。神智不群。乃詣臺山。依真容院殿主法順為師。至年二十。登壇受具。}@
%{过了几个月，生了个男孩。乡里的人都感到奇怪，都说他是圣子。长大后，风骨爽朗秀丽，神智不凡。于是就前往五台山，依止真容院殿主法顺为师。到二十岁的时候，登坛受戒。}%
@{東臺東南。約一百餘里。有池名龍宮者。耆舊相傳。大師嘗居彼。結廬修道。今見有叢樹。故基猶在。}@
%{东台东南方向，大约一百多里，有一个池子叫龙宫。老人们相传，大师曾经住在那里，结庐修道。现在那里还有丛树，旧址还在。}%
@{師於淨瓶中。素畜一龍。龍曾逃出。入清水河。中有一巨石。上通三穴。潛隱其。一日凌旦。河上西南。見白氣出。師知龍潛其下。}@
%{大师在净瓶中，平时养了一条龙。龙曾经逃出来，进入清水河。河中有一块巨石，上面有三个洞穴，龙就潜伏在里面。有一天早晨，河的西南方向，看见白气冒出来，大师知道龙潜伏在下面。}%
@{乃携瓶詣河。向石穴大叱之。龍還入瓶。携之歸庵。其泉猶有靈異。雖河瀑漲淤滓混流。獨此泉中。略無纖穢天禧年中。余親往觀之。}@
%{于是带着瓶子到河边，对着石洞大声叱喝它。龙就回到瓶子里，大师带着它回到庵里。那泉水仍然有灵异，虽然河水暴涨，淤泥混流，只有这泉水里，没有一点污秽。天禧年间，我亲眼去看过。}%
@{今龍泉店。亦因泉得名。大師。嘗於西臺東北李牛谷中。亦有結廬誦經之所。嘗感山神現身聽法。}@
%{现在的龙泉店，也是因为泉水而得名。大师曾经在西台东北方向的李牛谷中，也有结庐诵经的地方。曾经感动了山神显身听法。}%
@{後有王子寺僧湛崇等。率眾連書。慇請住寺。展師資禮。師不違來。願徙居彼寺。故得金峯增耀。寶壤騰芳。九州之琛賮皆來。}@
%{后来王子寺的僧人湛崇等人，带领众人连写信，诚恳地邀请他住寺，展露师资礼仪。大师没有推辞，愿意搬到那里住。所以金峰更加辉煌，宝地更加芬芳，九州的珍宝都前来，}%
@{十寺之樓臺益盛。財施法施。佛田僧田。由師住持。同霑利澤。後唐莊宗。聞師高行。同光元年七月。遣使持紫衣師名。勅書賜之。}@
%{十座寺院的楼台更加繁华。财施法施，佛田僧田，都因为大师住持，共同得到利益。后唐庄宗听说大师高尚的品行，同光元年七月，派遣使者带着紫衣，以大师的名义，赐予诏书。}%
@{詔云。誠惠鷲嶺。名流雞園。上哲精守護鵝之戒。弘宣住雁之談。潛括三乘。深明四諦。忍草長新於性苑。意花不染於情田。}@
%{诏书说：“诚惠大师，像鹫岭一样高耸，像鸡园一样名流聚集。他是上智之士，精通守护鹅戒，弘扬住雁之谈，深入理解三乘，精通四谛，忍草在性苑中不断生长，意花在情田中没有染污。}%
@{自隱跡靈峯。棲心勝地。泛慈舟而拯溺。持慧炬以引迷。五百龍神。皆降懿德。一萬聖眾。盡繼玄蹤。為法宇之棟梁。作空門之標表。}@
%{他隐居在灵峰，安住于胜地，泛着慈悲之舟拯救溺水之人，手持智慧之炬引导迷途之人。五百龙神都降下懿德，一万圣众都继承玄妙的踪迹，成为法宇的栋梁，成为空门的标志。}%
@{朕方興景運。大闡真風。宜旌積行之名。以奉無為之教。今賜號廣法大師。仍賜紫衣。師固辭不受。續降勅敦勸。}@
%{朕正兴盛景运，弘扬正道，应该表彰他积累的功德，来奉行无为之教。现在赐号广法大师，并赐予紫衣。大师坚决辞谢，不肯接受。接着又降下诏书敦促劝说。}%
@{其略。爰遣內臣遠班成命。師號既旌於戒行。紫衣無爽於受持。久屬當仁。匪宜多讓。至同光三年乙酉歲十二月。囑門人已。枕手而終。春秋五十。僧臘三十。}@
%{内容大致是：派遣内臣远行颁布圣旨，大师的称号已经表彰了他的戒行，紫衣也应该毫不犹豫地接受。久已属于是应尽的责任，不应该再推辞。到了同光三年乙酉年十二月，他嘱咐门人后，枕手而逝，享年五十岁，僧腊三十年。}%
@{師終後。勅賜諡曰法雨大師。并靈塔號慈雲之塔。今現在本寺。}@
%{大师去世后，朝廷赐谥号为法雨大师，灵塔号为慈云塔。现在还在本寺。}%
@{超化大師。諱匡嗣。俗姓李氏。太原文水縣齊鳳村人也。幼年慕道。不樂世榮。注意臺山。願求披剃。依真容院浩威為師。受具之後。勵志不群。杖錫南方。參尋知識。學通內外。博究禪律。傳法度人。開眾耳目。晉天福三年戊戌歲。遊方行化。至湖南。謁偽國主王公。公施香茶盈萬。至丁未歲。遣使齎送入山。遍給諸寺。癸卯歲。至吳越國。見尚父元帥錢王。王禮接殊厚。語論造微。雅合王意。遂施五臺山文殊大士一萬聖眾前供物香茶。及製銀鉢盂鐼子萬副。茗荈(赤兗反茶葉老者也)百籠。仍遣人。送至吳越館內。諸州刺史。各辦施利。鋪陳供具。無不周備。別造巨舶乘載。由海路北歸。嘗遇暴風四起。波濤鼓怒。舟人惶駭。頃刻沈沒。大師整衣焚香。望山遙禮文殊大聖。乞加冥護。俄頃。見文殊師利。出於海上現半身。猛風駭浪。頓然恬息。遂達滄州。輿載歸山。尋與降龍大師。均施諸臺寺院山坊蘭若。不私其利。及挂錫舊居。徒眾。堅請主領僧務。厥後。朝命典統山門。十五年間。興修佛寺。供眾僧數過百萬。案別傳云。昔湖南馬王素欽令望。嘗使齎茶二百籠。送詣臺山。以充大聖前供養。乃俵給山門諸寺。後與大師。偕之臺頂。焚香祈禱。設禮既畢。俱宴龍池之側。忽見一小蛇。其身赤色。躍於水上。迴首盻師。師曰。爾來也。乃告其使曰。爾可速歸。懼有大事。使即依言。與師俱旋至院。翌日使心怱忙。策馬而去。比至其主已薨。使乃方悟見蛇之驗。師預見如此。其何人哉。亦不測之人也。住持之外。禪誦為務。以大晉天福九年甲辰歲九月搆疾。五日遷逝。茶毘已後。門人收靈骨舍利。起塔見在。}@
%{超化大师，法号匡嗣，俗姓李，是太原文水县齐凤村人。他从小就喜欢佛法，不喜欢世俗的荣华富贵，一心向往五台山，想要出家修行。于是他就跟随真容院的浩威法师出家，受戒之后，他更加发奋图强，不甘平庸。他带着锡杖，游历南方，参访高僧大德，学习佛法，精通内外典籍，深入研究禅宗和律宗，传授佛法，教化众生，让大家开阔眼界。晋朝天福三年戊戌年，他云游四方，来到湖南，拜访了伪国主王公。王公送给他很多香茶，足足有上万份。到了丁未年，王公派使者带着香茶送到五台山，分给各个寺院。癸卯年，他来到吴越国，见到了尚父元帅钱王。钱王对他十分礼遇，两人谈论佛法，言语精妙，钱王非常认同。于是钱王就供奉了五台山文殊菩萨一万份香茶，以及制作了一万副银钵、盂、鐼子，还有上百笼茶叶。他还派人把这些东西送到吴越馆内，各州刺史都热情地准备了供品，样样俱全。他另外造了一艘大船，装载着这些物品，从海路北上。途中遇到暴风雨，狂风巨浪，船上的人都很害怕，眼看就要沉没。大师镇定地整理衣服，焚香，遥望五台山，向文殊菩萨礼拜，祈求保佑。不一会儿，他就看到文殊菩萨从海面上现身，露出半个身子。狂风巨浪顿时平息，船顺利地抵达沧州。他乘坐马车回到五台山，后来他和降龙大师一起，把这些供品分给五台山上的寺院、山房、兰若，没有私藏。回到自己的住处，弟子们坚决要求他主持寺院事务。后来，朝廷任命他为五台山寺院的住持，十五年间，他兴建佛寺，供养僧人，人数超过百万。根据别传记载，以前湖南马王素来敬重五台山，曾经派人送了二百笼茶叶到五台山，供奉文殊菩萨。这些茶叶分给了寺院，后来马王和大师一起登上五台山顶，焚香祈祷。仪式结束后，他们一起在龙池边宴饮。突然，他们看到一条红色的蛇从水里跳出来，回头看着大师。大师说：“你来了。”然后就对使者说：“你可以回去了，恐怕有大事发生。”使者听了大师的话，就和大师一起回到寺院。第二天，使者心急火燎地骑马赶路。当他赶到马王那里时，马王已经去世了。使者这才明白看到蛇的预兆，大师预见到了这件事，真是不可思议啊！除了主持寺院事务，大师还以禅修和诵经为主要功课。大晋天福九年甲辰年九月，他生病了，五天后去世了。火化之后，弟子们收集了他的骨灰和舍利，建塔供奉，至今还在。}%

@{取性道者。晉代人也。失其鄉里姓氏。居取性院。即今王子寺東北蘭若。改名北福聖院。是也。師內行莫測。外相麁鄙。衣唯弊衲。食且眾殘。不染聲名。人欽若聖。鄉川供施。無不樂輸。緇素遊山。瞻濟無擇。常操利刀一口入山。見蛇即斬。唯云。取性取性。由此故名取性道者。每誡弟子云。汝山採柴。若見蛇時。慎勿打殺。蛇報果重。千年少一。更重受之。弟子云。若果爾者。師何斬之。師云。咄。爾何知也。老僧斬之。令其取性。即解其蛇報。爾等不能。豈同吾也。師之密行如此。後終於本院云耳。}@
%{取性道者，是晋朝人，他的家乡和姓氏都失传了。他住在取性院，就是现在王子寺东北面的兰若，后来改名为北福圣院。这位大师，他的内心修行不可测度，外表却粗鄙简陋，衣服破旧，只穿衲衣，吃饭也吃别人剩下的。他不追求名声，人们都敬重他像圣人一样。乡里的人供养他，都乐意奉献。僧俗都到五台山游玩，遇到困难就向他求助，他从不拒绝。他经常带着一把利刀进山，看到蛇就砍杀，并说：“取性，取性。”因此人们就叫他取性道者。他经常告诫弟子说：“你们上山砍柴，如果看到蛇，千万不要打杀它。蛇的报应很重，千年才报一次，而且会加倍报应。”弟子说：“如果真是这样，您为什么还要杀蛇呢？”大师说：“咄！你懂什么？老僧杀蛇是为了让它取性，解脱它的报应。你们做不到，怎么能和我一样呢？”大师的秘密修行就是这样的。后来，他就在取性院圆寂了。}%

@{僧統大師者。俗姓劉氏。諱繼顒。燕薊人也。父諱守奇。唐末任滄州節度使。師幼失所怙。性稟知識。遭亂避地清涼山。禮真容院果勝大師弘準為師。年滿受具。誦習無疲。遠詣京師聽學。邇數本經論。遂還舊寺。首戴大方廣佛華嚴經。跣足遊禮五臺。每至一頂。講菩薩住處品一。終歲以為常。每講終。設茶藥異饌以供。其後對妙吉祥。焚香立願。遊歷東京。時。晉少主在位。見之信重。賜大相國寺。講大華嚴經。將相王侯。歸依信受。及解講。獲施財巨萬。盡以所直。於本寺講堂四面飛軒之下。創立石壁。命工鐫勒所講之經。期月之間。功用造畢。尋請還山。賜賚財施。不可勝計。遂建真容院四面廊廡。及華嚴寺樓閣。凡三千間。不啻設供七百餘會。塑山龕羅漢三十二堂。轉金剛經。并藏經六百萬卷。及真言呪偈。刻壇盡㲲。逢三八普施溫湯。設四眾無遮粥會。殊因妙果。植大福田。未有若斯之盛者也。尋詔授五臺山十寺都監。賜師號廣演匡聖大師鴻臚卿。仍頒命服。偽漢高祖。一見師奇表。歎未曾有。特命與諸王為兄弟。少主即位。加五臺山管內都僧統。後以功授大漢國都僧統檢校太師。兼中書令。以偽漢天會十七年。正月十二日。遷滅於五臺山菩薩院。享年七十有三。僧臘三十有二。詔偽諫議大夫楊夢申。撰神道碑銘。立於院之西北。門人收靈骨。建塔猶在。}@
%{僧统大师，俗姓刘，法号继顒，是燕蓟人。他父亲叫守奇，唐朝末年担任沧州节度使。大师从小就失去了父亲，天生聪慧。遇到战乱，他躲避到清凉山，拜真容院果胜大师弘准为师。他成年后受戒，勤奋地诵经学习，还远赴京城听讲经论，精通了许多经论。后来，他回到旧寺，头上戴着《大方广佛华严经》，赤脚游历五台山。每次到山顶，他就讲授《华严经》中的《菩萨住处品》，一年四季都这样。每次讲经结束后，他就设茶、药、美食供养大家。后来，他对着妙吉祥菩萨焚香立愿，游历东京。当时，晋朝少主在位，见到他后非常敬重，赐给他大相国寺，让他讲授《华严经》。将相王侯都皈依他，信受他的教诲。他讲经的时候，得到很多布施，他把这些钱财都用来修建寺院。他在寺院讲堂的四面飞檐下，建造了石壁，命令工匠把他的讲经内容刻在上面。一个月内就完成了。后来，他请求回到五台山，朝廷赐予他很多财物，数不胜数。于是，他就修建了真容院的四面廊庑，以及华严寺的楼阁，总共三千间。他举办了七百多次供养法会，塑造了山龛罗汉三十二堂，转读《金刚经》，还收藏了六百万卷经书，以及真言咒偈，刻了坛场，全部都装饰好了。每逢农历三八日，他就普施温汤，为四众举行无遮粥会。他因为殊胜的因缘，种下了巨大的福田，没有比这更盛大的了。后来，朝廷任命他为五台山十寺的都监，赐给他“广演匡圣大师”的称号，并授予鸿胪卿的官职，还颁发官服。伪汉高祖见到大师的奇特风采，赞叹说从未见过，特地命令他与诸王结为兄弟。少主即位后，又任命他为五台山管内的都僧统。后来，因为功劳，他被任命为大汉国都僧统、检校太师，兼任中书令。伪汉天会十七年正月十二日，他在五台山菩萨院圆寂，享年七十三岁，僧腊三十二年。朝廷命令伪谏议大夫杨梦申撰写神道碑铭，立在寺院的西北角。弟子们收了他的骨灰，建塔供奉，至今还在。}% 
@{高德尼事跡二十}@
%{高德尼事迹二十}%

@{按華嚴經感應傳云。唐儀鳳年中。西域有二梵僧。至五臺山。齎草花執香爐。肘膝行步。向山禮文殊菩薩。遇一尼師。在巖石間松樹下繩床上。儼然獨坐。口誦華嚴。時景方暮。尼謂梵僧曰。尼不合與梵僧同宿。大德且去。明日更來。僧曰。深山路遙。無所投寄。願不見遣。尼曰。若不去。某不可住。當入深山。僧徘徊慚懼。莫知所之。尼曰。但下前谷。彼有禪窟。僧依而往尋之。果見禪窟。相去可一里餘。二僧。一心合掌。手捧香爐。面北遙禮。傾心聽經。聆聆在耳。初啟經題。稱如是我聞。乃遙見其尼。身處繩床。面南而坐。口中放光。赫如金色。皎在峯前。誦經兩帙已上。其光盛於谷南。可方圓十里。與晝無異。經至四帙。金光稍收。六帙都畢。其光並入尼口。華嚴經菩薩住處品云。震旦國東北方。有菩薩住處。名清涼山。過去諸菩薩。恒於中住。今有菩薩。名文殊師利。與萬菩薩俱。其山在代州東南。名五臺山者。首楞嚴三昧經云。文殊。是過去平等世界龍種上尊王佛。又央崛摩羅經云。文殊是北方歡喜世界摩尼寶積佛。想神尼之境。必文殊之分化。以示梵僧也。}@
%{根据《华严经感应传》记载，唐仪凤年间，西域有两名梵僧来到五台山，他们带着草花，手持香炉，用胳膊和膝盖行走，向山礼拜文殊菩萨。他们遇到一位尼师，这位尼师坐在岩石间松树下的绳床上，端端正正地独自坐着，口中诵读《华严经》。当时天色将晚，尼师对梵僧说：“我不应该与梵僧同住一宿，大德您先走吧，明天再来。”僧人说：“深山路途遥远，无处投宿，希望您不要赶我走。”尼师说：“如果你不走，我不能住在这里，我要进入深山。”僧人徘徊不定，感到羞愧和恐惧，不知道该去哪里。尼师说：“你只要往下走，到前面的山谷，那里有一个禅窟。”僧人按照尼师的话去寻找，果然找到了禅窟，距离大约一里多。两位僧人一心合掌，手捧香炉，面向北方遥拜，专心致志地听经，声音清晰可闻。刚开始读经题，称“如是我闻”，就遥遥地看见那位尼师，坐在绳床上，面向南方，口中放出光芒，像金子一样耀眼，照亮了山峰。诵读了两帙经文之后，光芒更加强烈，照亮了山谷的南面，方圆十里，如同白昼一般。经文读到四帙，金光略微收敛。六帙读完，光芒全部进入尼师的口中。《华严经》菩萨住处品中说：“震旦国东北方，有菩萨住处，名为清凉山，过去诸菩萨常住其中。如今有菩萨，名为文殊师利，与万菩萨一同在此。这座山在代州东南，名为五台山。”《首楞严三昧经》中说：“文殊是过去平等世界龙种上尊王佛。”又《央崛摩罗经》中说：“文殊是北方欢喜世界摩尼宝积佛。”我想这位神尼的境界，一定是文殊菩萨的化身，用来示现给梵僧看的。}%

@{尼法空者。俗姓韓氏。宣州人也。幼時辭親。詣五臺山西南一百餘里建安寺出家。後於祇洹寺受戒。每誦法華。用為常務。後負笈聽學經律。數十載間。殊無開悟。自知性乏明慧。無宿習力。嘗聞五臺山文殊菩薩。現種種身。賑濟群品。人傳。有僧道超。別無行業。但久住華嚴寺。不出山門二十餘載。其後命終。生於兜率彌勒內院。彼天人謂超曰。爾於人間。別無妙行。祇承文殊菩薩境界力故。得生此處。爾可還下人間。接誘四部。俾令聞知文殊功德。冀望暫登此山中。大銷諸罪。則用補天之闕行也道超依言。不捨天報。下告人間。法空。如是思惟。文殊菩薩大願境界。不可思議。生希有心。復自念言。無始生死。三界流轉。不得解脫。善惡二業。由心造作。遂發大願。往五臺山。志求大聖垂慈引接。乃與親妹尼。立願今誓。以元和四年。屆山巡禮。遍遊五頂。覩種種化現。後至華嚴寺西北三泉院前深林中。逢一老人。謂法空曰。汝宜住此修行。決證勝果。言訖遂隱。法空知大聖告諭。乃悲泣雨淚久之。方自悔責惡業罪障。志願滅除。即依此願。別結草庵居。策勵三業。曉夕靡怠。至元和八年二月十五日。取身所著衣。令弟子悉送常住。施大眾用。乃集眾取別。人問其故。法空告曰。我從止此來。蒙大聖告語。教示妙法蓮華四字。開佛知見。清淨無染。得生淨土。眾各努力。無得空過。言訖而逝。端坐如生。眾遂茶毘。收得舍利千餘粒。四眾分之。以充供養耳。}@
%{这位尼师名叫法空，俗姓韩氏，是宣州人。她从小就辞别父母，前往五台山西南一百多里的建安寺出家。后来在祇洹寺受戒。她经常诵读《法华经》，以此作为日常功课。后来她带着经书去学习经律，几十年间却始终没有开悟。她自己也知道自己天性缺乏智慧，没有宿世修行积累的功力。她曾经听说五台山文殊菩萨显现各种身相，救济众生。有人说，有一位僧人叫道超，没有其他修行，只是长期住在华严寺，二十多年不出山门。后来他圆寂了，生到兜率弥勒内院。天人对道超说：“你在人间没有其他妙行，只是承蒙文殊菩萨境界力的加持，才得以生到此处。你现在可以回到人间，接引四部众生，让他们知道文殊菩萨的功德。希望你暂时到这座山上来，消除罪障，用来弥补你过去在天上没有做的功德。”道超听了天人的话，不舍天上的福报，下到人间。法空听了之后，这样思考：文殊菩萨的大愿境界，不可思议，心中生起希有之心。她又自言自语地说：“无始以来，生死轮回，三界流转，无法解脱。善恶两种业力，都是由心造作的。”于是她发下大愿，前往五台山，希望得到大圣的慈悲接引。她与她的亲妹妹尼师，立下誓言，约定在元和四年，前往五台山巡礼，遍游五顶，观看各种化现。后来她来到华严寺西北三泉院前的深林中，遇到一位老人，老人对法空说：“你应该住在这里修行，一定会证得胜果。”说完就隐去了。法空知道是大圣的告诫，于是悲泣流泪很久，才开始反省自己的恶业罪障，决心要消除罪障。她按照这个愿望，另建了一座草庵居住，努力修行三业，早晚不懈怠。到元和八年二月十五日，她取下自己穿的衣服，让弟子全部送到常住，供养大众使用。然后她召集众人告别，有人问她为什么这样做，法空说：“我从这里来，蒙受大圣的告诫，教导了我妙法莲华四字，开启了佛的知见，清净无染，可以往生净土。大家都要努力修行，不要虚度光阴。”说完就圆寂了，端坐着，像活着一样。众人为她举行荼毗仪式，收到了上千颗舍利，四众分而供养。}%

@{宋僧所覩靈異二十一}@
%{宋僧所见的灵异二十一}%

@{釋淨業。姓孟氏。代州五臺縣人也。幼而剛毅。神俊不群。初年十三。依五臺山真容院通悟大師為師。事師服勞。特出倫類。每詣太原。行化山門供養資具。靡不悉備。偽主劉氏。深所崇仰。乃賜紫衣。加號廣慧大師。至天會十一年。眾請充山門都監。尋屬宋太宗皇帝戎輅親征。克平晉邑。師喜遇真主。乃率領僧徒。詣行宮修覲。陳其誠欵。遂進山門聖境圖。并五龍王圖。帝遽令展之御座前。忽大雷震。天無片雲。駛雨霶注。帝大駭曰。是何祥也。師對曰。五臺龍王來朝陛下。今二龍相見。當喜故也。雷雨若是。帝大悅。即命收圖。謂師曰。侯朕師旅還京之日。別陳供養。乃賜命服。改號崇教大師。仍擢為臺山僧正。應闔山劉氏所賜衣師號。並改偽從真。至淳化四年四月下旬。寢疾而終。春秋五十九。僧臘三十九。}@
%{释净业，姓孟氏，是代州五台县人。他从小就刚毅果断，神采俊逸，不同于常人。他十三岁时，依止五台山真容院通悟大师为师，侍奉师父，勤劳服侍，非常出众。每次他到太原，行化山门，供养资具，无一不周全。伪主刘氏对他非常崇敬，于是赐给他紫衣，加号广慧大师。到天会十一年，大家请他担任山门都监。不久，宋太宗皇帝率领军队亲征，攻克平定晋邑。师父高兴地遇到真主，于是率领僧众前往行宫朝见，表达自己的忠诚。然后他献上了山门圣境图，以及五龙王图。皇帝立刻命令把图展开在御座前。突然，一声巨雷，天空中没有一片云，大雨倾盆而下。皇帝非常吃惊地说：“这是何等祥瑞啊？”师父回答说：“五台山龙王来朝见陛下，现在两条龙相遇，应该高兴，所以才下雨。”皇帝听了非常高兴，立刻命令收起图，对师父说：“等朕师旅回京之日，再另行供养。”于是赐给他命服，改号崇教大师，并且提升为台山僧正。他应合山刘氏所赐的衣师号，也改伪从真。到淳化四年四月下旬，他因病去世，享年五十九岁，僧腊三十九岁。}%
@{釋睿諫。俗姓劉氏。雲州人也。風俗神俊。出乎人表。志輕軒冕。性樂林泉。辭親出家於五臺。禮真容院僧統大師繼顒為師。}@
%{释睿谏，俗姓刘氏，云州人。他风度神俊，超凡脱俗。志向轻视功名利禄，性情喜好山林泉水。辞别父母在五台山出家，拜真容院僧统大师继顒为师。}%
@{厥後師既去世。葬禮云畢。勝願內興。欲崇佛事。乃於樓觀谷內東北。有泉名曰鹿泉。泉側不遠。結廬誦經。勵精勤苦。晨夕忘倦。}@
%{后来师父去世了，葬礼结束后，他内心升起强烈的愿望，想要弘扬佛法。于是，他在楼观谷东北面，找到了一处名叫鹿泉的地方。泉水旁边不远处，他搭建了一间简陋的草屋，潜心诵经，勤奋修行，早晚都不懈怠。}%
@{一日忽夢老叟。告曰。爾不須獨善。可崇大事。兼於此地。大有因緣。吾贊爾力。言訖而寤。內自惟曰。斯必聖賢相誓。於此處建大伽藍。異日辦裝。之北地緣化。}@
%{一天晚上，他梦见一位老人，老人对他说：“你不必只顾自己修行，应该做些大事业，而且这里与你很有缘分，我会帮助你。”说完就消失了。他醒来后，心里暗想：“这必定是圣贤与我的誓约，我应该在这里建造一座宏伟的寺院，将来准备好行装，到北方弘扬佛法。”}%
@{北朝寧王與夫人。先夢見師化緣修造。及師達境。一見如舊。既符先夢。大施金幣。暨迴本山。募工修建。復詣太原。謁偽主劉氏。亦蒙厚賚。寺號曰白鹿之寺。}@
%{北朝宁王和夫人，之前梦到师父化缘修建寺院。当师父来到这里，他们一眼就认出了他，正如梦中所见。他们非常高兴，于是慷慨地捐赠了大量的金银。师父回到五台山，招募工匠开始修建寺院。他还前往太原，拜见伪主刘氏，也获得了丰厚的赏赐。寺院的名字叫做白鹿寺。}%
@{宋太宗。討平晉地。師乃躬詣行宮請見。上問臺山興建之由。師奏對稱旨。又蒙恩錫。甚厚。尋賜額。號太平興國之寺。師之感召。大概如此。}@
%{宋太宗平定了晋地，师父亲自前往行宫拜见皇帝。皇帝询问了五台山寺院修建的缘由，师父的奏对令皇帝十分满意，还赐予了丰厚的赏赐。后来，皇帝又赐予寺院一个新的名字，叫做太平兴国寺。师父的感召力，大概就是这样。}%
@{至大中祥符元年八月初一日。以疾而終。春秋六十有六。僧臘四十九。影塔具在。}@
%{到了大中祥符元年八月初一日，他因病去世，享年六十六岁，出家四十九年。他的影塔至今保存完好。}%

@{祥符中。有兩浙僧。失其州郡名氏。來禮大聖。登東臺頂。忽遇一院。樓臺壯麗。殿宇嚴潔。僧遂入院。前後殿宇。像設鮮輝。釋梵龍王。儼然相對。其僧遍詣參。見主僧敘接。言笑宛如素。延迎畢語。臨出院巡遣。僧初無駭異。及出了無所見。僧方悟化現。始驚歎之。遂離臺頂。西行下山。遊真容院安止。畢禮謁。前後殿宇。主事諸僧。一如東臺所見。了然無異。僧乃禮謁臺山境界。讚歎不思議事。遂向院僧。具陳所見。無不歎嗟。}@
%{祥符年间，有一位来自两浙的僧人，忘记了他的州郡姓名。他来拜谒大圣，登上东台顶峰，突然遇到一座寺院。寺院楼台壮丽，殿宇整洁。僧人便走进寺院，前后殿宇，佛像鲜明，释梵龙王，威严庄重地相对而立。僧人一一拜谒，见到住持僧人，他们热情地接待他，言谈笑语，如同老朋友一般。寒暄过后，僧人准备离开寺院，住持僧人派人送他出门。僧人起初并没有感到奇怪，直到走出寺院，却什么也看不见了，他才明白这是幻境，不禁惊叹不已。于是，他离开东台顶，向西下山，来到真容院安顿下来。他拜谒寺院，前后殿宇，主事僧人，都和他在东台所见一模一样，毫无区别。僧人便拜谒五台山的境界，赞叹其不可思议。随后，他向寺院僧人详细讲述了自己所见，大家都感到惊叹不已。}%

@{淳化中。有楊州僧。忘其法名。身服疏布。齋戒嚴謹。嘗齎五百副鉢。大小相盛。副各五事。入山普施。虔禮大聖。至真容院安止。因齋設日。均散咸畢。後有施主。詣北浴室院設浴。啟請闔山賢聖。下暨緇素。一無揀別。其僧齋畢。先詣溫浴。有三五僧。偕行澡浴。既至浴所。楊州僧。率先解衣。褰簾而入。忽見端正婦人。就水洗浴。僧狼狽而出。眾詢其故。僧具說所見。人或不信之者。入室驗之。果無所覩。}@
%{淳化年间，有一位来自扬州的僧人，忘记了他的法名。他身穿粗布衣服，斋戒严谨。他曾经带了五百副钵盂，大小各不相同，每副五件，进入山里普施，虔诚地拜谒大圣。他来到真容院安顿下来，因为是斋设的日子，他将钵盂里的食物全部施舍出去。后来，有一位施主，在北浴室院设浴，邀请全山的贤圣，包括僧侣和俗人，一律平等。这位僧人斋毕，首先前往温浴，有三四位僧人一同前往洗澡。到达浴室后，扬州僧人率先脱下衣服，掀开帘子走进浴室，突然看见一位端庄的女子正在水中沐浴。僧人慌慌张张地跑出来，众人询问原因，僧人详细讲述了所见，有人不相信，便进入浴室查看，果然什么也看不见。}%

@{至道中。有僧道海。俗姓楊氏。代郡土人也。受業真容院。亦逢施主設浴。齋罷。遽自詣浴所。尚無一僧入院澡浴。海解衣而入。忽見滿堂眾僧揮洗。略無識者。覩此僧入一時俱出。海心雖疑。未測凡聖。遽出視之。閴無人矣。集德者曰。大凡施主設浴。必豫供養聖賢。後乃凡庶。清旦賢聖臨降。凡庶慎勿先就。一則觸犯聖賢。自貽伊咎。二即滅施福。徒設劬勞。斯亦聖人垂警。凡百君子。得無念焉。}@
%{至道年间，有一位僧人名叫道海，俗姓杨氏，是代郡人。他在真容院修行，也遇到了一位施主设浴。斋戒结束后，他急忙前往浴室，却还没有一个僧人进入浴室洗澡。道海脱下衣服走进浴室，突然看见满堂的僧人正在洗浴，他认不出其中任何一个人。当他们看到道海进来，就一起走了出去。道海心中虽然疑惑，但无法判断是凡人还是圣人，便急忙走出浴室查看，却空无一人。有德行的人说：“一般来说，施主设浴，必定要先供养贤圣，然后再供养凡人。清晨贤圣降临，凡人不要抢先进入浴室。一是会触犯贤圣，给自己带来罪过，二是会消减施主的福报，徒劳无功。这是圣人对我们的警示，所有君子，都要牢记在心。}%

@{華嚴店。昔有獵者。名馬秋兒。家貧。以射生自活。嘗至東臺。東臺東十餘里。有古寺基。人傳云。是古華嚴寺也。秋兒至此。見一巨石。其砥如桉。下有光明。心甚疑之。乃呼數人舉石視之。倏見佛經數十部。遂取一卷。啟之開視。字皆金色。光奪人目。秋兒輩。皆山野憃愚。不以為異。既歸。告語其事。有人傳達於真容院主僧寬。寬聞。驚喜非常。遽召門人弟子五七人。齎供具遄往求之。既至其地。了無所覩。唯有故基破瓦而已。悵恨久之。遂焚香歎息而歸。}@
%{华严店，以前有一位猎人，名叫马秋儿。他家境贫寒，靠打猎为生。他曾经去过东台，东台往东十多里，有一处古寺院的遗址。人们传说，那是古华严寺。秋儿来到这里，看见一块巨大的石头，石头平整如案，下面有光明，他心中非常疑惑。于是，他叫了几个壮汉，一起把石头抬起来，顿时发现了几十部佛经。他便拿了一卷打开查看，字迹都是金色的，光彩夺目。秋儿他们都是山野之人，愚昧无知，并没有感到奇怪。回到家后，他将此事告诉了别人，有人将此事传达给了真容院住持僧人宽。宽闻听此事，非常高兴，立即召集了五七位门人弟子，带着供品急忙前往寻找。他们到达那里，却什么也看不见，只有一片破败的遗址和碎瓦而已。他们失望了好久，便焚香叹息，然后返回。}%

@{代郡唐林縣。昔有女人。三十五年不離城邑。人呼姑。姑長髮尼同頭陀行。長物不畜。單衣被身。冬寒夏暑不以為苦。坊市巷陌。隨處而眠。悠悠之徒。寔尀能測五臺百二十所寺。無不曾過。夏月巡臺。則到處人見同行共語。坐在丘蕪。呵毀俗塵。憎惡色欲。後不知所終。故西域婆槃豆菩薩傳云。此世界。有一億菩薩。住持往來化物。示說不虛。前傳數云。凡聖混居。得不信哉。後之來臻此境。忽遇斯人。慎勿慢瀆。戒哉。}@
%{代郡唐林县，以前有一位女子，三十五年没有离开过城邑。人们都叫她姑。姑长发披肩，像头陀一样修行，不积蓄任何财物，只穿一件单衣，冬天寒冷夏天炎热都不以为苦。她经常在坊市巷陌之间随便睡觉。世俗之人，很难想象她走遍了五台山一百二十座寺院，没有一座没有去过。夏天巡游五台山的时候，人们经常看到她与人同行，互相交谈，坐在山丘上，批评世俗的尘埃，憎恶色欲。后来，她不知所终。西域婆槃豆菩萨传记中说：“这个世界，有一亿菩萨，住持往来，度化众生，他们所言不虚。”以前有记载说：“凡人与圣人混居在一起。”难道你不相信吗？以后你来到这里，如果突然遇到她，不要轻慢，要谨慎，戒之！}%
@{僧道演。俗姓崔氏。忻州定襄人也。數歲出家。依真容院法忍大師為弟子。每誦法華孔雀金剛般若等經。以為常務。師素有息賁之疾。結塊如石。每一發動。痛不可忍。幾將不救。忽見青衣婦人。至臥榻前立。問其疾之所由。師以寔告。婦人乃以手觸塊曰。師欲愈否。答曰。甚適所願。即以物如絲縷。纏其塊。而拔去之。尋即痊愈。方欲起謝。遽失所在。遂向隣僧說之。僧具頂禮。後每思之。未嘗不感歎聖賢救護之力。厥後日益康強。年八十有五。方壽終焉。}@
%{僧道演，俗姓崔氏，是忻州定襄人。他从小就出家了，跟着真容院的法忍大师当徒弟。他经常诵读《法华经》、《孔雀经》、《金刚般若经》等佛经，把这当做日常功课。他本来就有咳嗽的毛病，胸口结块像石头一样，每次发作起来，疼得受不了，差点就治不好。突然，他看到一个穿青色衣服的妇女，走到他的床边站着，问他是什么原因导致的病。他就如实告诉了她。妇女就用手摸着结块，问他：“你想好起来吗？”他回答说：“非常希望。”妇女就用像丝线一样的东西，把结块缠起来，然后拔掉了。很快，他就痊愈了。他正要起来道谢，妇女却突然不见了。于是，他就把这件事告诉了旁边的僧人。僧人就恭敬地向她顶礼。后来，每当想起这件事，他都忍不住感叹圣贤救护的力量。从那以后，他身体一天比一天强健，活到八十五岁才寿终正寝。}%

@{靈異蘽木二十二}@
%{灵异蘽木二十二}%

@{華嚴寺東北。有樓觀谷。谷內有金剛窟谷口。昔傳有鳳栖蘽。次西有十二因緣蘽。與鳳栖蘽相近。在金剛窟側。一身迴出一十二枝。高踰百尺。昔有古德。於蘽下修十二因緣觀。遂以為名。入谷一二里。有白水池。色如酥酪。味如甘露。人飲其水。肌膚潤澤。若常服之。令人難老。東臺西。有王子造論碑。文字尚存。又有司空都督見佛碑。到者知焉。今年祀浸遠。廢毀不覩。良可歎哉。}@
%{华严寺东北，有一个楼观谷。谷内有金刚窟，谷口过去传说有凤栖蘽。往西边走，有十二因缘蘽，它跟凤栖蘽很近，在金刚窟旁边。它只有一根树干，却分出十二个枝丫，高度超过百尺。过去有位德高望重的僧人，在蘽树下修习十二因缘观，于是就用这个名字来命名。进入山谷一两里，有一个白水池，颜色像酥酪，味道像甘露。人们喝了这个水，皮肤变得光滑润泽。如果长期饮用，可以延缓衰老。东台西边，有王子造论碑，上面的文字还保存着。还有司空都督见佛碑，来这里的人都知道。今年祭祀已经很长时间了，碑文已经毁坏不见了，实在令人惋惜啊。}%

@{華嚴寺東橫河側。有一樅蘽。松身柏葉。橫枝到地。幹聳淩雲古昔相傳。名四諦蘽。枝葉四垂。合圍成陰。有象明堂八窓四闥。中心一插向上。百重上。圍下方。可謂奇異。雨雪不透。風日不穿。巡臺之人。同到蘽下。可容數百。常有僧。來止其蘽下。為眾宣四真諦法。悟入者眾。時群鳥來止其處。飛翔上下。久而不去。僧曰。此鳥。如佛在蘽有鸚鵡。於佛前聆四諦法。而得生天。此亦應爾。因謂之四諦蘽。瑞鳥靈禽。遊集栖宿。蘽既靈異。僧亦非凡。}@
%{华严寺东边横河旁边，有一棵枞树。树身像松树，叶子像柏树，横枝伸到地面，树干高耸入云，古时候就传说是四谛蘽。树枝树叶四面垂下，合围成一片阴凉。它就像明堂一样，有八扇窗户，四扇门，中心有一根树枝向上生长，百层向上，围着下方，可以说是奇异。雨雪无法渗透，风日也无法穿透。巡视台的人，都来到蘽树下，可以容纳几百人。经常有僧人，来到蘽树下，为众人宣讲四谛法，领悟的人很多。有时，一群鸟来到这里，飞上飞下，很久都不离开。僧人说：“这些鸟，就像佛在蘽树上有鹦鹉，在佛面前聆听四谛法，而得生天。这也很应该啊。”因此，就称它为四谛蘽。瑞鸟灵禽，在这里游玩栖息。蘽树很灵异，僧人也不平凡。}%

@{大聖文殊師利古今讚頌二十三}@
%{大圣文殊师利古今赞颂二十三}%

@{文殊像讚(并序)}@
%{文殊像赞(并序) }%

@{晉支道林撰}@
%{晋支道林撰}%

@{文殊師利者。是遊方菩薩。因難垢之言。而有斯目。非厥號所先也。原夫稱謂之生蓋。至道興其邈。何者。虛引之性彰於五德。軌世之表聞於童真。庶仁之風移。則感時之訓興。故云儒首以法王子為名焉。夫欲窮其淵致者。必存其深大。終古邈矣。豈言像之所及。難算之劫。功高積塵。悠悠遐曠焉。可謂諸言略敘其統。若人之始生也。爰自帝胄。尊號法王。無上之心。兆於獨悟。發中之感。無不由也。近一遇正覺。而靈殊內映。玄景未移。遂超發道位。於是深根永搆於沖壤。條異神柯而月茂。慈悲之氣。與慧風俱扇。三達之明。與日月並輝。具體而微固。已功侔法身矣。若乃天機將運。即神通為館宇。圓應密會。以不迹為影跡。斯其所以動不離寂。而彌綸宇宙。倏無常境。而名冠遊方者也。世尊興出。乃授躍進之明。顯潛德於香林。因慶雲而西徂。復龍見於茲剎。法輪既轉。則玄音屢唱。對明淵極。輒暢法深言。道映開士。故諸佛美其稱體絕塵俗。故濯纓者。高其跡。非天合天和以挺祚。吸沖氣而為靈。舒重霄以迴蔭。吐德音而流響。亦孰能與於此哉。時欲搖蕩群生之性。宅玄宗而獨至。開宏基與一簣。廓恒沙而為宇。若然而不說文殊之風。則未達無窮之量。長笑於大方之疾矣。自世尊泥洹。幾將千祀。流光福蔭。復與時而升降。由是冥懷宗極者感。悲長津之喪源。懼風日之潛損。遂共長表。容之金石。繼以文頌。人思自盡。庶雲露以增潤。今之所遇。蓋是數減百年。有轉輪王。王閻浮提。號曰阿育。仰窺遺軌。擬而像焉。雖真宰不存於形。而靈位若有主。雖幽司不以情求。而感至斯應。神變之異。屢干民聽。因僉悟時信有自來矣。意以為接頹薄之運。實由冥維之功。通天昏否之俗。固非一理所弘。是以。託想之賢。祇誠攸寄。絲紐將絕之緒。引豪心以摽位。乃遠謨良匠。像天所像。感來自表。不覺忻然。同詠為之讚曰。}@
%{文殊师利，是游方菩萨。因为难垢之言，而有了这个称号，并非他最初的称号。本来，称谓的产生，都是因为至道兴起而显现出来的。为什么呢？因为虚引的本性彰显于五德，轨世的表闻显现于童真。庶仁的风气迁移，就会感召时代教化的兴起。所以，人们就尊称他为法王子。想要穷究他的深远意义，一定要存其深大，这自古以来就是如此。怎么能说像所能及呢？难以计算的劫数，功德高如积尘，悠久而旷远啊。可以称得上是诸言略叙其统。就像人的最初出生一样，从帝胄开始，尊号为法王。无上的心，兆示于独悟，发中之感，没有不是由此而来的。近一遇正觉，而灵殊内映，玄景未移，于是超越发道位。于是，深根永构于冲壤，条异神柯而月茂。慈悲之气，与慧风俱扇。三达之明，与日月并辉。具体而微固，已经功侔法身了。如果说天机将要运转，那么神通就是他的馆宇，圆应密会，以不迹为影迹。这就是他为什么行动不离寂静，而弥纶宇宙，倏忽无常境，而名冠游方者的原因。世尊兴出，就授予他跃进之明，显现潜在的德行于香林。因为庆云而西徂，又龙见于此刹。法轮既转，那么玄音就屡唱，对着明渊极，就畅谈法深言，道映开士。所以，诸佛称赞他称体绝尘俗。所以，濯缨者，高其迹，并非天合天和以挺祚，吸冲气而为灵，舒重霄以迴荫，吐德音而流响，又有谁能与他相比呢？他想要摇荡群生之性，宅玄宗而独至，开宏基与一簣，廓恒沙而为宇。如果这样，而不说文殊的风范，那么就没有达到无穷的境界，就会长笑于大方之疾了。自从世尊泥洹，将近千祀，流光福荫，又随着时代而升降。由此，冥怀宗极者感，悲长津之丧源，惧风日之潜损。于是，大家共同长表，容之金石，继以文颂，人们竭尽全力，希望云露能够增润。现在所遇到的，是比过去减少了百年。有一个转轮王，统治阎浮提，号曰阿育。仰窥遗轨，拟而像焉。虽然真宰不存於形，而灵位若有主。虽然幽司不以情求，而感至斯应。神变之异，屡干民听。因此，大家悟到时代信仰有其来龙去脉。我认为，接续颓薄之运，实在是冥维之功。通天昏否之俗，固非一理所弘。是以，托想之贤，祇诚攸寄。丝纽将绝之绪，引豪心以摽位。乃远谟良匠，像天所像，感来自表。不觉欣然，同咏为之赞曰。}%
@{眇眇童真。弱齡啟蒙。含英吐秀。登玄履峯。神以道王。體以沖通。浪化遊方。乃軌高蹤。流光遺映。爰暨茲邦。思對淵匠。靖一惟恭。靈襟絕代。庶落塵封。}@
%{小小年纪，就开启了智慧，像含苞待放的花朵，逐渐展现出美丽的光彩，最终登上了高高的山峰，获得了无上的智慧。他以道为王，心胸开阔，无所拘束，游历四方，追寻着高人的足迹。他的光芒照耀四方，最终来到了这片土地，想要找到真正的智者，静心学习，心怀恭敬。他拥有超凡的智慧，超脱世俗的尘埃。}%

@{文殊師利讚}@
%{赞美文殊师利菩萨}%

@{童真領玄致。靈化實悠長。昔為龍種覺。今測夢遊方。恍惚乘神浪。高步維摩鄉。擢此希夷質。映彼虛閑堂。觸類興清遘。目擊洞兼忘。梵釋欽嘉會。閑邪納流芳。}@
%{他天生具有领悟玄妙的智慧，他的神通广大，影响深远。他曾经是龙种，觉悟了佛法，如今在梦中游历四方，恍惚间乘着神通之浪，漫步在维摩诘居士的住处。他拥有超凡的智慧，映照着虚无的禅堂，他触类旁通，心生清净，洞察一切，忘却自我。梵天和释迦牟尼都赞叹他的智慧，他远离邪恶，留下了美好的名声。}%

@{文殊像讚}@
%{赞美文殊像}%

@{殷晉安撰}@
%{殷晋安撰写}%

@{文殊洞睿。式昭厥聲。探玄發暉。登道懷英。琅琅三達。如日之明。亹亹神通。在變伊形。將廓恒沙。陶鑄群生。真風幽噯。千祀彌靈。思媚哲宗。寤言祇誠。絕慶孤棲。祝想太冥。}@
%{文殊菩萨智慧洞彻，他的名声远播四方，他探寻玄妙，光耀四方，怀着智慧追求佛道。他的三达智慧，如同太阳的光芒，照耀世间，他神通广大，变化无穷，将要度化无量众生，塑造他们的生命。他的真风幽雅，他的灵性千古流传。他怀着慈悲之心，梦想着智慧的觉悟，他孤独清静，祈求着冥冥之中的真谛。}%

@{文殊師利讚}@
%{赞美文殊师利菩萨}%

@{祕書丞郄濟川撰}@
%{秘书丞郄济川撰写}%

@{釋尊降世。說法度人。大聖文殊。示菩薩身。佛不竝化。助道能仁。金口宣言。證號往音。龍種上尊。摩尼寶積。普化色身。未來當得。雙林滅景。眾聖韜光。我大導師。奄宅清涼。五百仙俱。講道為常。波利遠歸。無著願見。或授祕語。或覩神變。為接有情。不捨方便。我曾供養。今復親依。瞻仰真像。若覘靈暉。俗緣未斷。善念長歸。我對金容。當發大誓。運菩提心。廣度一切。近侍吉祥。億生萬世。}@
%{释迦牟尼佛降世，说法度化众生，大圣文殊菩萨示现菩萨身，帮助佛陀度化众生，他以慈悲之心，帮助人们走向佛道。他金口宣扬佛法，证号往音，他是龙种上尊，拥有无量宝藏，他的色身普渡众生，未来将会在双林树下灭度，众圣都将隐去光芒，他是我的大导师，居住在清凉山，五百位仙人与他一起讲道，这是常事。波利远道而来，无著想要见他，他有时传授秘密法语，有时显现神通，为了接引有情众生，他无所不用其极。我曾经供养他，现在又亲近他，瞻仰他的真容，仿佛看到了他的灵光。虽然我还没有断除世俗的牵挂，但我的善念始终归向佛法，我面对着他的金容，要发下大誓，运用菩提心，广度一切众生。愿我永远侍奉他，生生世世。}%

@{續遺}@
%{续遗}%

@{前代州管內僧正勝行大德沙門明崇撰}@
%{前代州管内僧正胜行大德沙门明崇撰写}%

@{安州人張氏。崇信三寶。純厚人也。元豐甲子。來遊此山。以錢百萬。奉曼殊室利。每日三時。必來開殿。辨香茶珍果。情貌如肅。守殿者。以其誠懇。不以為勞。一日遍遊諸臺。至西臺之頂。焚香次。忽聞異香。久而莫測。既而仰視空中。乃見天花百千萬朵。青黃朱紫。眾彩畢具。繽紛亂墜。甫齊人頭。觀者數百人。人欲取之即騰起。一朵獨落張公之手。其色不可名狀。晚還真容院。僧俗覩之。歎未曾有。主僧。懇求菩薩前供養。公曰。菩薩授我。而返留之。是我逆菩薩之惠也。況仙陀聖卉乎。主僧亦不敢奪其志。清朝下山。親捧其花。常有圓光丈許隨身。送者踰數十里不能捨。歎息而歸。}@
%{安州人张氏，信奉三宝，为人淳厚善良。元丰甲子年，他来到这座山游玩，拿出百万钱财，供养文殊师利菩萨。他每天三次，必定来开殿，焚香、敬茶、供奉珍果，神情严肃恭敬。守殿的人，因为他真诚恳切，并不觉得劳累。有一天，他游遍了各个平台，来到西台顶端，焚香后，突然闻到一股奇异的香味，久久无法辨别。他抬头仰望天空，看到天空中落下无数朵天花，青黄朱紫，各种颜色俱全，缤纷坠落，刚好落到人们的头顶上。观看的人有数百人，想要取花，花朵就腾空飞起，只有一朵落到了张公的手中，它的颜色无法形容。晚上回到真容院，僧俗都看到了这朵花，感叹从未见过。主持僧恳求张公将花放在菩萨面前供养，张公说：“菩萨把花给了我，我却把它留下来，这是我违背菩萨恩惠的行为，何况是天上的圣花呢？”主持僧也不敢强求他的意愿。第二天早上下山，他亲自捧着这朵花，身上常有丈许圆光相随，送他的人走了几十里，舍不得离开，叹息着回家了。}%

@{德州市戶王在。家甚殷富。元祐庚午仲夏。挈妻僕遊臺山。晚宿真容院。翌日彈冠整衣。詣文殊像。既而晚。覩微有不敬之色出聲。就館。知客僧省彥。求謁。與在語曰。山僧住此。僅四十餘年。所接眾多。今日君拜謁之禮。似有初謹後怠。加之。容色不怡何也。在怒而言曰。在此一來。出於過聽。謂。有肉身菩薩。故不遠千里而來。今觀之。乃一泥塊耳。反思跋涉之勞。寧不為苦。彥曰。是何言歟。昔大聖。於此鷲臺。屢見瑞相。安生親塑。意有所疑。祈而復現七十有二。故。唐睿宗。以真容目為院額。公何言之易也。且此山。龍神守護。或若以怒。公身竄之無地也。在曰。豈一龍。焉能禍我乎。彥曰。君此一來。輕侮像貌。痛斥龍神。第恐禍生不測。可速悔過。不然。公之身。必碎於龍神之爪牙矣。在意不悛。後三日遊東臺。與眾百餘人。宿於臺頂化現堂。甫及夜半。大雷忽發。若天坼地裂。堂之壁已為穴。火焰隨入。俄頃。火從穴出。在之身已碎矣。其僕孝存。借寺家綿衣一件以禦寒。裏外衣並燒損。唯中間借物在焉。其妻僕。火其骨而下山。聞者。靡不歎異。是夕。有滄州尼海俊。同宿化現堂。日已曛暮。有叟語曰。敝居不遠。敢邀師。一訪兼就晨粥。尼應命至一石洞。叟遂失所在。清朝復化現堂。知在之禍。免其驚懼。究其所寓石室。乃那延洞也。}@
%{德州市户王在，家里非常富裕。元祐庚午年仲夏，他带着妻子和仆人游览台山，晚上住在真容院。第二天，他整理好衣冠，去拜谒文殊像，但是后来，他表现出不敬的神色，并大声说话。知客僧省彦前来拜访，对王在说：“山僧在此住持了四十多年，接待过许多人，您今天拜谒的礼仪，好像开始恭敬，后来就怠慢了，再加上您的脸色不好，这是为什么呢？”王在生气地说：“我来这里，是因为听错了话，以为这里有肉身菩萨，所以不远千里而来，现在看来，不过是一块泥块罢了，想想跋涉的辛苦，难道不苦吗？”省彦说：“您这是什么话呢？以前大圣佛祖，就在这座鹫台山，多次显现瑞相，安生和尚亲手塑像，有人怀疑，他就祈求佛祖再次显现，一共显现了七十二次，所以唐睿宗皇帝，以真容为寺院的名字，您怎么能轻易地说这些呢？而且这座山，有龙神守护，如果龙神生气了，您将无处可逃。”王在说：“难道只有一条龙，就能害我吗？”省彦说：“您这次来，轻蔑佛像，辱骂龙神，恐怕会招致灾祸，您快快悔过，否则，您的身体，一定会被龙神的爪牙撕碎。”王在不思悔改，三天后，他到东台游玩，带着一百多人，住在台顶的化现堂，刚到半夜，突然响起一阵巨雷，仿佛天崩地裂，堂的墙壁上出现了一个洞，火焰随之涌入。片刻之后，火从洞里喷出来，王在的身体已经被烧成灰烬了。他的仆人孝存，借了寺院的棉衣一件御寒，里外衣服都被烧毁了，只有中间借来的东西还在。他的妻子和仆人，抱着他的骨灰下山，听到这件事的人，无不感到奇怪。那天晚上，沧州尼姑海俊，也住在化现堂，天色已晚，一位老人对她说：“我家离这里不远，敢邀请您去拜访，顺便吃点早粥。”尼姑答应了，来到一个石洞，老人就消失了。第二天早上，海俊回到化现堂，知道了王在的遭遇，免去了她的惊恐。她仔细寻找老人住的石室，原来是那延洞。}%
@{僧惠通。沂州人也。今為僧之上首。昔政和改元首夏。與緇素千人。同遊臺山。今僧正通義大德明惲。時充知客。謂通曰。梵仙山五龍。時復出現。可一觀焉。惠通。因與其徒二三子。同遊至山。復逢同志者。因詢之曰。山有神龍。子見之乎。同志曰。見。通問其狀若何。曰如蛇。通曰。正是真龍。猶為畜類。況蟒蛇乎。乃還所寓之舍。俄頃。通覺腰間有物。如蛇而如爪角。漸束其腹甚緊。苦痛不可忍。起而復倒者再。同志者。走報主僧。述其事。通亦遣人白主僧。求救曰。我以傲慢。龍神得罪。聞山中有熙菩薩。為我懺悔。會熙公。隨漕使陳公知存。遊興國寺。主僧亦懼不可測。就命菩薩殿主洪辯大師溫晸。作法懺悔。通罄捨衣盂悔過。少頃。苦方息。陳公聞之。亦相與歎焉。}@
%{惠通是沂州人，现在是僧人中的领袖。以前政和年间改元的第一年夏天，他和一千名僧人和俗人一起游览台山。当时担任知客的僧正通义大德明恽对惠通说：“梵仙山的五条龙，现在又出现了，可以去看看。”惠通就带着几个徒弟一起到山上去，又碰到了同道的人，就问他们说：“山里有神龙，你们看见了吗？”同道的人说：“看见了。”惠通问他们：“龙是什么样子的？”他们说：“像蛇。”惠通说：“这正是真龙，还只是畜生类，何况是蟒蛇呢？”于是就回到住的地方。过了一会儿，惠通感觉腰间有东西，像蛇又像爪角，慢慢地勒紧他的肚子，疼痛难忍，站起来又倒下，反复两次。同道的人就跑去告诉住持僧人，把这件事说了。惠通也派人告诉住持僧人，求救说：“我因为傲慢，得罪了龙神，听说山里有熙菩萨，请他为我忏悔。”正好熙公跟着漕使陈公知存到兴国寺游玩，住持僧人也害怕得不得了，就命令菩萨殿的殿主洪辩大师温晸做法忏悔。惠通把自己的衣服和钵盂都舍掉了，悔过。过了一会儿，疼痛才消退。陈公听说这件事，也一起感叹。}%

@{書生李昇者。中山相如里人也。昔與右丞王公安中同筆硯。其弟。即修大華嚴寺功德主真熙也。代州守王洗。自中山召之。使子姪從其學。政和元年。至山。與士大夫時復燕樂。一日到寺。王天民都巡陳去。捕盜伏抃。乃命先生。遊梵仙山。至東巖。祈於龍神祠下。少頃。二龍出於石間。一為金色。一為紺青。諸公焚香設拜。以笏招之。金色者。緣笏而上睿。若有所嗅者。諸人之意加勤。獨先生以杖觸之曰。此乃怪蛇異物。何足貴哉。言未竟。有物如神。仆先生於地。眾咸惶駭。俄又擲於巖下。高數百尺。先生既死。其弟熙。以禮葬之。是夕。雨雹大作。雷電晦暝。先生之屍。暴露於外。因火之而葬焉。}@
%{书生李昇，是中山相如里的人。以前和右丞王安在京城里一起学习。他的弟弟，就是修建大华严寺的功德主真熙。代州守王洗，从中山把他召来，让他教自己的子侄。政和元年，李昇来到台山，和士大夫们经常在一起宴乐。有一天来到寺庙，王天民都巡陈去捕盗伏法，就命令李昇去游览梵仙山。来到东岩，在龙神祠下祈祷。过了一会儿，两只龙从石头缝里出来，一只金色的，一只绀青色的。大家焚香拜祭，用笏板招它们。金色的龙顺着笏板往上爬，好像在闻什么东西。大家都很恭敬，只有李昇用杖子敲它说：“这只是一条怪蛇异物，有什么值得尊贵呢？”话还没说完，就有一件像神一样的东西把他摔倒在地。大家都很惊恐，一会儿又把他扔到岩石下面，那岩石高几百尺。李昇死了，他的弟弟熙把他厚葬。当晚，下起了冰雹，雷电交加，天色昏暗。李昇的尸体暴露在外，就用火烧了以后才埋葬。}%

@{那羅延洞者。在東臺東側。洞門向東。深二丈餘。迤邐隘窄。如斗許大。遊禮者至此。既不能進。往往但以手捫探。或秉燭照之。一穴唯指西北稍向上。然深不可測。時有冷風拂面。傳云。此洞。與金剛窟。皆大聖之所宅也。宣和八年五月二十八日。有邵武僧。失其名姓。與僧宗新。同遊臺山。止真容院。瞻禮真像。一日登東臺頂。會代郡趙公康弼。與都巡檢薰涼等諸官。升山門上首僧慈化大師真熙。一百餘人俱至。求現光景。已而遊是洞。趙公等。遍入觀覽。唯邵武僧。佇立洞外。其一官戲之曰。師何不入。入之則無礙矣。其僧。乃揖趙公慈化宗新曰。珍重珍重。遂趨步而進。至隘窄處。則褰衣傴僂而入。略無阻礙。如行空室。舉眾驚愕諠譟不已。莫測其由。宗新呼之數番。杳無聲跡。既移時不出。宗新謂眾曰。吾與彼僧同行數旬。竟不知其為聖賢也。因慟哭曝怨。眾亦泣下。趙公求其遺物。宗新視之。得竹笠一頂。蒸餅數枚。尋有平隘寨官張仲古。作詩美之。以呈趙公。云南僧遠禮五臺山。去入那羅延洞不還。自古趙公傳拂子。今留笠子在人間。今詩碑猶在。其笠子亦尚存。噫。始信清涼境界。龍蛇混跡。凡聖同居。不為虛矣。}@
%{那罗延洞，在东台的东侧。洞口朝东，深二丈多，曲折狭窄，像斗那么大。游览的人到这里，就进不去，往往只能用手摸探，或者拿着蜡烛照着。洞穴只有一个出口，朝西北稍微向上，但深不见底。有时有冷风吹到脸上。传说，这个洞和金刚窟，都是大圣人住的地方。宣和八年五月二十八日，有一个邵武僧人，不知道他的姓名，和僧人宗新一起游览台山，住在真容院，瞻仰真像。有一天登上东台顶，正好遇到代郡赵公康弼，和都巡检薰凉等官员，还有山门上首的僧人慈化大师真熙，一百多人一起到这里，想要看一看景色。然后就游览这个洞。赵公等人，都进去参观，只有邵武僧人站在洞口外面。有个官员开玩笑说：“师父为什么不进去？进去的话就没事。”这个僧人就向赵公、慈化大师、宗新作揖说：“珍重，珍重。”然后就快步走进去。走到狭窄的地方，就撩起衣服弯腰进去，一点也不阻碍，就像走在空房间里。大家都惊愕地喧闹起来，不明白是怎么回事。宗新叫了他好几声，一点回音都没有。过了好一会儿还没出来，宗新对大家说：“我和这个僧人一起走了好几个星期，竟不知道他是圣贤人。”于是就痛哭流涕，表达自己的怨恨。大家也都哭了。赵公要找他的遗物，宗新一看，得到了一顶竹笠，几块蒸饼。后来，平隘寨的官张仲古作诗赞美他，送给赵公。云南僧人远礼五台山，去进入那罗延洞就不回来了。自古赵公传拂子，现在留下笠子在人间。现在诗碑还在，笠子也还存在。唉，这才相信清凉境界，龙蛇混迹，凡圣同居，并非虚妄之说。}%

@{朔州慈勇大師。未詳受業名氏。其道行博識。遐邇欽伏。天會壬子季。復遊臺山。與其徒史法師等百餘人。同宿真容院。史亦純厚人也。一日。遊大華嚴寺。忽於寺側。見祥雲自東而來。五彩畢具。又於雲中。現文殊大聖。處菡萏座。據狻猊之上。及善財前導。于闐為御。波離後從。暨龍母五龍王等。執珪而朝。自餘峨冠博帶。奇相異服。千狀萬態。而能盡識大聖目瞬手舉。衣帶搖曳。第不聞其聖語。迤邐自西而去。觀者千餘人。四眾歡喜。歎未曾有。當是時也。真容院遇回祿之餘。始欲興復。由斯祥瑞。四方檀信輻湊。施財施力者。惟恐後至。真容院大殿。不日而成。切切現土現身。非徒設也。}@
%{朔州慈勇大师，不知道他的师父是谁，他的道行和学识都很高深，远近都敬佩他。天会壬子年冬天，他又游览台山，和他的徒弟史法师等一百多人，一起住在真容院。史法师也是一个心地善良的人。有一天，他们游览大华严寺，突然在寺庙的旁边，看见祥云从东方飘来，五彩缤纷。又看见云中出现文殊大圣，坐在莲花座上，坐在狻猊的背上。还有善财童子在前导，于阗在旁边侍奉，波离在后面跟随，还有龙母和五龙王等，拿着圭玉朝拜。其他的还有戴着帽子穿戴着衣服，奇形怪状，千姿百态，都能认出大圣的眼睛眨动、手脚举起、衣带飘动。只是没有听到他的圣言，慢慢地从西边飘走了。观看的人有一千多人，四众都非常高兴，感叹从来没有见过这样的景象。当时，真容院遭遇火灾，刚要重建。因为有了这个祥瑞，四方檀越纷纷前来，捐钱出力，生怕落后。真容院的大殿，不久就建成了。这确实是土地显灵，并非虚假。}%

@{僧永洲者。晉陽祁人也。姓王氏。天眷末。來遊五臺。遍觀聖跡。寓真容院。仰慕聖境。久而忘歸。一日眾集擇菜。忽視眾人。面衣服盡作金色。不覺神情驚駭。欲言之。恐人疑怪。唯自慶幸。始悟臺山之眾。皆是菩薩眷屬。金色界中人也。後聞長興大禪。師以人天眼目。提振於雲中。乃往趨法席。展師資之禮。果有所得。因眾普請。話及臺山所見事跡。雁門圓果寺僧普安。能會其事也。}@
%{僧人永洲，是晋阳祁县人，姓王。天眷年间末年，他来游览五台山，遍观圣迹，住在真容院，仰慕圣境，久而久之就忘了回去。有一天，大家聚在一起择菜，他突然看到大家，面容和衣服都变成了金色，忍不住神情惊骇。想要说出来，又怕别人怀疑他怪异，只是自己庆幸。这才明白台山的人，都是菩萨眷属，是金色世界的人。后来听说长兴大禅师，有天眼通，在云中提振着，就前往他的法席，拜师学艺。果然有所收获。因为大家普遍请教他，就谈起在台山看到的景象，雁门圆果寺的僧人普安，能理解这件事。}%

@{廣清涼傳卷下(終)}@
%{广清凉传卷下(终) }% 
