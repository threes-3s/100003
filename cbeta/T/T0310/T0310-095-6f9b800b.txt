@{大寶積經卷第九十五}@
%{大宝积经卷第九十五}%

@{大唐三藏法師菩提流志奉詔譯}@
%{大唐三藏法师菩提流志奉诏译}%

@{善順菩薩會第二十七}@
%{善顺菩萨会第二十七}%

@{如是我聞：}@
%{如是我闻：}%

@{一時佛在舍衛國祇樹給孤獨園，與諸大眾五百聲聞、十千菩薩恭敬圍遶。}@
%{有一次，佛在舍卫国祇树给孤独园，和诸大众五百声闻、十千菩萨恭敬地围绕着。}%

@{時舍衛城有一菩薩名曰善順，已於過去無量佛所種諸善根、承事供養，於阿耨多羅三藐三菩提得不退轉，住於大慈心不瞋恚，住於大悲弘濟無倦，住於大喜善安法界，住於大捨苦樂平等，節量時食少欲知足，常為眾生之所樂見。}@
%{当时舍卫城有一个菩萨名叫善顺，他曾在过去无量佛所种下各种善根，承事供养，在阿耨多罗三藐三菩提得不退转，住于大慈心不瞋恚，住于大悲弘济无倦，住于大喜善安法界，住于大捨苦乐平等，节量时食少欲知足，常常为众生所乐见。}%

@{恒以五戒及八齋法於某城中憐愍教化，然後復勸布施、持戒、忍辱、精進、禪定、智慧、慈悲喜捨、清淨梵行。}@
%{他经常用五戒和八斋法在某个城中怜悯教化，然后又劝人布施、持戒、忍辱、精进、禅定、智慧、慈悲喜捨、清净梵行。}%

@{爾時善順菩薩為令眾生見佛聞法，與諸人眾前後圍遶將詣佛所。}@
%{这时善顺菩萨为了让众生见佛闻法，和众人前后围绕着将要去佛那里。}%

@{時天帝釋以淨天眼見此菩薩，住上精進行頭陀行、具淨尸羅弘濟堅固，便自念言：今此善順於諸梵行曾不懈息，將不為求帝釋處耶？或貪王位及欲樂耶？作是念已，即便化作四丈夫身至菩薩前，種種惡言毀罵菩薩，復以刀杖及於瓦石打擲加害。}@
%{当时天帝释用净天眼看见这个菩萨，住上精进行头陀行，具净尸罗弘济坚固，便自念说：现在这个善顺在诸梵行中从未懈息，难道是为了求帝释处吗？或者贪图王位和欲乐吗？作了这样的念想之后，他就立刻化作四个丈夫身到菩萨面前，用各种恶言毁骂菩萨，又用刀杖和瓦石打掷加害。}%

@{爾時菩薩住慈忍力，皆忍受之曾無瞋恨。}@
%{这时菩萨住慈忍力，都忍受着，从未生起瞋恨。}%

@{時天帝釋復更化作四大丈夫，來語菩薩：咄哉善順！彼諸惡人以不善言罵辱於汝，及以瓦石刀杖之屬橫相打害，何不令我為汝讎報？我當為汝斷彼命根。}@
%{当时天帝释又化作四个大丈夫，来对菩萨说：咄哉善顺！那些恶人用不善言骂辱你，又用瓦石刀杖之类横相打害你，为什么不让我为你报仇？我应该为你断掉他们的命根。}%

@{爾時菩薩告彼人言：善男子等莫作是語。}@
%{这时菩萨对那些人说：善男子们不要说这样的话。}%

@{若殺害者成就惡業。}@
%{如果杀害者就成就了恶业。}%

@{假使有人於我此身節節支解猶如棗葉，我終不生殺害之心。}@
%{即使有人把我的身体肢解得像枣叶一样，我也不会生起杀害之心。}%

@{何以故？}@
%{为什么呢？}%

@{殺害之人墮於地獄、餓鬼、畜生，乃至雖得人身，所生父母猶不愛念，恒為眾人之所憎惡。}@
%{杀害之人堕入地狱、饿鬼、畜生，即使得到人身，所生父母也不爱念，常常被人所憎恶。}%

@{善男子！一切諸法凡有二種：一者善法，二者不善法。}@
%{善男子！一切诸法凡有两种：一是善法，二是恶法。}%

@{由不善法墮於惡趣，若依善法獲於福利。}@
%{由不善法堕入恶趣，如果依善法就能获得福利。}%

@{爾時善順菩薩欲重宣此義而說偈言：}@
%{这时善顺菩萨想要再次宣说这个道理，就说偈言：}%

@{善惡猶種植，皆隨業所生，}@
%{善恶犹如种植，都随着业所生，}%

@{何有苦子因，成熟甘果者？}@
%{怎么会有苦子因，成熟甘果呢？}%

@{現見法如是，智者應思惟，}@
%{现在见法就是这样，智者应该思惟，}%

@{苦報酬惡緣，為善常安樂。}@
%{苦报酬恶缘，为善常安乐。}%

@{爾時天帝所化之人聞是言已，自念不能令彼菩薩為殺害業，忽然不現。}@
%{这时天帝所化之人听到这话之后，自认为不能让菩萨为自己杀害业，就忽然不见了。}%

@{爾時天帝復更化作金銀寶聚，令諸丈夫至菩薩所，作如是言：汝可方便取此珍寶隨意所用。}@
%{这时天帝又化作金银宝聚，让那些丈夫到菩萨那里，说：你可以方便地取这些珍宝，随意使用。}%

@{爾時菩薩告彼人言：諸善男子莫作是說。}@
%{这时菩萨对那些人说：诸善男子不要这样说。}%

@{所以者何？}@
%{为什么呢？}%

@{夫盜業者能令眾生貧窮下劣無依無怙。}@
%{因为盗窃的人能使众生贫穷下劣，无依无怙。}%

@{假使我貧命不存濟，終不行於不與取法。}@
%{即使我贫困，命不保全，也绝不会做不与取的行为。}%

@{諸君當知，凡夫愚冥貪求覆蔽，何有智人行不與取？}@
%{诸君应该知道，凡夫愚昧无明，贪求蒙蔽，哪里有智者会做不与取的行为呢？}%

@{爾時善順菩薩而說偈言：}@
%{这时善顺菩萨就说偈言：}%

@{積財雖千億，貪著心不捨，}@
%{积财虽千亿，贪着心不舍，}%

@{智者說此人，在世恒貧苦。}@
%{智者说此人，在世恒贫苦。}%

@{彼雖無一物，安住捨離心，}@
%{他虽然没有一物，安住舍离心，}%

@{智者說斯人，世間最富貴。}@
%{智者说此人，世间最富贵。}%

@{智者離諸惡，一切皆端嚴，}@
%{智者远离诸恶，一切皆端严，}%

@{愚夫由作罪，舉身皆醜陋。}@
%{愚夫由于作罪，举身皆丑陋。}%

@{智者勸修善，愚夫恒為惡，}@
%{智者劝修善，愚夫恒为恶，}%

@{寧受智毀罵，不用愚稱讚。}@
%{宁受智者毁骂，不用愚者称赞。}%

@{時彼天帝所化之人聞是言已悵然而去。}@
%{当时天帝所化之人听到这话之后，就怅然地离开了。}%

@{爾時天帝復自親試持俱胝金，至菩薩所作如是言：我先於此舍衛大城，波斯匿王與餘丈夫有所諍論，須得一人為我曲證。}@
%{这时天帝又亲自拿着俱胝金，到菩萨那里说：我先前在这个舍卫大城，波斯匿王和其他丈夫之间有所争论，需要一个人为我曲证。}%

@{汝能為我作證人者，當用此金而以相奉。}@
%{你能够为我作证人，就用这金来奉送你。}%

@{爾時菩薩告帝釋言：仁者當知，夫妄語者為不善業，既誑自身，亦誑天、龍、夜叉、乾闥婆、阿修羅、迦樓羅、緊那羅、摩睺羅伽。}@
%{这时菩萨对帝释说：仁者应该知道，夫妄语者为不善业，既欺骗自己，也欺骗天、龙、夜叉、乾闼婆、阿修罗、迦楼罗、紧那罗、摩睺罗伽。}%

@{由於妄語，能為一切惡之根本，趣不善道、毀清淨戒，能壞色身、口氣常臭，所出言詞為人惡賤。}@
%{由于妄语，能成为一切恶的根本，趣不善道、毁清净戒，能坏色身、口气常臭，所出言词被人恶贱。}%

@{爾時菩薩重說偈言：}@
%{这时菩萨再次说偈言：}%

@{妄語之人，口氣常臭，入苦惡道，}@
%{妄语之人，口气常臭，入苦恶道，}%

@{無能救者。夫妄語者，誑於自身，}@
%{无人能救。夫妄语者，欺骗自身，}%

@{亦誑天龍，摩睺羅等。當知妄語，}@
%{也欺骗天龙、摩睺罗等。应该知道妄语，}%

@{為諸惡本，毀清淨戒，死入三塗。}@
%{为诸恶本，毁清净戒，死入三途。}%

@{汝設與我，滿閻浮金，我終不能，}@
%{即使你给我，满阎浮金，我也绝不能，}%

@{作於妄語。}@
%{作妄语。}%


@{時天帝釋聞說是已忽然不現。}@
%{天帝释迦听到这些话后，突然就不见了。}%

@{爾時天帝復令舍支夫人、日光夫人及於五髻諸夫人等，往菩薩所，重加試鍊壞其禁戒。時舍支等即與五百盛年女人，以香塗身花粧藻飾，於後夜分至菩薩前而作是言：我等女人年色姝盛，願親枕席相與為歡。爾時菩薩以無染眼觀彼諸女，告之言曰：地獄、畜生、閻羅王界，諸狂亂者、不正心者，耽昏臭穢膿血不淨，愛惡羅剎是汝親友，非諸天人清淨眷屬。}@
%{这时，天帝又让舍支夫人、日光夫人和五髻夫人等人，去菩萨那里，再次考验他，破坏他的戒律。舍支夫人等人就带着五百个正值盛年的女人，用香涂抹身体，用花和珠宝装饰自己，在深夜来到菩萨面前，说：“我们这些女人年轻貌美，希望能和您亲近，共度良宵。”菩萨用清净的眼光看着这些女人，对她们说：“地狱、畜生、阎罗王界，那些疯狂的人、不正心的人，沉迷于臭秽的脓血，不干净的东西，喜欢恶罗刹，他们是你的朋友，不是天人和清净的眷属。”}%

@{爾時菩薩重說偈言：}@
%{这时，菩萨又念诵了偈语：}%

@{愚人昏迷念不淨，耽染臭穢膿血身，}@
%{愚蠢的人昏迷不醒，执着于不净，沉迷于臭秽的脓血之身，}%

@{諸欲迅滅歸無常，永沈地獄閻羅界。}@
%{所有的欲望都迅速消失，归于无常，永远沉沦到地狱和阎罗王界。}%

@{假令變化如汝等，色身殊勝滿世間，}@
%{即使你变化成像我们一样，拥有美丽的身体，遍布世间，}%

@{我無一念貪染心，常生如夢如怨想。}@
%{我也不会有一念贪染之心，心中常生如梦如幻，如怨如恨的念头。}%

@{時舍支等雖盡變態，而彼菩薩曾無貪染，各還天宮白帝釋言：我觀善順志願堅固，當成正覺無有疑也。所以者何？彼於我等無少貪愛，但生厭離。}@
%{舍支夫人等人虽然尽力变化，但菩萨始终没有贪染，她们就回到天宫，对天帝释迦说：“我们观察善顺菩萨，他的志向坚定，一定会成佛，毫无疑问。为什么呢？因为他对我们没有丝毫的贪爱，只有厌恶和远离。”}%

@{爾時帝釋雖聞此言，猶懷憂惱如箭中身，恒作是念：彼人必當毀奪於我，無有疑惑。我今應往重加試之，於諸願中的何所願？作是思已至菩薩前，捨去憍慢頭頂禮足，以偈問曰：}@
%{这时，天帝释迦虽然听到了这些话，但心中仍然忧虑不安，就像被箭射中一样，他一直想着：“这个人一定会毁掉我，毫无疑问。我现在应该去再次考验他，他到底想要什么？他想要什么样的愿望呢？”想到这里，他就来到菩萨面前，放下傲慢，顶礼菩萨的双足，用偈语问道：}%

@{仁今勤修淨梵行，於諸欲願何所求？}@
%{您现在勤修清净的梵行，想要得到什么欲望呢？}%

@{為求日月釋梵天？為求三有諸王位？}@
%{是想得到日月、释梵天，还是想得到三界中的王位呢？}%

@{爾時善順菩薩以偈答曰：}@
%{这时，善顺菩萨用偈语回答道：}%

@{我觀日月釋梵天，世間王位三有報，}@
%{我观察日月、释梵天，以及世间王位，三界中的果报，}%

@{一切無常不堅固，何有智者為茲願？}@
%{都是无常不坚固的，哪个智者会为了这些而发愿呢？}%

@{爾時天帝聞此頌已，復白菩薩：若如所言，為求何願？}@
%{这时，天帝释迦听到这首偈语后，又对菩萨说：“既然你说的是这样，那你想要得到什么呢？”}%

@{於是菩薩以偈答曰：}@
%{于是，菩萨用偈语回答道：}%

@{我本不貪世間樂，但求不生不滅身，}@
%{我本来就不贪图世间快乐，我只想得到不生不灭的身，}%

@{勤修方便濟群生，願同登彼菩提路。}@
%{勤修方便，救济众生，希望和他们一起登上菩提之路。}%

@{爾時天帝聞是頌已心生安樂，必知菩薩不求釋位。歡喜踊躍，以偈歎曰：}@
%{这时，天帝释迦听到这首偈语后，心中感到安乐，他知道菩萨不想要他的地位。他高兴地跳跃起来，用偈语赞叹道：}%

@{汝言弘濟為群生，此心廣大無與等，}@
%{你说要弘济众生，你的心胸广阔，无与伦比，}%

@{願破魔軍證甘露，由斯恒轉勝法輪。}@
%{愿你破除魔军，证得甘露，由此永远转动胜利的法轮。}%

@{爾時天帝說是偈已，恭敬旋遶禮菩薩足，忽然不現。}@
%{这时，天帝释迦说完这首偈语后，恭敬地绕着菩萨的双足，顶礼膜拜，突然就不见了。}%

@{爾時善順菩薩於其晨朝入舍衛城遊化往來，得劫初時閻浮金鈴，其鈴價直過閻浮提。}@
%{这时，善顺菩萨在早晨进入舍卫城，游化往来，得到了一颗劫初时的阎浮金铃，这颗金铃的价值超过了整个阎浮提。}%

@{爾時菩薩持此金鈴，於四衢中高聲唱言：此舍衛城誰最貧窮，當以此鈴而施與之。}@
%{这时，菩萨拿着这颗金铃，在十字路口大声宣告：“舍卫城里谁最贫穷，我就把这颗金铃施舍给他。”}%

@{時有最勝耆舊長者，聞是語已奔走而來，白菩薩言：我於此城最為貧窮，可持此鈴而施於我。爾時菩薩語長者言：汝非貧者。所以者何？於此城中，有善男子貧中最貧，應以此鈴而施與之。}@
%{这时，一位最尊贵的老人听到这些话后，急忙跑过来，对菩萨说：“我在这座城里是最贫穷的，您可以把这颗金铃施舍给我。”菩萨对老人说：“您不是最贫穷的。为什么呢？在这座城里，有一个善男子，他才是最贫穷的，应该把这颗金铃施舍给他。”}%

@{長者問言：誰為此人？菩薩答言：波斯匿王於此城中最為貧者。}@
%{老人问道：“这个人是谁？”菩萨回答说：“波斯匿王在这座城里是最贫穷的。”}%

@{時彼長者謂菩薩言：莫作是說。何以故？波斯匿王富貴多財庫藏盈溢、珍奇賄貨用無窮盡。云何乃言貧中最貧？}@
%{这时，老人对菩萨说：“不要这么说。为什么呢？波斯匿王富有，有很多财富，仓库里堆满了珍宝，奇珍异宝，用之不尽。怎么可以说他是最贫穷的呢？”}%

@{爾時菩薩於大眾中以偈答言：}@
%{这时，菩萨在众人面前用偈语回答道：}%

@{設有伏藏千億餘，以貪愛心無厭足，}@
%{即使拥有千亿的财富，却贪婪无厌，}%

@{猶如大海吞眾流，如斯愚人最為貧。}@
%{就像大海吞噬着所有的河流一样，这样的人才是最贫穷的。}%

@{由此復令貪增長，展轉滋蔓相續生，}@
%{由此贪婪之心不断增长，蔓延滋长，相续不断，}%

@{於現在世及未來，彼無智者常貧匱。}@
%{在今生和来世，那些愚蠢的人永远贫困。}%

@{爾時善順菩薩說此偈已，與諸大眾即便往詣波斯匿王。於時彼王方與長者五百餘人算數校計庫藏財寶。菩薩爾時前白王言：我於此城往來遊化，得劫初時閻浮金鈴，其鈴價直過閻浮提。我於彼時竊作是念：於此城中有最貧者，當持此鈴而施與之。復更思惟：城中最貧莫過王者。今齎此鈴願以相奉，王既貧窮為我受之。}@
%{这时，善顺菩萨说完这首偈语后，就带着众人一起前往波斯匿王那里。这时，波斯匿王正和五百多位老人一起清点仓库里的财宝。菩萨来到王面前，对他说：“我在这座城里游化往来，得到了一颗劫初时的阎浮金铃，这颗金铃的价值超过了整个阎浮提。当时，我心里想着：在这座城里，谁是最贫穷的呢？就应该把这颗金铃施舍给他。我又进一步思考：在这座城里，最贫穷的莫过于国王。现在我带着这颗金铃，希望献给您，您既然贫穷，就请您收下吧。”}%

@{爾時菩薩作是言已重說偈言：}@
%{这时，菩萨说完这些话后，又念诵了偈语：}%

@{若人多貪求，積財無厭足，}@
%{如果一个人贪得无厌，积累财富，没有满足的时候，}%

@{如是狂亂人，名為最貧者。}@
%{这样的人，就叫做最贫穷的人。}%

@{王恒多賦稅，橫罰無過人，}@
%{国王总是征收很多赋税，任意惩罚人，}%

@{愛著於國城，不觀來世業。}@
%{执着于国家和城市，不顾来世的因果。}%

@{於世得自在，不能蔭群生，}@
%{在世间得到自由自在，却不能荫庇众生，}%

@{見諸貧苦人，曾無憐愍念。}@
%{看到贫苦的人，没有丝毫的怜悯之心。}%

@{耽染於女人，不懼於惡道，}@
%{沉迷于女人，不害怕恶道，}%

@{邪亂未常覺，豈非貧窮者？}@
%{邪恶混乱，没有觉悟，难道不是贫穷吗？}%

@{若人知淨信，歸依佛法僧，}@
%{如果一个人知道清净的信仰，归依佛法僧，}%

@{於身及命財，常念不堅固。}@
%{对于自己的身体、生命和财富，经常想着它们是不坚固的。}%

@{知不堅固已，於彼不迷惑，}@
%{知道它们不坚固后，不再迷惑，}%

@{能於身命財，永得常堅固。}@
%{就能永远拥有坚固的身体、生命和财富。}%

@{若能勤念住，樂於不放逸，}@
%{如果能够勤奋地念念不忘，乐于精进不懈怠，}%

@{彼人名富貴，善財常安樂。}@
%{这样的人就叫做富有，拥有善法，永远安乐。}%

@{如火焚燒時，不厭於林樹，}@
%{就像火在燃烧的时候，不会厌倦森林和树木，}%

@{王今亦如是，貪愛無厭足。}@
%{国王现在也是这样，贪婪无厌。}%

@{水不厭於雲，海不厭於水，}@
%{水不会厌倦云，海不会厌倦水，}%

@{王今亦如是，何有厭足時。}@
%{国王现在也是这样，什么时候才会满足呢？}%

@{日月常巡歷，不厭於四方，}@
%{日月总是不断地运行，不会厌倦四方，}%

@{王今亦如是，終命無休息。}@
%{国王现在也是这样，终生没有休息。}%

@{如火焚燒時，不厭於草木，}@
%{就像火在燃烧的时候，不会厌倦草木，}%

@{智人亦如是，未甞不行善。}@
%{智者也是这样，从来不停止行善。}%

@{如水不厭雲，如海不厭水，}@
%{就像水不会厌倦云，海不会厌倦水，}%

@{智人亦如是，不厭善增長。}@
%{智者也是这样，不会厌倦善法增长。}%

@{王位雖自在，畢竟歸無常，}@
%{王位虽然自由自在，但最终归于无常，}%

@{一切皆不淨，智者應捨離。}@
%{所有的一切都是不净的，智者应该舍弃。}%
@{爾時波斯匿王聞斯語已，內懷慚愧謂菩薩曰：善哉仁者！汝雖善勸，我猶未信。今汝斯言，為汝自說？為有證乎？}@
%{波斯匿王听到这话后，心里感到羞愧，对菩萨说：“仁者，你虽然说得很好，但我还是不信。你现在说的话，是你自己说的吗？还是有证据呢？”}%

@{菩薩答言：汝不聞耶？如來、應、正等覺具一切智，今者現與無量天人、乾闥婆、阿修羅等，在於舍衛大城祇樹給孤獨園，當證大王是貧窮人。}@
%{菩萨回答说：“你难道没有听说吗？如来、应、正等觉，拥有无上的智慧，现在正和无数的天人、乾闼婆、阿修罗等等，在舍卫城祇树给孤独园，当面证明大王是贫穷人。”}%

@{王言：仁者！若如汝說，我願相與往見如來，聽聞教誨歸依供養。}@
%{王说：“仁者，如果如你所说，我愿意和你一起去见如来，听闻教诲，归依供养。”}%

@{菩薩答言：大王當知，如來境界非諸凡愚之所能測，破煩惱慢哀愍眾生，已於聖智能知此世及於來世。若有善根勝意樂者，雖在極遠佛常加護。若知我心，欲令大王於我生信，必當來此為我作證。}@
%{菩萨回答说：“大王应该知道，如来的境界不是凡夫俗子所能理解的，他破除烦恼和傲慢，哀怜众生，已经用圣者的智慧了解了今世和来世。如果有善根、志向高远、乐于修行的人，即使在很远的地方，佛也会一直加持。如果你了解我的心，想要让大王对我产生信心，如来一定会来这里为我作证。”}%

@{爾時菩薩即於王前偏袒一肩，右膝著地合掌恭敬，即以偈頌請如來曰：}@
%{于是菩萨就在王面前，袒露一边肩膀，右膝着地，合掌恭敬，然后用偈颂请如来：}%

@{如來真實智，悲愍諸群生，

願知我深心，垂哀為作證。}@
%{如来拥有真实的智慧，怜悯所有众生，
希望您了解我的真心，慈悲地为我作证。}%

@{爾時菩薩說偈請已，於彼大地忽然震裂。五百聲聞，十千菩薩，梵釋諸天及於龍鬼，無量眾生圍遶如來，從地踊出。善順菩薩合掌恭敬，前白佛言：世尊！我先於此舍衛城中遊化往來，得劫初時閻浮金鈴，其鈴價直過閻浮提。我於爾時便作是念：若有眾生於舍衛城最貧窮者，當以此鈴而施與之。復自思惟：波斯匿王於此城中最為貧者。何以故？恃於王位，於諸眾生未嘗憐愍，殘剝欺奪橫加侵損，貪愛覆蔽不知厭足。我以此王為最貧者，欲將金鈴而施與之。王問我言：謂我貧窮，誰為證者？我又答云：如來大師應、正等覺，捨離煩惱瞋垢無餘，於諸眾生悉皆平等，當為作證。唯願世尊示教利喜。}@
%{菩萨说完偈颂后，大地突然震裂，五百声闻、一万个菩萨、梵天、释天、龙神、鬼神，无数众生围绕着如来，从地里跳出来。善顺菩萨合掌恭敬，上前对佛说：“世尊，我以前在这个舍卫城里游化，得到劫初时阎浮金铃，这个铃铛的价值超过整个阎浮提。我当时就心想：如果舍卫城里有最贫穷的人，就应该把这个铃铛施舍给他。我又自己思考：波斯匿王在这个城里是最贫穷的人。为什么呢？他依靠王位，对众生没有怜悯之心，残暴地剥削欺骗，横加侵害，贪欲蒙蔽，不知满足。我认为这个王是最贫穷的人，想要把金铃施舍给他。王问我：说我贫穷，谁来证明呢？我又回答说：如来大师，应、正等觉，已经完全舍弃了烦恼和嗔恨，对所有众生都平等对待，他应该来为我作证。唯愿世尊示教，让我感到喜悦。”}%

@{爾時世尊為欲調伏波斯匿王，而告之曰：大王當知，或有於法，善順貧窮、王為富貴。或有於法，王為貧窮、善順富貴。所以者何？身登王位於世自在，金銀摩尼車𤦲珊瑚庫藏盈滿；當於此時善順貧窮、王為富貴。勤修梵行、樂淨尸羅、捨家多聞、離諸放逸、八齋五戒、弘濟無疲。有一於此，王實貧窮、善順富貴。王今應知，憍薩羅國一切眾生財物庫藏，比於善順五戒八齋堅固清淨，百分千分不及其一，至俱胝分亦不及一。}@
%{于是世尊为了调伏波斯匿王，就告诉他说：“大王应该知道，在佛法中，有时顺应贫穷，王就是富贵。有时在佛法中，王是贫穷，顺应才是富贵。为什么呢？一个人登上王位，在世间自由自在，金银珠宝、车马、珊瑚、库藏都装满了；在这种情况下，顺应贫穷，王才是富贵。勤修梵行，喜欢清净的戒律，舍弃家庭，多闻精进，远离懈怠，持守八斋五戒，无疲倦地救济众生。如果一个人能够做到这些，那么王才是真正的贫穷，顺应才是真正的富贵。大王现在应该知道，憍萨罗国所有众生的财富和库藏，与持守五戒八斋的坚固清净相比，百分之一、千分之一都比不上，即使是百万分之一也比不上。”}%

@{爾時波斯匿王親聞如來真實教誨，捨所憍慢，合掌慇懃瞻仰善順，而說偈言：}@
%{这时波斯匿王亲耳听到如来的真实教诲，抛弃了原来的傲慢，合掌恭敬地仰望着善顺，然后说偈颂：}%

@{善哉摧伏我憍慢，當得如來最勝身，

以此王位捨於汝，願恒為汝菩提眾。

我實貧窮汝為富，今知此說非妄言，

王位徒為眾苦因，背於白法生惡趣。}@
%{太好了，您降伏了我的傲慢，您将获得如来最殊胜的法身，
我把这个王位舍弃给您，希望永远成为您的菩提眷属。
我确实是贫穷，您才是富贵，现在我知道您的话不是虚言，
王位只是众苦的根源，背离正法，会堕入恶道。}%

@{爾時波斯匿王說是偈已，白佛言：世尊！我於今者發於無上大菩提心，願於眾生安樂解脫生死繫縛。我今願以財物庫藏金銀之屬分為三分，一分奉施如來世尊及比丘眾，一分施與舍衛城中貧窮苦惱無依怙者，一分財物留資國用。凡我所有園池花果，悉願奉施最勝如來并比丘眾。唯願世尊垂哀納受。}@
%{波斯匿王说完偈颂后，对佛说：“世尊，我现在发起了无上大菩提心，希望众生安乐解脱，摆脱生死轮回的束缚。我现在愿意把我的财富、库藏、金银等分成三份，一份供养如来世尊和比丘僧，一份施舍给舍卫城里贫穷困苦无依无靠的人，一份留作国用。我所有的园林、池塘、花果，都愿意供养最胜如来和比丘僧。唯愿世尊慈悲接受。”}%

@{爾時憍薩羅國五百長者覩斯事已，皆發無上大菩提心。}@
%{这时憍萨罗国的五百位长者看到这件事后，都发起了无上大菩提心。}%

@{爾時善順菩薩白佛言：世尊！唯願如來為諸大眾說於法要，令諸眾生遇如來者為不空過。}@
%{这时善顺菩萨对佛说：“世尊，唯愿如来为大众宣说佛法要义，让所有众生遇到如来，都不会白白错过。”}%

@{爾時世尊告眾人言：善男子等，有三無量功德資糧，於諸如來雖有稱說猶不能盡，況於聲聞諸三乘等。何者為三？一者護持正法，二者發菩提心，三者勸諸眾生起無上願。復有三十二法，若善男子若善女人能勤修者，則為見於如來不空過也。一者於諸如來生不壞信，二者護持正法令得久住，三者於尊重僧而不輕慢，四者於應供人恭敬親近，五者於愛於憎心常平等，六者恒於正法樂聞恭敬，七者安住寂靜離於諠閙，八者於如來乘演說無倦，九者若說法時不為名利，十者志求真實如理勤修，十一捨施，十二持戒，十三忍辱，十四精進，十五禪定，十六正慧，十七於諸眾生隨樂護念，十八成熟眾生不忘失法，十九恒於己身善自調伏，二十以善法要調伏於他，二十一不染煩惱，二十二常樂出家，二十三住阿蘭若，二十四聖種喜足，二十五勤行頭陀，二十六捨不善法，二十七弘誓堅固，二十八蘭若無懈，二十九植眾善本，三十常不放逸，三十一遠二乘見，三十二讚歎大乘。於是五百比丘聞斯法已，遠塵離垢得法眼淨。及萬二千眾生，同發阿耨多羅三藐三菩提心。}@
%{这时世尊对大众说：“善男子等，有三种无量功德资粮，即使如来赞叹，也无法穷尽，何况声闻乘、三乘等。这三种是什么呢？一是护持正法，二是发菩提心，三是劝导众生发无上愿。还有三十二种法，如果善男子或善女人能勤修这些法，那么见到如来就不会白白错过。一是对于如来，一生不坏的信心，二是护持正法，使其长久住世，三是尊重僧团，不轻慢，四是恭敬亲近应供之人，五是爱憎之心常平等，六是恒常乐于听闻正法，恭敬正法，七是安住寂静，远离喧闹，八是无倦地宣说如来乘，九是说法的时候，不为名利，十是志求真实，如理勤修，十一舍施，十二持戒，十三忍辱，十四精进，十五禅定，十六正慧，十七对所有众生，随缘护念，十八成熟众生，不忘失法，十九恒常善自调伏身心，二十用善法来调伏他人，二十一不染烦恼，二十二常乐出家，二十三住阿兰若，二十四圣种喜足，二十五勤行头陀，二十六舍弃不善法，二十七弘誓坚固，二十八兰若精进，无有懈怠，二十九广植善根，三十常不放逸，三十一远离二乘见，三十二赞叹大乘。于是五百位比丘听到这些法以后，远离尘垢，法眼清净。还有万二千位众生，一起发起了无上正等正觉心。”}%
@{爾時世尊以法教化令諸眾生獲善利已，與諸比丘并餘來眾忽然不現。}@
%{当时佛陀用佛法教化众生，让大家得到利益之后，就和所有的比丘以及其他信众一起，突然消失不见了。}%

@{爾時波斯匿王既覩斯事踊躍歡喜，便以二衣價直百千兩金而以施於善順菩薩，作是言曰：善哉仁者！願垂哀納。}@
%{这时波斯匿王看到这一幕，非常高兴，就拿了两件衣服，价值一百万两黄金，送给善顺菩萨，说道：“善哉，仁者！请您慈悲接受吧！”}%

@{善順菩薩告於王言：大王當知，我於此衣不應受之。所以者何？然我自有百衲之衣，恒掛樹枝以為箱篋，一切眾生無欺奪想。我既自身無慳悋心，亦令他人不生愛著，其有施者名清淨施。}@
%{善顺菩萨对国王说：“大王您应该知道，我不应该接受这两件衣服。因为，我自己有一件百衲衣，平时就挂在树枝上当做箱子，任何众生都不会有想要欺骗或抢夺的想法。我本身没有贪婪之心，也不会让别人产生贪恋，如果有施舍的人，那叫做清净施。”}%

@{時波斯匿王復作是言：汝若不受，願當為我以足踏之，令我長夜安樂利益。菩薩爾時為於王故，即以雙足踏此二衣。時波斯匿王謂菩薩言：今此之衣，便於汝身為我受訖。我何所用？}@
%{波斯匿王又说：“如果您不接受，请您用脚踩一下这两件衣服，让我能够长夜安乐，得到利益。”菩萨为了国王，就用双脚踩了踩这两件衣服。这时波斯匿王对菩萨说：“这两件衣服，现在就当做是我已经送给您了，我还有何用呢？”}%

@{善順菩薩告於王言：汝持此衣，施於城中貧窮苦惱無依怙者。}@
%{善顺菩萨对国王说：“您拿着这两件衣服，送给城里贫穷困苦，无依无靠的人吧。”}%

@{爾時波斯匿王如菩薩教，持此二衣會諸貧人而施與之。時諸貧人觸斯衣者，狂者得心、聾者得聞、盲者得見、根不具者悉得具足，由於菩薩威神力故。彼時眾人俱發聲言：我今以何報菩薩恩？爾時空中有聲告曰：諸人當知，善順菩薩不可以於花香飲食為報恩者，唯當速發菩提心耳。是時五百貧人聞於空中有如是聲，咸說偈言：}@
%{波斯匿王按照菩萨的教诲，拿着这两件衣服，召集了城里的穷人，把衣服分给他们。那些穷人一碰到衣服，疯子恢复神智，聋子能听见声音，盲人能看见东西，肢体残缺的人也都恢复完整，这是因为菩萨的威神力量。当时，所有的人都大声说：“我们现在要怎样报答菩萨的恩情呢？”这时，空中有声音说：“大家应该知道，善顺菩萨是不可以用花香饮食来报恩的，只有尽快发菩提心才行。”当时，五百个穷人听到空中有这样的声音，都一起念诵偈语：}%

@{我等今者，發菩提心，當成正覺，}@
%{我们现在，发菩提心，要成正觉，}%

@{說諸勝法。於諸眾生，施以安樂，}@
%{宣说一切殊胜的法，给所有众生，施予安乐，}%

@{我樂菩提，得佛法故。}@
%{我乐于菩提，因为得到了佛法。}%

@{爾時波斯匿王白菩薩言：善哉仁者！汝若詣彼將見如來，願時報我，我當隨從。}@
%{这时波斯匿王对菩萨说：“善哉，仁者！如果您要到那边去见佛陀，请您到时候通知我，我一定随您一起去。”}%

@{善順菩薩言：大王當知，諸佛難值正法難聞，豈獨大王而自往耶？當為眾生作於善友。王應於此舍衛城中勅諸人民悉令隨從，違王教者王法治之。所以者何？凡諸菩薩猶有眷屬圍遶莊嚴，況於王乎。}@
%{善顺菩萨说：“大王您应该知道，佛陀很难遇到，正法也很难听到，难道只有您自己要去吗？应该为了众生，做他们的好朋友。您应该在这个舍卫城里，命令所有人民都跟随您，违反您的命令，就用王法来治理。为什么呢？所有的菩萨，还有眷属围绕着他们，庄严地侍奉着，更何况是您呢？”}%

@{時波斯匿王白菩薩言：誰者是於菩薩眷屬？}@
%{这时波斯匿王对菩萨说：“谁是菩萨的眷属呢？”}%

@{菩薩答言：勸菩提心是菩薩眷屬，令覺悟故。勸見如來是菩薩眷屬，不虛妄故。勸聞正法是菩薩眷屬，獲多聞故。勸見聖眾是菩薩眷屬，得善友故。四攝是菩薩眷屬，攝眾生故。六波羅蜜是菩薩眷屬，增長菩提故。三十七品是菩薩眷屬，趣向道場故。菩薩有斯眷屬莊嚴侍衛，能摧魔軍至師子吼，登最勝處。}@
%{菩萨回答说：“劝人发菩提心，是菩萨的眷属，因为能让人觉悟。劝人见佛陀，是菩萨的眷属，因为不会虚妄。劝人听闻正法，是菩萨的眷属，因为能获得多闻。劝人见圣众，是菩萨的眷属，因为能得到善友。四摄法是菩萨的眷属，因为能摄受众生。六波罗蜜是菩萨的眷属，因为能增长菩提。三十七道品是菩萨的眷属，因为能引导人走向道场。菩萨有这些眷属庄严地侍卫着，能摧毁魔军，像狮子一样吼叫，登上最殊胜的地方。”}%

@{爾時波斯匿王及諸大眾歡喜踊躍，九千眾生離煩惱垢得清淨眼。}@
%{这时波斯匿王以及所有的大众，都欢喜踊跃，九千个众生，摆脱了烦恼的污垢，得到了清净的眼睛。}%

@{佛說是經已，善順菩薩、波斯匿王，及諸天、人、乾闥婆、阿修羅等，聞佛所說，歡喜奉行。}@
%{佛陀说完这部经之后，善顺菩萨、波斯匿王，以及诸天、人、乾闼婆、阿修罗等等，都听到佛陀所说的话，欢喜地奉行。}%

@{大寶積經卷第九十五}@
%{大宝积经卷第九十五}% 
