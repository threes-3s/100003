@{大寶積經卷第三十七}@
%{大宝积经卷第三十七}%

@{大唐三藏法師玄奘奉詔譯}@
%{大唐三藏法师玄奘奉诏译}%

@{菩薩藏會第十二之三如來不思議性品第四之一}@
%{菩萨藏会第十二之三如来不思議性品第四之一}%

@{爾時佛告舍利子：是諸菩薩摩訶薩善住如是清淨信已，復能信受如來、應、正遍知十種不可思議法，諦奉清淨無惑無疑不異分別，倍復踊躍深生歡喜發希奇想。舍利子！何等名為如來十種不思議法？舍利子！一者信受如來不思議身，二者信受如來不思議音聲，三者信受如來不思議智，四者信受如來不思議光，五者信受如來不思議尸羅及以等觀，六者信受如來不思議神通，七者信受如來不思議力，八者信受如來不思議無畏，九者信受如來不思議大悲，十者信受如來不思議不共佛法。舍利子！是名十種不思議法。若有菩薩摩訶薩為求法故興起正勤，不怯不退不生捨離發如是心：我今未得不思議法，寧使風所轉身皮肉筋骨受大苦惱，或復血肉乾枯竭盡，要必勤行精進中無暫廢。如是舍利子！已得信解諸菩薩摩訶薩，若聞如是如來十種不思議法，信受諦奉清淨無疑，倍復踊躍深生歡喜發希奇想。}@
%{这时候佛陀对舍利子说：这些菩萨摩诃萨已经安住于这样的清净信心中了，他们还能信受如来、应、正遍知十种不可思议法，他们真诚地奉持，清净无惑无疑，没有分别心，而且更加欢喜踊跃，内心深处生起欢喜，并发出希奇的念头。舍利子！什么叫做如来十种不可思议法呢？舍利子！第一，信受如来不可思议身；第二，信受如来不可思议音声；第三，信受如来不可思议智；第四，信受如来不可思议光；第五，信受如来不可思议戒律以及等观；第六，信受如来不可思议神通；第七，信受如来不可思议力；第八，信受如来不可思议无畏；第九，信受如来不可思议大悲；第十，信受如来不可思议不共佛法。舍利子！这就是十种不可思议法。如果有一个菩萨摩诃萨为了求法而兴起正勤，不怯懦不退缩不生起舍弃之心，发下这样的心愿：我如今还没有得到不可思议法，宁愿被风吹得皮肉筋骨受大苦恼，或者血肉干枯竭尽，也要勤奋精进，绝不懈怠。舍利子！已经得到信解的菩萨摩诃萨，如果听到如来十种不可思议法，信受真诚地奉持，清净无惑无疑，更加欢喜踊跃，内心深处生起欢喜，并发出希奇的念头。}%

@{爾時世尊欲重宣此義而說頌曰：}@
%{这时候世尊想要再次宣说这个道理，于是吟诵了这首偈颂：}%

@{佛身難思議，為真法身顯，}@
%{佛身难思议，为真法身显，}%

@{無相不可觀，唯佛子能信。}@
%{无相不可观，唯佛子能信。}%

@{諸趣雜種類，音聲不可思，}@
%{诸趣杂种类，音声不可思，}%

@{隨音為說法，信諸佛境界。}@
%{随音为说法，信诸佛境界。}%

@{一切種群生，三世諸根異，}@
%{一切种群生，三世诸根异，}%

@{佛皆能覺了，信是不思議。}@
%{佛皆能觉了，信是不思议。}%

@{諸佛無邊光，光網不思議，}@
%{诸佛无边光，光网不可思议，}%

@{遍滿十方界，無邊佛土海。}@
%{遍满十方界，无边佛土海。}%

@{佛戒超世間，不依止世法，}@
%{佛戒超世间，不依止世法，}%

@{神足不思議，菩薩能信受。}@
%{神足不可思议，菩萨能信受。}%

@{眾生不能知，如來之境界，}@
%{众生不能知，如来之境界，}%

@{如來常在定，解脫不思議。}@
%{如来常在定，解脱不可思议。}%

@{法界不相雜，唯佛力能知，}@
%{法界不相杂，唯佛力能知，}%

@{大仙諸智力，猶若空無際。}@
%{大仙诸智力，犹若空无际。}%

@{為利一眾生，住無邊劫海，}@
%{为利一众生，住无边劫海，}%

@{令其得調伏，大悲心如是。}@
%{令其得调伏，大悲心如是。}%

@{一切諸群生，種種問難海，}@
%{一切诸群生，种种问难海，}%

@{一音令悅解，無畏不思議。}@
%{一音令悦解，无畏不可思议。}%

@{成一切種智，隨覺於諸法，}@
%{成一切种智，随觉于诸法，}%

@{及不共佛法，遍智皆能見。}@
%{及不共佛法，遍智皆能见。}%

@{一切難思議，諸佛法如是，}@
%{一切难思议，诸佛法如是，}%

@{有能奉信者，是為善住信。}@
%{有能奉信者，是为善住信。}%

@{爾時佛告舍利子：云何菩薩摩訶薩於如來不思議身，信受諦奉清淨無疑，倍復踊躍深生歡喜發希奇想？舍利子！所謂如來身者，永斷一切惡不善法。何以故？由能成就一切微妙諸善法故。如來身者，遠離一切不淨洟唾痰癊膿血大小便利。何以故？如來久已解脫一切骨肉筋脈故。如來身者自性清徹。何以故？如來久已遠離一切煩惱諸垢穢故。如來身者出過世間。何以故？不為世法之所染污故。如來身者無量功德，久已積集福智資糧，一切眾生慧命依止。如來身者無量淨戒之所熏修，無量等觀及無量慧、解脫、解脫智見之所熏修。如來身者諸功德華之所嚴飾。如來身者如淨鏡中微妙之像，如淨水中明滿之月，又如光影之所照耀。如來身者不可思議，等虛空界極法界性。如來身者清淨無染，遠離一切諸染穢濁。如來身者即是無為，遠離一切諸有為相。如來身者是虛空身、是無等身、無等等身、一切三界無與等身。如來身者無譬喻身、無相似身。如來身者清淨無垢，離諸煩惱自性清徹。又舍利子，如來身者不可以前際求、不可以後際求、不可以現在求、不可以生處種姓求。如來身者不可以色求、不可以相求、不可以好求。如來身者不可以心求、不可以意求、不可以識求。如來身者不可以見求、不可以聞求、不可以念求、不可以了別求。如來身者不可以蘊求、不可以界求、不可以處求。如來身者不可以生求、不可以住求、不可以壞滅求。如來身者不可以取求、不可以捨求、不可以出離求、不可以行求。如來身者不可以顯色求、不可以相貌求、不可以形色求、不可以來求、不可以去求。如來身者不可以淨戒作意求、不可以等觀作意求、不可以正慧作意求、不可以解脫作意求、不可以解脫智見作意求。如來身者不可以有相求、不可以無相求、不可以諸法相求。如來身者不可以力增益求、不可以無畏增益求、不可以無礙辯增益求、不可以神通增益求、不可以大悲增益求、不可以不共佛法增益求。舍利子！菩薩摩訶薩欲求如來身者，當應如幻如焰如水中月如是自性求如來身。}@
%{这时候佛陀对舍利子说：菩萨摩诃萨怎样才能对如来不可思议身，信受真诚地奉持，清净无惑无疑，更加欢喜踊跃，内心深处生起欢喜，并发出希奇的念头呢？舍利子！所谓如来身，就是永远断除一切恶不善法。为什么呢？因为能够成就一切微妙的善法。如来身，远离一切不净的鼻涕、唾液、痰、脓、血、大小便。为什么呢？因为如来很久以前就解脱了一切骨肉筋脉。如来身，自性清澈。为什么呢？因为如来很久以前就远离了一切烦恼的污垢。如来身，超越世间。为什么呢？因为不被世间法所染污。如来身，拥有无量功德，很久以前就积累了福智资粮，一切众生的慧命都依靠它。如来身，是无量净戒所熏修的，是无量等观以及无量智慧、解脱、解脱智见所熏修的。如来身，是被各种功德华所装饰的。如来身，就像净镜中微妙的影像，就像净水中圆满的月亮，又像光影所照耀的。如来身，不可思议，等同于虚空界，极法界性。如来身，清净无染，远离一切染污。如来身，就是无为，远离一切有为相。如来身，是虚空身，是无等身，无等等身，一切三界中没有与之相等的。如来身，没有比喻，没有相似。如来身，清净无垢，远离一切烦恼，自性清澈。舍利子！如来身，不可以从过去求，不可以从未来求，不可以从现在求，不可以从出生处的种姓求。如来身，不可以从色求，不可以从相求，不可以从好求。如来身，不可以从心求，不可以用意求，不可以从识求。如来身，不可以从见求，不可以从闻求，不可以从念求，不可以从了别求。如来身，不可以从蕴求，不可以从界求，不可以从处求。如来身，不可以从生求，不可以从住求，不可以从坏灭求。如来身，不可以从取求，不可以从舍求，不可以从出离求，不可以从行求。如来身，不可以从显色求，不可以从相貌求，不可以从形色求，不可以从来求，不可以从去求。如来身，不可以从净戒作意求，不可以从等观作意求，不可以从正慧作意求，不可以从解脱作意求，不可以从解脱智见作意求。如来身，不可以从有相求，不可以从无相求，不可以从诸法相求。如来身，不可以从力增益求，不可以从无畏增益求，不可以从无碍辩增益求，不可以从神通增益求，不可以从大悲增益求，不可以从不共佛法增益求。舍利子！菩萨摩诃萨想要求得如来身，就应该像幻像、火焰、水中月那样，以这样的自性去求如来身。}%
@{舍利子！如來身者即是空無相無願解脫之身、無變異身、無動壞身、無分別身、無依止身、無思慮身。}@
%{舍利子，如来的身体，就是空无相无愿解脱的身体，没有变化的身体，没有损坏的身体，没有分别的身体，没有依靠的身体，没有思虑的身体。}%

@{如來身者即是安住善住得不動身。}@
%{如来的身体，就是安住善住，得到不动摇的身体。}%

@{如來身者即是無色色自性身、即是無受受自性身、即是無想想自性身、即是無行行自性身、即是無識識自性身。}@
%{如来的身体，就是无色色的自性身体，就是无受受的自性身体，就是无想想的自性身体，就是无行行的自性身体，就是无识识的自性身体。}%

@{舍利子！如來身者無有無生、無四大身，如來身者即是希有希有法身。}@
%{舍利子，如来的身体，没有有无生，没有四大身，如来的身体，就是稀有稀有的法身。}%

@{如來身者非眼所起，不在色中亦不在外；不依於耳，不在聲內亦不在外；非鼻所知，不在香中亦不在外；非舌所顯，不在味中亦不在外；不與身合，不在觸中亦不在外。}@
%{如来的身体，不是眼睛所产生的，不在色中也不在外；不依靠耳朵，不在声音里也不在外；不是鼻子所知道的，不在香气中也不在外；不是舌头所显现的，不在味道中也不在外；不与身体结合，不在触觉中也不在外。}%

@{如來身者不依心轉、不依意轉、不依識轉，安住不動，非是旋還亦不隨轉。}@
%{如来的身体，不依靠心转，不依靠意转，不依靠识转，安住不动，不是旋转回来也不随着转动。}%

@{舍利子！如來身者等量虛空，如來身者極於法界，如來身者盡虛空界。}@
%{舍利子，如来的身体，等同虚空中，如来的身体，遍及法界，如来的身体，遍布虚空中。}%

@{舍利子！是名第一如來不思議身。}@
%{舍利子，这就是第一个如来不可思议的身体。}%

@{是諸菩薩摩訶薩聞如來不思議身如虛空已，信受諦奉清淨無疑，倍復踊躍深生歡喜發希奇想。}@
%{这些菩萨摩诃萨听到如来不可思议的身体像虚空中一样，信受奉行，清净无疑，更加踊跃，内心深处生出欢喜，发出希奇的想法。}%

@{爾時世尊欲重宣此義而說頌曰：}@
%{这时世尊想要再次宣说这个道理，就吟诵道：}%

@{拘胝那庾劫，行無量大行，}@
%{拘胝那庾劫，行无量的大行，}%

@{善淨身三業，獲無等佛身。}@
%{善净身的三业，获得无等的佛身。}%

@{慈心遍十方，起大悲行施，}@
%{慈心遍及十方，发起大悲行施，}%

@{常離邪婬行，得勝虛空身。}@
%{常离邪淫的行为，得到胜过虚空中身体。}%

@{於世尊福田，佛子廣行施，}@
%{在世尊福田，佛子广行施，}%

@{捨淨珍服等，如無量殑沙。}@
%{舍弃净洁的珍宝衣服等，如同无量恒河沙。}%

@{奉持於淨戒，如犛牛護尾，}@
%{奉持着清净的戒律，如同牦牛护着尾巴，}%

@{假使碎身苦，於怨大忍生。}@
%{即使粉身碎骨，对怨敌也要生起大忍辱心。}%

@{正勤波羅蜜，修行極疲苦，}@
%{精进波罗蜜，修行非常辛苦，}%

@{發弘大誓願，求常住佛身。}@
%{发起弘大的誓愿，追求常住的佛身。}%

@{樂觀諸定境，樂廣慧方便，}@
%{乐于观照诸种定境，乐于广阔智慧的方便，}%

@{樂觀於法界，願等法界身。}@
%{乐于观照法界，愿得到等同法界的身体。}%

@{於佛行善已，成無等妙覺，}@
%{在佛面前行善已经，成就无等妙觉，}%

@{獲大虛空身，清白離塵染。}@
%{获得大虚空中身体，清净白净，远离尘染。}%

@{無我人性空，無相不可說，}@
%{没有自我的人性空，没有相不可说，}%

@{證是牟尼身，過諸眼境界。}@
%{证得这就是牟尼身，超越一切眼睛的境界。}%

@{意淨離色聲，本空無起作，}@
%{意念清净，远离色声，本来空无，没有起作，}%

@{見真如身者，則見十方佛。}@
%{见到真如身体的人，就会见到十方佛。}%

@{如種種幻化，象馬狂夫等，}@
%{如同种种幻化，像马狂夫等，}%

@{誑惑愚倒者，如是觀十方。}@
%{欺骗迷惑愚蠢倒错的人，如同这样观照十方。}%

@{三世無量佛，同處法性身，}@
%{三世无量佛，同处法性身，}%

@{無等等虛空，極清淨法界。}@
%{无等同虚空中，极其清净的法界。}%

@{如是舍利子！是名如來不可思議身。}@
%{舍利子，这就是如来不可思议的身体。}%

@{菩薩摩訶薩信受諦奉清淨無疑，倍復踊躍深生歡喜發希奇想。}@
%{菩萨摩诃萨信受奉行，清净无疑，更加踊跃，内心深处生出欢喜，发出希奇的想法。}%

@{爾時佛告舍利子：云何菩薩摩訶薩於如來不思議音聲，信受諦奉清淨無疑，乃至發希奇想？}@
%{这时佛告诉舍利子：菩萨摩诃萨如何对如来不可思议的声音，信受奉行，清净无疑，乃至发出希奇的想法？}%

@{舍利子！如來出世愍諸含識敷演法化，所發音聲齊於眾會。}@
%{舍利子，如来出世，怜悯一切有情众生，敷演法化，所发出的声音，齐于大众。}%

@{由所調伏眾生力故，如來音聲普遍十方無量世界，令諸眾生心歡喜故。}@
%{由于调伏众生力量的缘故，如来的声音遍布十方无量世界，令诸众生心生欢喜。}%

@{舍利子！然諸如來所出音聲，雖遍世界不作是念：我為苾芻眾說法，我為苾芻尼眾說法，我為鄔波索迦眾、鄔波斯迦眾、婆羅門眾、剎帝利眾、長者眾、天眾、梵眾，如是等眾而為說法。}@
%{舍利子，然而诸如来所发出的声音，虽然遍布世界，却不这样想：我为比丘众说法，我为比丘尼众说法，我为优婆塞众、优婆夷众、婆罗门众、刹帝利众、长者众、天众、梵众，等等这些众生而说法。}%

@{亦不作是念：我今演說契經、應頌、記莂、伽他、自說、緣起、本事、本生、方廣、希法、譬喻、解釋，如是等趣十二分教。}@
%{也不这样想：我现在演说契经、应颂、记莂、伽他、自说、缘起、本事、本生、方广、希法、譬喻、解释，等等这些十二分教。}%

@{初未生念為之敷演。}@
%{一开始就没有生起念头，为他们敷演。}%

@{舍利子！如來隨諸眾集，所謂苾芻乃至梵眾，如其所聞種種正勤而為說法。}@
%{舍利子，如来随着诸种大众集会，所谓比丘乃至梵众，根据他们所听到的种种精进，而为他们说法。}%

@{是諸眾生樂聞法故，各自謂聞如來法聲面門而發。}@
%{这些众生乐于闻法，各自认为听到如来法音的门面而发出。}%

@{然是法聲於其所說，種類言詞不相障礙，各別悟解自所了法，是則名為不可思議。}@
%{然而这个法音，在他们所听到的，种类言词之间互不障碍，各自分别悟解自己所了知的法，这就是叫做不可思议。}%

@{舍利子！諸佛如來先福所感，果報音聲其相無量。}@
%{舍利子，诸佛如来先前的福德所感，果报的声音，其相无量。}%

@{所謂慈潤聲、可意聲、意樂聲、清淨聲、離垢聲、美妙聲、喜聞聲、辯了聲、不䩕聲、不澁聲、令身適悅聲、心生踊躍聲、心歡悅豫聲、發起喜樂聲、易解聲、易識聲、正直聲、可愛聲、可喜聲、慶悅聲、意悅聲、師子王吼聲、大雷震聲、大海震聲、緊捺洛歌聲、羯羅頻伽聲、梵天聲、天鼓聲、吉祥聲、柔軟聲、顯暢聲、大雷深遠聲、一切含識諸根喜聲、稱可一切眾會聲、成就一切微妙相聲。}@
%{所谓慈润声、可意声、意乐声、清净声、离垢声、美妙声、喜闻声、辩了声、不䩕声、不澁声、令身适悦声、心生踊跃声、心欢悦豫声、发起喜乐声、易解声、易识声、正直声、可爱声、可喜声、庆悦声、意悦声、狮子王吼声、大雷震声、大海震声、紧捺洛歌声、羯罗频伽声、梵天声、天鼓声、吉祥声、柔软声、显畅声、大雷深远声、一切有情众生诸根喜声、称可一切大众会声、成就一切微妙相声。}%

@{舍利子！如是等如來音聲，具足如是殊勝功德，及餘無量無邊功德之所莊嚴。}@
%{舍利子，等等这些如来的声音，具足这些殊胜功德，以及其他无量无边功德所庄严。}%

@{舍利子！是名第二如來不思議音聲。}@
%{舍利子，这就是第二个如来不可思议的声音。}%

@{是諸菩薩摩訶薩聞如來不思議音聲，具足無量殊勝功德，信受諦奉清淨無疑，倍復踊躍深生歡喜發希奇想。}@
%{这些菩萨摩诃萨听到如来不可思议的声音，具足无量殊胜功德，信受奉行，清净无疑，更加踊跃，内心深处生出欢喜，发出希奇的想法。}%
@{爾時世尊欲重宣此義而說頌曰：}@
%{当时佛陀想要再次阐述这个道理，就吟诵了这首偈子：}%

@{導師演妙音，所謂梵音聲，}@
%{导师唱出美妙的梵音，这声音是梵音，}%

@{由是法具足，令諸梵歡喜。}@
%{因为这个法是圆满的，让所有的梵天都感到欢喜。}%

@{牟尼演妙音，從大悲流涌，}@
%{牟尼佛唱出美妙的梵音，这声音从大悲心涌现出来，}%

@{謂與慈相應，喜捨亦如是。}@
%{这声音与慈悲相应，喜舍也是如此。}%

@{如是具足音，滅眾生貪火，}@
%{这样的圆满之音，可以熄灭众生的贪欲之火，}%

@{息除瞋恚毒，壞裂諸癡暗。}@
%{可以消除瞋恨的毒素，可以打破愚痴的黑暗。}%

@{假使贍部洲，無量種人聲，}@
%{即使在赡部洲，有无数种人的声音，}%

@{縱獲遍聞已，終不悟解脫。}@
%{即使你听到了所有这些声音，最终也无法明白解脱的道理。}%

@{天地虛空聲，不悟亦如是，}@
%{天地虚空的声音，也一样无法让你明白解脱的道理，}%

@{若聞聖主聲，必能證寂滅。}@
%{但是，如果你听到了佛陀的声音，你一定会证得涅槃。}%

@{二足及四足，多足及無足，}@
%{无论是两足的、四足的、多足的、还是无足的，}%

@{悉同彼音聲，悟之善惡法。}@
%{所有这些众生，都能从佛陀的声音中明白善法和恶法。}%

@{三千世界內，下中上音聲，}@
%{三千大千世界中，有下、中、上三乘的声音，}%

@{隨彼種類音，化令證解脫。}@
%{根据不同的众生，佛陀用不同的声音来引导他们证得解脱。}%

@{演無分別聲，無縛無攝受，}@
%{佛陀唱出没有分别的声音，没有束缚，没有执着，}%

@{處定開真諦，聞者息煩惱。}@
%{在定境中，打开真理之门，听到的人就会消除烦恼。}%

@{無邊眾生聞，佛法僧音聲，}@
%{无边无际的众生，听到佛法僧三宝的声音，}%

@{及施戒聞忍，如來聲如是。}@
%{还有布施、持戒、忍辱，如来的声音也是如此。}%

@{彼聲非有量，聲智俱無邊，}@
%{这声音没有数量，声音和智慧都无边无际，}%

@{信佛聲無疑，唯聰慧菩薩。}@
%{只有智慧的菩萨，才会对佛陀的声音毫无疑问地相信。}%

@{爾時佛告舍利子：云何菩薩摩訶薩於如來不思議大智，信受諦奉清淨無疑，倍復踊躍深生歡喜發希奇想？}@
%{这时，佛陀对舍利子说：“菩萨摩诃萨如何看待如来的不可思议大智慧，他们对如来的智慧深信不疑，并且充满欢喜，产生不可思议的念头？”}%

@{舍利子！如來無礙智見不可思議，於一切法中依之而起。}@
%{舍利子，如来的无碍智慧不可思议，一切法都是从这个智慧中生起的。}%

@{諸菩薩摩訶薩則能信受諦奉，乃至發希奇想。}@
%{菩萨摩诃萨能够深信不疑，并且产生不可思议的念头。}%

@{舍利子！如來為生信故，依如來智波羅蜜多廣說譬喻，諸有智者便得開解。}@
%{舍利子，如来为了让众生生起信心，依托如来的智慧波罗蜜多，广说譬喻，那些有智慧的人就能明白道理。}%

@{舍利子！假使有人以殑伽沙等世界中所有草木莖幹枝葉，下至量齊四指積為大聚，以火焚之乃變成墨，擲置他方殑伽沙等世界海中，於百千歲就以磨之盡為墨汁。}@
%{舍利子，假设有人把恒河沙等世界中所有的草木，从根到枝叶，全部收集起来，然后用火烧成墨，再把这些墨扔到另一个恒河沙等世界的大海里，然后用磨石磨上百千年，直到所有的墨都变成墨汁。}%

@{舍利子！如來成就如是無礙智見。}@
%{舍利子，如来成就了这样的无碍智慧。}%

@{以是智故從彼如是大海之中取一墨滴，以智力故分析了知是某世界如是樹成，某根某莖、某枝某條、花果葉等，類別所作皆悉了知。}@
%{凭借这个智慧，如来从那样的海水中取一滴墨，用智慧之力分析，就能知道这滴墨是哪个世界的哪棵树，哪根、哪茎、哪枝、哪条，花果叶子等等，都是从哪棵树上来的，所有这些细节都了如指掌。}%

@{何以故？舍利子！由如來善通達法界故，而能如是了知此墨從某世界某樹而來。}@
%{为什么呢？舍利子，因为如来善于通达法界，所以才能知道这滴墨是从哪个世界的哪棵树上来的。}%

@{如是次第乃至廣說。}@
%{以此类推，可以广说下去。}%

@{舍利子！是名如來、應、正遍知具足如是大神通力、具足如是大威德力、具足如是大宗勢力。}@
%{舍利子，这就是如来、应、正遍知具足这样的神通力、具足这样的威德力、具足这样的宗势力。}%

@{是故舍利子！若有善男子善女人於如來大智清淨信受，又於佛所起愛敬心者，彼善男子善女人所有善根叵知其邊速盡苦際。}@
%{所以，舍利子，如果善男子善女人对如来的大智慧清净地信受，并且对佛陀生起爱敬之心，那么他们所有的善根无法估计，很快就能到达苦难的尽头。}%

@{何以故？舍利子！如來善通達法界故。}@
%{为什么呢？舍利子，因为如来善于通达法界。}%

@{由通達故，若有眾生於如來所起微善者，盡於苦際畢竟不壞。}@
%{因为通达法界，所以，如果众生对如来生起一点微小的善心，他们就能到达苦难的尽头，永远不会毁坏。}%

@{舍利子！我今為汝復說譬喻，令有智者因此喻故於義解了。}@
%{舍利子，我现在再给你讲一个譬喻，让有智慧的人通过这个譬喻明白道理。}%

@{舍利子！如有男子壽命百年，此人持一毛端散分以為百五十分，取毛一分霑水一滴，來至我所而作是言：敢以滴水持用相寄，後若須者當還賜我。}@
%{舍利子，假设有一个男子寿命一百年，他拿一根头发丝，分成一百五十份，然后取其中一份，沾一滴水，来到我这里说：“请您暂时保管这滴水，以后如果需要，请您再还给我。”}%

@{爾時如來取其滴水置殑伽河中，而為彼河流浪洄澓之所旋轉，和合引注至于大海。}@
%{当时，如来取过这滴水，把它放到恒河中，让它随着河水流动，最终汇入大海。}%

@{是人滿百年已來至我所，而白我言：先寄滴水今請還我。}@
%{一百年后，这个人来到我这里，对我说：“我以前寄给您的那滴水，现在请您还给我。”}%

@{舍利子！如來成就不思議智，由是智故如來、應、正等覺知彼水滴在于大海，便以一分毛端就大海內霑本水滴用還是人。}@
%{舍利子，如来成就了不可思议的智慧，凭借这个智慧，如来、应、正等觉知道这滴水在海里，就用一根头发丝，从海水中沾取原来的那滴水，还给那个人。}%

@{舍利子！此譬喻者義何謂耶？所謂眾生曾以一滴微善之水寄置如來福田手中久而不失。}@
%{舍利子，这个譬喻的道理是什么呢？就是说，众生曾经用一滴微小的善水，寄放在如来的福田手中，很久都不会丢失。}%

@{如是舍利子！若有善男子善女人，於如來不思議智清淨信受起愛敬心，緣念如來興諸供養，又以名花散空奉獻，是人所有善根叵知其邊速盡苦際。}@
%{舍利子，如果善男子善女人对如来的不可思议智慧清净地信受，并且生起爱敬之心，他们经常想着如来，供养如来，并且用名花散布空中供养如来，那么他们所有的善根无法估计，很快就能到达苦难的尽头。}%

@{何以故？舍利子！如來善通達法界故。}@
%{为什么呢？舍利子，因为如来善于通达法界。}%

@{若人於如來所起一念善心者，盡於苦際畢竟不壞。}@
%{如果一个人对如来生起一念善心，他们就能到达苦难的尽头，永远不会毁坏。}%

@{爾時長老舍利子白佛言：世尊！如來不思議大智離識而轉不？}@
%{这时，长老舍利子对佛陀说：“世尊，如来的不可思议大智慧，是不是脱离了意识而转化的呢？”}%

@{佛言：不也。}@
%{佛陀说：“不是的。”}%

@{舍利子復白佛言：世尊！若如是者，云何為智？云何為識？}@
%{舍利子又对佛陀说：“世尊，如果是这样的话，什么是智慧？什么是意识呢？”}%

@{佛言：舍利子！有四識住識，依此住故名識住。}@
%{佛陀说：“舍利子，有四种意识住，因为依附于它们，所以叫做意识住。”}%

@{何者為四？所謂色識住者，識緣於色、識住色中，由如此故生喜住著，轉加增長堅固廣大。}@
%{这四种是什么呢？就是色识住，意识依附于色，住在色中，因为这样，所以会产生喜悦，并执着于色，不断地增长，变得坚固而广阔。}%

@{受識住者，識緣於受、識住受中，由如此故生喜住著，轉加增長堅固廣大。}@
%{受识住，意识依附于受，住在受中，因为这样，所以会产生喜悦，并执着于受，不断地增长，变得坚固而广阔。}%

@{想識住者，識緣於想、識住想中，由如此故生喜住著，轉加增長堅固廣大。}@
%{想识住，意识依附于想，住在想中，因为这样，所以会产生喜悦，并执着于想，不断地增长，变得坚固而广阔。}%

@{行識住者，識緣於行、識住行中，由如此故生喜住著，轉加增長堅固廣大。}@
%{行识住，意识依附于行，住在行中，因为这样，所以会产生喜悦，并执着于行，不断地增长，变得坚固而广阔。}%

@{舍利子！如是等相名之為識。}@
%{舍利子，这些都是意识的相。}%

@{復以何等名之為智？所謂不住五受蘊中、了達識蘊，是名為智。}@
%{那么，什么叫做智慧呢？就是不住于五蕴中，能够了解意识蕴，这就是智慧。}%

@{又舍利子！所言識者，謂能了別地界水界火界風界，是名為識。}@
%{舍利子，意识指的是能够分别地界、水界、火界、风界，这就是意识。}%

@{所言智者，若有不住四大界中，能善通達識之法界不相離者，是名為智。}@
%{智慧指的是，如果能够不住于四大界中，能够善于通达意识的法界，并且不离开意识的法界，这就是智慧。}%

@{又舍利子！所言識者，謂能了別眼所知色、耳所知聲、鼻所知香、舌所知味、身所知觸、意所知法，是名為識。}@
%{舍利子，意识指的是能够分别眼识所知色、耳识所知声、鼻识所知香、舌识所知味、身识所知触、意识所知法，这就是意识。}%

@{所言智者，於內寂靜不行於外，唯依於智，不於一法而生分別及種種分別，是名為智。}@
%{智慧指的是，内心寂静，不向外驰求，只依靠智慧，不执着于任何一个法，不产生分别和种种分别，这就是智慧。}%

@{又舍利子！從境界生是名為識，從作意生是名為識，從分別生是名為識。}@
%{舍利子，从境界生，这就是意识；从作意生，这就是意识；从分别生，这就是意识。}%

@{無取無執、無有所緣、無所了別、無有分別，是名為智。}@
%{没有取舍，没有执着，没有所缘，没有分别，这就是智慧。}%

@{又舍利子！所言識者，住有為法。}@
%{舍利子，意识是住于有为法。}%

@{何以故？無為法中識不能行。}@
%{为什么呢？因为意识不能在无为法中运作。}%

@{若能了達無為之法，是名為智。}@
%{如果能够了解无为法，这就是智慧。}%

@{又舍利子！住生滅者名之為識。}@
%{舍利子，住于生灭法，这就是意识。}%

@{不生不滅無有所住是名為智。}@
%{不生不灭，没有所住，这就是智慧。}%

@{舍利子！如是諸相若識若智，是名如來第三不思議大智。}@
%{舍利子，这些都是意识和智慧的相，这就是如来的第三种不可思议大智慧。}%

@{若諸菩薩摩訶薩聞如是不思議大智無障無礙，一切法中依之而起，信受諦奉清淨無疑，倍復踊躍深生歡喜發希奇想。}@
%{如果菩萨摩诃萨听到如来的这种不可思议大智慧，没有障碍，没有阻碍，一切法都是从这个智慧中生起的，他们就会深信不疑，并且充满欢喜，产生不可思议的念头。}%
@{爾時世尊欲重宣此義而說頌曰：}@
%{当时佛陀想要再次宣讲这个道理，就吟诵了这首偈颂：}%

@{無量殑伽沙，十方界草木，}@
%{无数恒河沙，十方世界草木，}%

@{盡焚成墨灰，億載磨于海。}@
%{全部烧成墨灰，亿万年磨在海里。}%

@{十力智深妙，取滴示含生，}@
%{十力智慧深奥妙，取一滴水给众生看，}%

@{如實分別知，此某界樹等。}@
%{如实分别知道，这是哪个世界的树木等等。}%

@{如是十方界，塵水示如來，}@
%{如同十方世界，尘埃水滴给佛陀看，}%

@{佛智等虛空，遍曉無疑滯。}@
%{佛陀的智慧如同虚空，遍晓一切毫无疑惑滞留。}%

@{十方眾生心，發貪瞋癡行，}@
%{十方众生内心，生起贪嗔痴的行为，}%

@{如實悉能知，無增減解脫。}@
%{如实都能知道，没有增减，获得解脱。}%

@{十力世尊智，照明於法界，}@
%{十力世尊的智慧，照亮法界，}%

@{無分別離思，佛子能信受。}@
%{没有分别、执着，佛子能够信受。}%

@{爾時佛告舍利子：云何菩薩摩訶薩於如來不思議大光，信受諦奉清淨無疑，倍復踊躍深生歡喜發希奇想？}@
%{当时佛陀对舍利子说：菩萨摩诃萨是如何对如来的不可思议大光，信受奉持，清净无疑，更加欢喜踊跃，生起希奇的想法呢？}%

@{舍利子！諸佛如來善通達法界故不可思議。}@
%{舍利子！诸佛如来善于通达法界，所以不可思议。}%

@{由通達故，一切如來放大光明，遍照三千大千佛之世界而無障礙。}@
%{由于通达法界，一切如来放大光明，遍照三千大千佛的世界而没有障碍。}%

@{舍利子！譬如空中無諸雲霧，日輪炎盛放大光明遍照於世。}@
%{舍利子！譬如空中没有云雾，太阳光芒盛大，遍照世间。}%

@{如是舍利子！如來、應、正等覺放大光明遍照一切亦復如是。}@
%{如同舍利子！如来、应、正等觉放大光明遍照一切，也如同这样。}%

@{又舍利子！如世間中燈油之光，於螢火光為廣為大，顯照明淨超過最勝。}@
%{又舍利子！如同世间中的灯油之光，比萤火光更加广阔巨大，显明照亮，超过最胜。}%

@{燭炬之耀超勝燈光，庭燎火聚又勝燭炬，藥草發光踰於火聚，星宿之光倍過藥草，滿月流光又過星耀，炎盛日光踰超於月，}@
%{烛炬的光芒超过灯光，庭燎火聚又胜过烛炬，药草发光超过火聚，星宿的光芒超过药草，满月的光芒超过星耀，炎盛的日光超过月亮，}%

@{四天王天身所發光、宮殿光、牆壁光、莊嚴具光，倍勝於前不可為喻。}@
%{四天王天身所发出的光、宫殿的光、墙壁的光、庄严具的光，都超过之前，不可用言语形容。}%

@{如是展轉乃至他化自在天身、宮殿、牆壁、身莊嚴具，皆發光明又倍於上。}@
%{如同这样，一直到他化自在天身、宫殿、墙壁、身体庄严具，都发出光芒，又超过之前。}%

@{梵身天光、梵輔天光、梵眾天光、大梵天光，如是少光、無量光、光淨、少淨，乃至遍淨、廣果、有想、無想、無煩、無熱、善現、善見、色究竟天，所有身光、宮殿光、牆壁光、莊嚴具光，比前諸光為最第一。}@
%{梵身天光、梵辅天光、梵众天光、大梵天光，如同这样，少光、无量光、光净、少净，乃至遍净、广果、有想、无想、无烦、无热、善现、善见、色究竟天，所有身光、宫殿光、墙壁的光、庄严具的光，都比之前的光芒更加第一。}%

@{如是色究竟天所有光明，比於如來正遍知光，而如來光超過於彼，微妙顯照最勝明淨，廣大第一不可為喻。}@
%{如同这样，色究竟天所有光明，比如来正遍知的光，而如来的光超过色究竟天，微妙显照，最胜明净，广大第一，不可用言语形容。}%

@{何以故？}@
%{为什么呢？}%

@{舍利子！如來光者不可思議，從無量戒聚生，從等持聚生，慧聚、解脫聚、解脫智見聚生，從如是等無量功德之所由生。}@
%{舍利子！如来的光不可思议，从无量戒聚生起，从等持聚生起，从慧聚、解脱聚、解脱智见聚生起，从如是等无量功德之所由生起。}%

@{又舍利子！三千大千世界所有諸光，比如來光，百倍不及其一，乃至優波尼商倍不及其一，如是算數譬喻所不能及。}@
%{又舍利子！三千大千世界所有诸光，比如来的光，百倍都不及其一，乃至优波尼商倍都不及其一，如同这样算数譬喻所不能及。}%

@{復次舍利子！如贍部捺陀金置凡金中，令彼凡金猶如墨聚失於明照。}@
%{再次舍利子！如同赡部捺陀金放在凡金中，让那些凡金如同墨聚，失去光明照耀。}%

@{如是舍利子！於此三千大千世界中所有光明，若於如來光前不能明照亦復如是。}@
%{如同舍利子！在这个三千大千世界中所有光明，如果在如来的光面前不能明照，也如同这样。}%

@{又一切世間所有諸光，於如來光前不可說言，有光、有淨、有勝、有上、有無上也。}@
%{又一切世间所有诸光，在如来的光面前不可说有光、有净、有胜、有上、无上。}%

@{復次舍利子！汝今當知，如來不為憐愍眾生攝持此光令周一尋者，但以一分業所生光則能遍照三千大千佛之世界，令日月光悉不復現。}@
%{再次舍利子！你现在应该知道，如来不是为了怜悯众生，才摄持着这光，让它照耀一寻，只是以一分业所生的光，就能遍照三千大千佛的世界，让日月的光芒全部消失不见。}%

@{若如是者，不可分別有晝有夜，不可分別有月半月，及以時節歲數分齊；但為憐愍諸眾生故現周一尋。}@
%{如果这样的话，就不能分别有白天有黑夜，就不能分别有月圆月缺，以及时间季节岁数的划分；只是为了怜悯众生，才显现一寻。}%

@{舍利子！若如來、應、正遍知發意欲以光明遍滿無量無數無邊世界，則能遍照。}@
%{舍利子！如果如来、应、正遍知发意想要用光明遍满无量无边世界，就能遍照。}%

@{何以故？}@
%{为什么呢？}%

@{舍利子！如來以得第一般若波羅蜜多故。}@
%{舍利子！因为如来获得了第一般若波罗蜜多。}%

@{舍利子！我今為汝更說譬喻重明此義，諸有智者倍增顯了。}@
%{舍利子！我现在再为你讲个譬喻，再次说明这个道理，所有有智慧的人，会更加显明明白。}%

@{舍利子！假使有人以此三千大千世界碎為微塵，置衣襟中往至東方，過爾所微塵數世界乃下一塵，如是展轉盡此微塵，而此東方所有世界未盡其邊。}@
%{舍利子！假如有人把三千大千世界碎成微尘，放在衣服襟里，往东方走，走过这些微尘数量的世界才落下一个尘埃，如同这样一直走下去，走完这些微尘，而东方的世界还没有走到边际。}%

@{如是南西北方四維上下亦復如是。}@
%{如同这样，南方、西方、北方、四维上下，也如同这样。}%

@{舍利子！於汝意云何？頗有人能得是世界諸邊際不？}@
%{舍利子！你认为怎么样？有没有人能得到这些世界的边际呢？}%

@{舍利子言：不也。薄伽梵！不也。蘇揭多！}@
%{舍利子说：不，世尊！不，苏揭多！}%

@{舍利子！是諸世界所有諸光無量無邊不可思議，而如來光最為第一。}@
%{舍利子！这些世界所有诸光，无量无边，不可思议，而如来的光最为第一。}%

@{彼一切光於如來光，百倍不及其一，乃至優波尼商分不及其一，如是算數譬喻所不能及。}@
%{那些一切光，比如来的光，百倍都不及其一，乃至优波尼商分都不及其一，如同这样算数譬喻所不能及。}%

@{舍利子！如來發意欲以光明遍照一切世界，則能遍照。}@
%{舍利子！如来发意想要用光明遍照一切世界，就能遍照。}%

@{何以故？由如來得第一般若波羅蜜多故。}@
%{为什么呢？因为如来获得了第一般若波罗蜜多。}%

@{舍利子！如來光者無有障礙，所有牆壁、若樹若木、若輪圍山、大輪圍山、乾陀摩達那山、目脂隣陀山、大目脂隣陀山、伊沙陀羅山、雪山、黑山及蘇迷盧山王，如是等皆不能障，佛之光明悉能洞徹，遍照三千大千世界。}@
%{舍利子！如来的光没有障碍，所有的墙壁、树木、轮围山、大轮围山、乾陀摩达那山、目脂邻陀山、大目脂邻陀山、伊沙陀罗山、雪山、黑山以及苏迷卢山王，如同这样等等，都不能阻挡，佛的光明都能洞穿，遍照三千大千世界。}%

@{舍利子！少智眾生不能信解如來光者，或有眾生見如來光唯照一尋，次有智者見如來光照於二尋，次有智者見如來光照拘盧舍，次大智者乃至能見如來光明遍照三千大千世界。}@
%{舍利子！少智慧的众生不能理解如来的光，或者有的众生看到如来的光只照耀一寻，其次有智慧的人看到如来的光照耀两寻，其次有智慧的人看到如来的光照耀拘卢舍，其次大智慧的人，乃至能看到如来的光明遍照三千大千世界。}%

@{舍利子！乃至百千世界主梵天王，能見如來光明遍照百千世界。}@
%{舍利子！乃至百千世界的主梵天王，能看到如来的光明遍照百千世界。}%

@{如是展轉，乃至已登上地諸大菩薩摩訶薩，能見如來光明遍照無量無邊世界。}@
%{如同这样，一直到已经登上地的诸大菩萨摩诃萨，能看到如来的光明遍照无量无边世界。}%

@{舍利子！如來為欲憐愍諸眾生故，又放光明遍照如虛空等諸眾生界。}@
%{舍利子！如来为了怜悯众生，又放出光明遍照如同虚空一样的众生界。}%

@{舍利子！是名第四如來不思議光。}@
%{舍利子！这就是第四种如来的不可思议光。}%

@{諸菩薩摩訶薩聞如來說是大光不可思議如虛空已，無惑無疑清淨信受，倍復踊躍深生歡喜發希奇想。}@
%{诸菩萨摩诃萨听到如来所说的大光不可思议，如同虚空一样，没有疑惑，清净信受，更加欢喜踊跃，生起希奇的想法。}%
@{爾時世尊欲重宣此義而說頌曰：}@
%{当时佛陀想要再次宣扬这个道理，于是就吟诵了一首偈子：}%

@{日月等光明，及諸釋梵等，}@
%{太阳月亮的光明，以及诸如释提桓因等诸神，}%

@{乃至色究竟，無光等佛者。}@
%{乃至色究竟天，都没有光明能够与佛陀相提并论。}%

@{色究竟天光，遍照三千界，}@
%{色究竟天的光明，遍照三千大千世界，}%

@{比佛一毛光，十六不及一。}@
%{但是，与佛陀一根毫毛的光明相比，色究竟天光明微弱到十六分之一都不到。}%

@{如來所放光，遍滿虛空界，}@
%{佛陀所放射的光明，遍布整个虚空世界，}%

@{諸大慧眾生，方能見如是。}@
%{只有那些具有大智慧的众生，才能看到这种光明。}%

@{佛光無有邊，量等虛空性，}@
%{佛陀的光明无边无际，其量与虚空一样广大，}%

@{隨所化眾生，見光有差別。}@
%{但是，不同的众生，所见到的佛光也会有所不同。}%

@{如有生盲者，不見日光明，}@
%{比如，天生失明的人，看不到太阳的光明，}%

@{彼不見光照，謂日光無有。}@
%{他们就认为，太阳根本就没有光明。}%

@{下劣諸眾生，不見佛光明，}@
%{那些愚痴的众生，看不到佛陀的光明，}%

@{彼不見光照，謂佛光無有。}@
%{他们就认为，佛陀根本就没有光明。}%

@{或見光一尋，或見拘盧舍，}@
%{有的众生，可能只看到一寻远的光明，}%

@{或及一由旬，或滿三千界。}@
%{有的众生，可能看到一由旬远的光明，有的众生，可能看到遍布三千大千世界的光明。}%

@{已住於大地，大慧光菩薩，}@
%{已经住在大地菩萨位的菩萨，}%

@{或住八九地，至于十地者。}@
%{或者已经住到八地九地，乃至十地菩萨位的菩萨，}%

@{如來超彼地，光輪無有邊，}@
%{佛陀的光明超越了这些菩萨的境界，其光明轮无边无际，}%

@{不思議佛土，施作諸佛事。}@
%{在不可思议的佛土中，佛陀行菩萨道，普度众生。}%

@{諸佛不思議，佛光不思議，}@
%{诸佛不可思议，佛光不可思议，}%

@{信者及獲福，亦爾難思議。}@
%{信奉佛陀的人，也会获得不可思议的福报。}%

@{爾時佛告舍利子：云何菩薩摩訶薩於如來不可思議淨尸羅眾及三摩地眾，信受諦奉清淨無疑，倍復踊躍深生歡喜發希奇想？}@
%{这时，佛陀对舍利子说：“菩萨摩诃萨对于如来不可思議的清净戒律和三摩地，应该怎样去信受奉行，毫无疑问，并且更加欢喜，生起希奇的念头呢？”}%

@{舍利子！汝等應知如是正說，若諸含識在于世間奉持尸羅清淨無染，由清淨故，當知是人成就清淨身業、成就清淨語業、成就清淨意業。}@
%{“舍利子！你们应该知道，这是正法。如果众生在世间奉持清净的戒律，不受染污，因为清净的缘故，就知道这个人成就了清净的身业，成就了清净的语业，成就了清净的意业。”}%

@{是人雖復常處世間，而不為彼世法所染。}@
%{“即使这个人常住世间，也不会被世间的法染污。”}%

@{當知是人為婆羅門、為離諸惡、為沙門者、為寂靜者，是名第一修靜慮者、得第一三摩地波羅蜜多者。}@
%{“应该知道，这个人就是婆罗门，远离一切恶行，是沙门，是寂静者，是第一修静虑者，获得第一三摩地波罗蜜多。”}%

@{舍利子！如是含識則是如來。如是說者是名正說。}@
%{“舍利子！这样的众生就是如来。这样说就是正法。”}%

@{何以故？舍利子！我初不見諸天世間，若魔若梵若沙門若婆羅門，及餘天人阿素洛等，具有如是無量無邊不可思議清淨尸羅三摩地眾等如來者。}@
%{“为什么呢？舍利子！我最初没有见过天界世间，无论是魔、梵天、沙门、婆罗门，以及其他的天人阿修罗等等，有像如来这样无量无边不可思議的清净戒律和三摩地。”}%

@{何以故？舍利子！如來以得第一尸羅三摩地波羅蜜多故。}@
%{“为什么呢？舍利子！因为如来获得了第一尸羅三摩地波羅蜜多。”}%

@{舍利子！汝今欲聞佛說如來尸羅波羅蜜多譬喻不？}@
%{“舍利子！你现在想要听佛陀说如来尸羅波羅蜜多的譬喻吗？”}%

@{舍利子言：今正是時。薄伽梵！今正是時。蘇揭多！世尊！若諸苾芻聞佛所說如來尸羅波羅蜜多譬喻者，如所聞已當共受持。}@
%{舍利子说：“现在正是时候。薄伽梵！现在正是时候。苏揭多！世尊！如果诸位比丘听到佛陀所说如来尸羅波羅蜜多的譬喻，就应该共同受持。”}%

@{佛告舍利子：善哉善哉！吾當為汝分別解說。舍利子！於汝意云何？諸眾生界與大地界，何者最多？}@
%{佛陀对舍利子说：“善哉善哉！我将为你分别解说。舍利子！在你看来，众生界和大地界，哪一个更多？”}%

@{舍利子言：如我解佛所說義者，眾生界多，非地界也。}@
%{舍利子说：“依我理解佛陀所说，众生界更多，不是大地界。”}%

@{佛言：如是如是。舍利子！眾生界多，非如地界。}@
%{佛陀说：“如是如是。舍利子！众生界更多，不是像大地界一样。”}%

@{舍利子！假使三千大千世界所有眾生，卵生胎生濕生化生，若有色若無色，若有想若無想若非有想非無想所有眾生。}@
%{“舍利子！假设三千大千世界所有的众生，卵生、胎生、湿生、化生，有色、无色，有想、无想、非有想非无想，所有这些众生。”}%

@{彼一切眾生於一剎那頃、或一牟呼羅多頃、或一羅婆頃，假使同時皆得人身。}@
%{“如果这些众生，在同一刹那之间，或者同一牟呼罗多之间，或者同一罗婆之间，同时都获得人身。”}%

@{舍利子！彼一切眾生得人身已，於一剎那乃至一羅婆頃，假使同時悉成阿耨多羅三藐三菩提。}@
%{“舍利子！如果这些众生获得人身之后，在同一刹那之间，乃至同一罗婆之间，同时都成就无上正等正觉。”}%

@{是一一如來復化作爾所如來，是一一所化如來各有千頭，是一一頭各有千口，是一一口各有千舌。}@
%{“每一个如来，又化作像他一样的如来，每一个被化度了的如来，都有千个头，每一个头都有千张嘴，每一张嘴都有千条舌头。”}%

@{時彼一切諸化如來，皆悉成就如來十力、四無所畏、四無礙解，又成就佛無障無礙無盡辯才。}@
%{“这时，所有这些被化度了的如来，都成就了如来的十力、四无畏、四无碍解，又成就了佛陀无障无碍无尽的辩才。”}%

@{舍利子！是諸如來以爾所舌，布演無礙無盡辯才，依一如來尸羅波羅蜜多眾無量稱讚，雖經拘胝那庾多百千大劫如是稱讚，而如來戒眾猶不能盡。}@
%{“舍利子！这些如来，用他们所有的舌头，宣演无碍无尽的辩才，依着一位如来的尸羅波羅蜜多，无量地赞叹，即使经过拘胝那庾多百千大劫，这样赞叹，也无法穷尽如来的戒律。”}%

@{舍利子！如來戒眾無量無邊無有窮盡不可思議，是諸如來無上智慧無礙無障無盡辯才亦無窮盡不可思議。}@
%{“舍利子！如来的戒律无量无边，无穷无尽，不可思议，这些如来的无上智慧，无碍无障，无尽的辩才，也无穷无尽，不可思议。”}%

@{乃至諸化如來未至同時入大涅槃，讚說如來戒眾亦不能盡。}@
%{“即使所有被化度了的如来，还没有同时进入涅槃，赞叹如来的戒律，也无法穷尽。”}%

@{何以故，如來戒眾及諸世尊無上智慧無礙辯才，此二俱是不可思議故，無量無數與虛空界平等平等。}@
%{“为什么呢？因为如来的戒律，以及诸位世尊的无上智慧，无碍的辩才，这两者都是不可思议的，无量无边，与虚空界一样广大。”}%

@{舍利子！且置三千大千世界所有眾生。}@
%{“舍利子！暂且不提三千大千世界所有的众生。”}%

@{假使東方殑伽沙等世界中所有眾生，如是南西北方四維上下十方殑伽沙等世界中所有眾生，彼一切眾生於一剎那頃乃至羅婆頃，同時皆得人身，俱成阿耨多羅三藐三菩提。}@
%{“假设东方恒河沙等世界中所有的众生，同样，南、西、北、四方、上下十方恒河沙等世界中所有的众生，如果这些众生在同一刹那之间，乃至同一罗婆之间，同时都获得人身，并且都成就无上正等正觉。”}%

@{如是廣說，乃至如來戒眾及諸如來無上智慧無礙辯才，俱是不可思議無量無數與虛空界平等平等。}@
%{“像这样广泛地说，乃至如来的戒律，以及诸位如来的无上智慧，无碍的辩才，都是不可思议的，无量无边，与虚空界一样广大。”}%

@{何以故？舍利子！由如來證得第一尸羅波羅蜜多故。}@
%{“为什么呢？舍利子！因为如来证得了第一尸羅波羅蜜多。”}%
@{爾時佛告舍利子：汝今欲聞佛說如來三摩地波羅蜜多譬喻不？}@
%{当时佛陀对舍利子说：你现在想听我讲如来三摩地波罗蜜多比喻吗？}%

@{舍利子言：今正是時。若諸苾芻聞佛所說如來三摩地波羅蜜多譬喻者，如所聞已當共奉持。}@
%{舍利子说：现在正是时候。如果所有的比丘听到佛陀讲如来三摩地波罗蜜多比喻，就应该像听到一样，共同奉持。}%

@{佛告舍利子：假使有時於此世間劫將欲燒，由第七日彼日出故，三千大千世界一時燒然，如是極然、遍極然、大洞然。舍利子！當知如來於此大洞然等世界之內隨於一處，假使如來在中若依經行若住若坐若臥，當知此處成就十種甚希奇法不可思議。舍利子！何等名為十希奇法？所謂如來遊止之處，不加功力坦然平正猶如掌中。舍利子！是名此處成就第一甚希奇法。}@
%{佛陀对舍利子说：假设有时在这个世间，劫难将要发生，由于第七天太阳升起，三千大千世界同时燃烧起来，这样极度燃烧、遍及燃烧、大洞燃烧。舍利子！要知道如来在这个大洞燃烧等世界之中，无论在哪个地方，假设如来在其中，无论是经行、站立、坐着、躺着，要知道这个地方成就了十种非常希奇的法，不可思议。舍利子！什么叫做十希奇法？就是说如来游止的地方，不费力气，坦然平正，如同掌中。舍利子！这就是这个地方成就第一希奇法。}%

@{復次舍利子！假使如上世界乃至大洞然等，如來在中若依經行若住坐臥，其處自然高踊顯敞無雜瓦石。舍利子！是名此處成就第二甚希奇法。}@
%{其次，舍利子！假设如上世界，乃至大洞燃烧等，如来在其中，无论是经行、站立、坐着、躺着，那个地方自然高耸敞亮，没有杂乱的瓦石。舍利子！这就是这个地方成就第二希奇法。}%

@{復次舍利子！假使如上世界乃至大洞然等，如來在中若依經行若住坐臥，其處自然平博嚴淨而為如來之所受用。舍利子！是名此處成就第三甚希奇法。}@
%{其次，舍利子！假设如上世界，乃至大洞燃烧等，如来在其中，无论是经行、站立、坐着、躺着，那个地方自然平坦宽广，庄严洁净，成为如来所受用。舍利子！这就是这个地方成就第三希奇法。}%

@{復次舍利子！假使如上世界乃至大洞然等，如來在中若依經行若住坐臥，其處自然生諸香草，光色青翠卷軟右旋，具細滑觸如迦遮隣地。舍利子！是名此處成就第四甚希奇法。}@
%{其次，舍利子！假设如上世界，乃至大洞燃烧等，如来在其中，无论是经行、站立、坐着、躺着，那个地方自然生长各种香草，光色青翠，卷曲柔软，右旋，具有细滑的触感，如同迦遮隣地。舍利子！这就是这个地方成就第四希奇法。}%

@{復次舍利子！假使如上世界乃至大洞然等，如來在中若依經行若住坐臥，其處自然八功德水出現於地，所謂一輕、二冷、三軟、四澄靜、五無穢、六清淨、七樂飲、八多飲無患。舍利子！是名此處成就第五甚希奇法。}@
%{其次，舍利子！假设如上世界，乃至大洞燃烧等，如来在其中，无论是经行、站立、坐着、躺着，那个地方自然出现八功德水，所谓一轻、二冷、三软、四澄静、五无秽、六清净、七乐饮、八多饮无患。舍利子！这就是这个地方成就第五希奇法。}%

@{復次舍利子！假使如上世界乃至大洞然等，如來在中若依經行若住坐臥，其處自然涼風和暢輕靡相發，此是如來先業所感。舍利子，譬如極炎熱時，於日後分有一丈夫，熱所逼故奔趣殑河，投于水中沐浴身體，熱乏既息清涼悅樂，往返遊戲度至餘岸經行往來。遙見不遠有大樹林，枝葉翠盛陰影厚密，便往林中。復見施妙床座敷勝氍毹，上加綿蓐，覆以迦遮隣地之帔，輕妙鮮支重覆其上，排軟倚枕置床兩頭。彼大丈夫昇于此床若坐若臥，於床四面清風微動輕扇相續。如是舍利子！如來於此大洞然等世界之中行住坐臥，自然涼風微扇相續亦復如是。舍利子！是名此處成就第六甚希奇法。}@
%{其次，舍利子！假设如上世界，乃至大洞燃烧等，如来在其中，无论是经行、站立、坐着、躺着，那个地方自然凉风和畅，轻轻飘动，这是如来先前业力所感。舍利子，譬如在极度炎热的时候，在日后，有一个丈夫，由于热得受不了，就奔向恒河，投入水中沐浴身体，热气消散，清凉快乐，来回玩耍，渡到彼岸，来回行走。远远地看到不远处有一片大树林，枝叶翠绿茂盛，阴影浓密，就前往树林。又看到放置精美的床座，铺着上好的地毯，上面加上棉垫，盖着迦遮隣地做的披肩，轻盈柔软，鲜艳的枝条重叠其上，排放柔软的枕头放在床的两头。那个丈夫登上这张床，无论是坐着还是躺着，在床的四面，清风微微吹动，轻轻扇动，相继不断。这样，舍利子！如来在这个大洞燃烧等世界之中，无论是行走、站立、坐着、躺着，自然凉风微微扇动，相继不断，也如同这样。舍利子！这就是这个地方成就第六希奇法。}%

@{復次舍利子！假使如上世界乃至大洞然等，如來在中若依經行若住坐臥，其處自然江河池沼有水生花種種出現，所謂殟鉢羅花、鉢特摩花、拘貿陀花、奔荼利花，其花芬馥光彩映發見者悅樂。舍利子！是名此處成就第七甚希奇法。}@
%{其次，舍利子！假设如上世界，乃至大洞燃烧等，如来在其中，无论是经行、站立、坐着、躺着，那个地方自然有江河池沼，各种水生花出现，所谓殟鉢羅花、鉢特摩花、拘貿陀花、奔荼利花，这些花芬芳馥郁，光彩照耀，看到的人都会感到快乐。舍利子！这就是这个地方成就第七希奇法。}%

@{復次舍利子！假使如上世界乃至大洞然等，如來於中行住坐臥，其處自然原陸陵阜皆生妙花種種出現，所謂阿底目多迦花、瞻博迦花、蘇末那花、婆使迦花、阿輸迦花、波吒羅花、迦膩羅花、怛羅尼花、瞿怛羅尼花，如是等花開敷鮮榮色香具足，眾生見者得未曾有。舍利子！是名此處成就第八甚希奇法。}@
%{其次，舍利子！假设如上世界，乃至大洞燃烧等，如来在其中，无论是行走、站立、坐着、躺着，那个地方自然山川丘陵都生长各种妙花，所谓阿底目多迦花、瞻博迦花、蘇末那花、婆使迦花、阿輸迦花、波吒羅花、迦膩羅花、怛羅尼花、瞿怛羅尼花，等等这些花开得鲜艳美丽，色香味俱全，众生看到，就得到前所未有的快乐。舍利子！这就是这个地方成就第八希奇法。}%

@{復次舍利子！假使如上世界乃至大洞然等，如來於中行住坐臥，其處自然金剛為體堅固難壞。舍利子！是名此處成就第九甚希奇法。}@
%{其次，舍利子！假设如上世界，乃至大洞燃烧等，如来在其中，无论是行走、站立、坐着、躺着，那个地方自然以金刚为体，坚固难坏。舍利子！这就是这个地方成就第九希奇法。}%

@{復次舍利子！假使如上三千大千世界劫欲盡時，乃至燒、極燒、遍極燒，然、極然、遍極然、大洞然等，是諸世界如來在中若依經行若住坐臥，當知其處是佛靈廟諸天世間，若魔若梵、若沙門若婆羅門、天及人民阿素洛等，恭敬供養尊重之處。舍利子！是名此處成就第十甚希奇法。}@
%{其次，舍利子！假设如上三千大千世界劫难将要结束的时候，乃至燃烧、极度燃烧、遍及燃烧，燃烧、极度燃烧、遍及燃烧、大洞燃烧等，这些世界，如来在其中，无论是经行、站立、坐着、躺着，要知道那个地方是佛灵庙，诸天世间，无论是魔、梵、沙门、婆罗门、天人、人民、阿修罗等等，都恭敬供养，尊重的地方。舍利子！这就是这个地方成就第十希奇法。}%
@{復次舍利子！汝今當知，如是十種甚希奇法，皆是如來先世業力之所成就。何以故？舍利子！如來善通達法界故。由通達故，如來、應、正遍知入是三摩地，依此定心受樂不退，雖經殑伽沙等諸大劫住，然如來未曾退起三摩地心。舍利子！如來、應、正遍知依此定心經一食頃，或住一劫、百劫、千劫或住百千劫，或住一拘胝劫、百拘胝劫、千拘胝劫、百千拘胝劫，或復乃至過於上數。何以故？如來、應、正遍知成就第一三摩地波羅蜜多故。由成就故，如來具足如是大神通力，具足如是大威德力，具足如是大宗勢力。舍利子！如彼非想非非想處諸天子生，識緣一境經八萬四千劫住，乃至三摩地壽命未盡已來，此識不為餘境界識之所移轉。舍利子！彼諸天子尚以世定之力經爾所時，何況如來三摩地波羅蜜多而無久住。}@
%{舍利子，你现在要明白，这十种非常稀奇的法，都是如来前世业力所成就的。为什么呢？因为如来能够通达法界。由于通达法界，如来、应、正遍知进入三摩地，依靠这个定心，享受快乐，不会退转。即使经过恒河沙等诸大劫，如来也从未退转过三摩地的心。舍利子，如来、应、正遍知依靠这个定心，可以住一食顷，或者住一劫、百劫、千劫，或者住百千劫，或者住一拘胝劫、百拘胝劫、千拘胝劫、百千拘胝劫，甚至超过这些数字。为什么呢？因为如来、应、正遍知成就了第一三摩地波罗蜜多。由于成就了第一三摩地波罗蜜多，如来具足了如此大神通力，具足了如此大威德力，具足了如此大宗势力。舍利子，比如那些非想非非想处的天子，他们的识缘一境，住八万四千劫，直到三摩地寿命未尽，这个识不会被其他境界识所转移。舍利子，那些天子尚且依靠世定之力，住那么长时间，更何况如来三摩地波罗蜜多，更是没有久住的限制。}%

@{復次舍利子！如來、應、正遍知初證阿耨多羅三藐三菩提夜，乃至入無餘大般涅槃界夜，於其中間，如來之心於三摩地未曾有起。故名此定無迴轉心、無所行心、無觀察心、無動慮心、無流蕩心、無攝眾聚心、無散亂心、無高舉心、無沈下心、無防護心、無覆藏心、無欣勇心、無違逆心、無萎悴心、無動搖心、無驚喜心、無惛沈心、無分別心、無異分別心、無遍分別心。又此定者不隨識心、不依眼心、不依耳鼻舌身意心、不依色心、不依聲香味觸法心、不趣諸法心、不起智心、不觀過去心、不觀未來心、不觀現在心。舍利子！如來、應、正遍知住三摩地如是離心，無有一法而可得者，於一切法中無礙智見生，以無功用故。又舍利子！如來不起於三摩地，離心意識而能作諸佛事，以無功用故。如是舍利子！是諸菩薩摩訶薩聞如來不思議尸羅及三摩地已，信受諦奉清淨無疑，倍復踊躍深生歡喜發希奇想。}@
%{舍利子，如来、应、正遍知初证阿耨多罗三藐三菩提之夜，直到进入无余大般涅槃界之夜，在这中间，如来的心在三摩地中从未有过起心动念。所以，这个定叫做无迴转心、无所行心、无观察心、无动虑心、无流荡心、无摄众聚心、无散乱心、无高举心、无沉下心、无防护心、无覆藏心、无欣勇心、无违逆心、无萎悴心、无动摇心、无惊喜心、无昏沈心、无分别心、无异分别心、无遍分别心。而且，这个定不随识心、不依眼心、不依耳鼻舌身意心、不依色心、不依声香味触法心、不趣诸法心、不起智心、不观过去心、不观未来心、不观现在心。舍利子，如来、应、正遍知住三摩地，如此离心，没有一法可以得到，在一切法中，无碍智见自然产生，因为没有功用。而且，舍利子，如来不起于三摩地，离心意识，就能做诸佛事，因为没有功用。舍利子，这些菩萨摩诃萨听到如来不可思议的尸罗和三摩地后，信受奉行，清净无疑，更加欢喜踊跃，深生欢喜，产生希奇的念头。}%

@{爾時世尊欲重宣此義而說頌曰：}@
%{当时世尊想要再次宣说这个意思，就吟诵了这首偈颂：}%

@{無量無等百千劫，昔有趣中行覺行，}@
%{无量无等百千劫，过去在有情世界中修行觉行，}%

@{戒聞定忍不放逸，導師能修妙覺因。}@
%{持戒、闻法、禅定、忍辱，毫不懈怠，引导众生，修妙觉的因。}%

@{最勝業果淨如是，妙廣淨戒超諸有，}@
%{最胜的业果清净如是，妙广净戒超越一切有情，}%

@{十力尊戒如空淨，難說無垢譬虛空。}@
%{十力尊戒如同虚空般清净，难以言说，无垢如同虚空。}%

@{從佛初得菩提夜，至後入於寂滅夜，}@
%{从佛初得菩提之夜，直到后来进入寂灭之夜，}%

@{佛心無行無異行，大靜慮定未曾起。}@
%{佛的心没有行为，没有异行，大静虑定从未有过起心动念。}%

@{十力戒聚無退分，解脫神力亦如是，}@
%{十力、戒聚，没有退转的部分，解脱神力也是如此，}%

@{一心住經無量劫，大聖無思無異思。}@
%{一心住持，经历无量劫，大圣没有思虑，没有异思。}%

@{佛智如空非思境，明達無緣照三世，}@
%{佛智如同虚空，不是思虑的境界，明达无缘，照耀三世，}%

@{無心意思無改變，唯有佛子能信受。}@
%{无心意识，没有改变，只有佛子才能信受。}%

@{爾時佛告舍利子：云何菩薩摩訶薩於如來不思議神力，信受諦奉清淨無疑，倍復踊躍深生歡喜發希奇想？舍利子！如來、應、正遍知所獲神通，不可思議不可宣說，今當為汝方便開顯。舍利子！如來常說我聲聞眾中得神通者，所謂長老大目犍連最為第一。舍利子！如是所得神通，若以稱量觀察聲聞神通，不見有與菩薩神通等者。若以稱量觀察聲聞菩薩所得神通，不見有與諸佛如來神通等者。舍利子！是名如來不可思議神通。是諸菩薩摩訶薩為欲證得如來神通者，倍應發起上品正勤則能獲證。舍利子！汝等今者欲於如來所聞說不思議神通譬喻不？}@
%{当时佛告诉舍利子：菩萨摩诃萨如何对如来不可思议的神力，信受奉行，清净无疑，更加欢喜踊跃，深生欢喜，产生希奇的念头？舍利子，如来、应、正遍知所获得的神通，不可思议，不可宣说，现在我将方便为你开显。舍利子，如来经常说，我声闻众中获得神通的人，所谓长者大目犍连最为第一。舍利子，如此获得的神通，如果用它来衡量观察声闻的神通，就看不到与菩萨神通相等者。如果用它来衡量观察声闻菩萨所获得的神通，就看不到与诸佛如来的神通相等者。舍利子，这就是如来不可思议的神通。这些菩萨摩诃萨为了要证得如来的神通，更加应该发起上品正勤，就能获得证悟。舍利子，你们现在想要听如来所宣说的不可思议神通的譬喻吗？}%

@{舍利子言：今正是時。若諸苾芻聞佛所說神通譬喻者，如所聞已當共受持。}@
%{舍利子说：现在正是时候。如果诸比丘听到佛所宣说的神通的譬喻，就应该像所听到的一样，共同受持。}%

@{佛告舍利子：諦聽諦聽，當為汝說。}@
%{佛告诉舍利子：仔细听，仔细听，我将为你宣说。}%

@{舍利子言：如是世尊！願樂欲聞。}@
%{舍利子说：是的，世尊！我愿意乐于听闻。}%
@{佛告舍利子：於汝意云何？尊者大目揵連有大神通不？}@
%{佛问舍利子：你觉得，大目犍连尊者有大神通吗？}%

@{舍利子言：我昔從佛受持是語，尊者大目揵連於聲聞僧中神通第一。}@
%{舍利子回答：我以前从佛陀那里学习过，大目犍连尊者在声闻僧中神通第一。}%

@{佛言：如是如是。舍利子！今當為汝廣說譬喻。假使三千大千世界滿中聲聞，皆得神通如大目揵連，譬如甘蔗竹葦稻麻叢林。是諸聲聞以諸正勤迅速勢力神通變化顯現之時，欲比如來神通變化，百分、千分、百千萬分不及其一，拘胝分、百拘胝分、千拘胝分、百千拘胝分不及其一，如是僧佉分、迦羅分、伽拏那分、漚波摩分、優波尼商分不及其一。何以故？如來、應、正遍知以得第一神通變化波羅蜜多故。}@
%{佛陀说：没错，没错。舍利子！现在我给你讲个比喻。假设三千大千世界里全是声闻，他们都像大目犍连那样拥有神通，就像甘蔗、竹子、芦苇、稻子、麻、树林一样多。这些声闻用精进的力量展现神通变化时，想要比拟如来的神通变化，百分之一、千分之一、百万分之一都达不到，拘胝分之一、百拘胝分之一、千拘胝分之一、百千拘胝分之一都达不到，像僧佉分之一、迦罗分之一、伽拏那分之一、沤波摩分之一、优波尼商分之一都达不到。为什么呢？因为如来、应、正遍知以获得第一神通变化波罗蜜多。}%

@{復次舍利子！假使如來以一芥子投之于地，彼聲聞眾以諸正勤迅速勢力神通變化大顯現時，終不能動所投芥子如毛端許。何以故？如來、應、正遍知以得第一神通變化故。}@
%{再说，舍利子！假设如来把一颗芥子扔到地上，那些声闻用精进的力量展现神通变化的时候，最终也无法移动那颗芥子，哪怕是像一根毛发尖那么一点。为什么呢？因为如来、应、正遍知以获得第一神通变化。}%

@{又舍利子！且置三千大千世界。假使東方乃至如殑伽沙等世界中所有眾生，如是十方殑伽沙等世界眾生，若卵生若胎生乃至非想非非想處，一切眾生俱是聲聞，成就第一神通變化皆如尊者大目揵連。如是聲聞以諸正勤迅速勢力神通變化大顯現時，終不能動所投芥子如毛端許。何以故？如來以得第一波羅蜜神通波羅蜜多故。}@
%{再者，舍利子！暂且不提三千大千世界。假设东方到像恒河沙那么多的世界中所有众生，像这样十方恒河沙那么多的世界众生，无论是卵生、胎生，直到非想非非想处，所有众生都是声闻，都像大目犍连尊者一样成就了第一神通变化。这些声闻用精进的力量展现神通变化的时候，最终也无法移动那颗芥子，哪怕是像一根毛发尖那么一点。为什么呢？因为如来以获得第一波罗蜜多神通波罗蜜多。}%

@{舍利子！是名如來具足如是大神通力，具足如是大威德力，具足如是大宗勢力。}@
%{舍利子！这就是如来具有如此大神通力，具有如此大威德力，具有如此大宗势力。}%

@{爾時薄伽梵復告長老舍利子言：舍利子！汝頗曾聞風劫起時，世有大風名僧伽多。彼風所吹，舉此三千大千世界蘇迷盧山王、輪圍山、大輪圍山，及四大洲八萬小洲大山大海，舉離本處高踰繕那碎為末不？}@
%{这时，佛陀又对长老舍利子说：舍利子！你听说过风劫来临的时候，世间有一股大风名叫僧伽多吗？这股风吹过，能把三千大千世界里的须弥山王、轮围山、大轮围山，以及四大洲、八万小洲、大山、大海，全部掀起，高过一由旬，碎成粉末吗？}%

@{舍利子言：我昔面於佛前親聞受持如是之事。}@
%{舍利子回答：我以前当面在佛陀面前亲耳听到，并记住了这件事。}%

@{佛言：如是如是。舍利子！又風災起，更有大風名僧伽多。彼風所吹，舉此三千大千世界并蘇迷盧山、輪圍山等，及諸大海，舉高百踰繕那已碎末為塵。或復舉高二百踰繕那，或高四百五百，乃至舉高千踰繕那，或高三千四千踰繕那已碎末為塵，乃至或高無量百千踰繕那已碎末為塵。而此諸塵隨風散滅了不可得，何況山石當有存者。}@
%{佛陀说：没错，没错。舍利子！风灾来临的时候，还有另一股大风名叫僧伽多。这股风吹过，能把三千大千世界连同须弥山、轮围山等等，以及所有大海，全部掀起，高过一百由旬，碎成粉末变成尘土。或者高过两百由旬，或者高过四百、五百，直到高过一千由旬，或者高过三千、四千由旬，碎成粉末变成尘土，直到高过无量百千由旬，碎成粉末变成尘土。这些尘土随着风飘散，消失得无影无踪，更何况山石还能存在呢？}%

@{此風又上，擊散壞滅焰摩天宮，乃至諸塵散滅，何況宮殿當有存者。如是展轉次第而上，擊散壞滅覩史多天、樂變化天、他化自在天、魔羅眾天、婆摩天、淨光天、遍淨天所有宮殿，乃至彼諸微塵亦皆散滅不可而得，何況宮殿牆壁而可存者。}@
%{这股风继续向上，摧毁了焰摩天宫，直到所有的尘土都散落，更何况宫殿还能存在呢？这样一层层向上，摧毁了睹史多天、乐变化天、他化自在天、魔罗众天、婆摩天、净光天、遍净天所有的宫殿，直到那些微尘也全部消失得无影无踪，更何况宫殿的墙壁还能存在呢？}%

@{舍利子！假使如上大風卒起摧壞世界，即以此風吹如來衣一毛端際尚不能動，何況衣角及全衣者。何以故？如來、應、正等覺成就不可思議神通，不可思議威儀，不可思議妙行，不可思議大悲故。}@
%{舍利子！假设这样的大风突然出现，摧毁了世界，即使用这股风吹佛陀衣服的一根毛发尖，也无法动摇，更何况衣服的角和整件衣服呢？为什么呢？因为如来、应、正等觉成就了不可思议的神通，不可思议的威仪，不可思议的妙行，不可思议的大悲。}%

@{復次舍利子！假使十方如殑伽河沙等世界有如是等大風輪起，將欲吹壞此諸世界。爾時如來以一指端持此世界往至餘處，或令風輪無力能吹颯然還返，然於如來神通變化及一切力無有退減。}@
%{再说，舍利子！假设十方像恒河沙那么多的世界都有这样的大风轮出现，想要吹毁这些世界。这时如来用一根手指头托起这个世界，把它移到别的地方，或者让风轮无力吹动，飒然返回，然而如来的神通变化和所有力量都没有丝毫减弱。}%

@{舍利子！如來神通不可思議難聞難信，唯有諸大菩薩摩訶薩乃能信受諦奉清淨無疑，倍復踊躍深生歡喜發希奇想。}@
%{舍利子！如来的神通不可思议，难以听到，难以相信，只有那些大菩萨摩诃萨才能信受奉行，清净无疑惑，更加欢喜踊跃，心中充满希奇的念头。}%

@{爾時世尊欲重宣此義而說頌曰：}@
%{这时，世尊想要再次宣扬这个道理，于是吟诵道：}%

@{假使三界諸含靈，一切變成聲聞眾，}@
%{假设三界所有有情众生，全部变成声闻，}%

@{盡得神通波羅蜜，譬如尊者目揵連。}@
%{都获得神通波罗蜜多，就像大目犍连尊者一样。}%

@{獲大神通力如來，以一芥子投于地，}@
%{获得大神通力的如来，把一颗芥子扔到地上，}%

@{一切聲聞現神通，未能搖轉毛端量。}@
%{所有声闻展现神通，也无法移动那颗芥子，哪怕是像一根毛发尖那么一点。}%

@{假使十方世界中，所有殑伽河沙等，}@
%{假设十方世界中，所有像恒河沙那么多的，}%

@{吠嵐僧伽大猛風，吹碎如斯諸世界。}@
%{吠岚僧伽大猛风，吹碎了这些世界。}%

@{如是諸風大猛盛，將吹一切智衣服，}@
%{这样的大风猛烈无比，想要吹佛陀的衣服，}%

@{盡其勢力不能動，乃至如一毛端量。}@
%{用尽全力也无法动摇，哪怕是像一根毛发尖那么一点。}%

@{大牟尼尊以一毛，能障彼風令不起，}@
%{大牟尼尊用一根毛发，就能阻挡那股风，让它不起作用，}%

@{佛具如斯大神力，等彼虛空無邊際。}@
%{佛陀具有如此大神通力，如同虚空一样无边无际。}%

@{如是舍利子！是名如來不可思議大神通力。菩薩摩訶薩信受諦奉清淨無疑，倍復踊躍深生歡喜發希奇想。}@
%{舍利子！这就是如来不可思议大神通力。菩萨摩诃萨信受奉行，清净无疑惑，更加欢喜踊跃，心中充满希奇的念头。}%

@{大寶積經卷第三十七}@
%{大宝积经卷第三十七}%
