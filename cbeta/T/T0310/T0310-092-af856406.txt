@{大寶積經卷第九十二大唐三藏法師菩提流志奉詔譯}@
%{大宝积经卷第九十二 大唐三藏法师菩提流志奉诏译}%

@{發勝志樂會第二十五之二}@
%{发胜志乐会第二十五之二}%

@{爾時彌勒菩薩摩訶薩白佛言：世尊！初業菩薩既出家已，未得慧力而欲得者，當捨何法、當修何法，未生慧力能令出生，已生慧力能令增長？}@
%{这时弥勒菩萨摩诃萨白佛言：世尊！初业菩萨既出家已，未得慧力而欲得者，当舍何法、当修何法，未生慧力能令出生，已生慧力能令增長？}%

@{佛告彌勒菩薩言：彌勒！初業菩薩既出家已，欲令慧力而得增長，當於利養知其過失，應須捨離。若好憒閙世俗言話，耽著睡眠廣營眾務，樂諸戲論，如是過失皆應遠離。是故應捨利養修於少欲，捨諸憒閙樂於寂靜，捨諸世話觀於實義。初夜後夜遠離睡眠，觀察思惟隨行修習。捨於眾務及諸戲論，修出世道慈念眾生。彌勒！初業菩薩既出家已，未得慧力而欲得者，是法應捨、是法應修。何以故？彌勒！彼諸菩薩既出家已，未得慧力而欲得者，不捨利養、不修少欲，未生慧力當令出生，已生慧力能令增長，無有是處。不捨憒閙、不住寂靜，未生慧力當令出生，已生慧力能令增長，亦無是處。不捨世話、不觀實義，未生慧力當令出生，已生慧力能令增長，無有是處。初夜後夜耽著睡眠曾不覺悟，繫念思惟不捨眾務，好諸戲論，於出世道不能修行，於諸眾生不生慈念，未生慧力當令出生，已生慧力能令增長，亦無是處。彌勒！是故菩薩未得慧力而欲得者，應捨諸法當須捨離，應修諸法當須修習。何以故？菩薩智慧從因緣生，若無因緣終不能生，因緣和合爾乃得生。}@
%{佛告弥勒菩萨言：弥勒！初业菩萨既出家已，欲令慧力而得增長，当於利养知其过失，应须捨离。若好憒閙世俗言話，耽著睡眠廣营眾务，乐诸戏论，如是过失皆应遠离。是故应捨利养修於少欲，捨诸憒閙乐於寂静，捨诸世話观於实义。初夜後夜遠离睡眠，观察思惟随行修習。捨於眾务及诸戏论，修出世道慈念眾生。弥勒！初业菩萨既出家已，未得慧力而欲得者，是法应捨、是法应修。何以故？弥勒！彼诸菩萨既出家已，未得慧力而欲得者，不捨利养、不修少欲，未生慧力当令出生，已生慧力能令增長，无有是处。不捨憒閙、不住寂靜，未生慧力当令出生，已生慧力能令增長，亦无是处。不捨世話、不观实义，未生慧力当令出生，已生慧力能令增長，无有是处。初夜後夜耽著睡眠曾不覺悟，繫念思惟不捨眾务，好诸戏论，於出世道不能修行，於诸眾生不生慈念，未生慧力当令出生，已生慧力能令增長，亦无是处。弥勒！是故菩萨未得慧力而欲得者，应捨诸法当须捨离，应修诸法当须修習。何以故？菩萨智慧从因缘生，若无因缘终不能生，因缘和合尔乃得生。}%

@{爾時彌勒菩薩白佛言：世尊！云何名為利養中過？若觀察時，能令菩薩樂於少欲不生熱惱。}@
%{尔时弥勒菩萨白佛言：世尊！云何名為利养中过？若观察时，能令菩萨乐於少欲不生热恼。}%

@{佛言：彌勒！初業菩薩當觀利養生貪欲故，當觀利養壞失正念生瞋恚故，當觀利養念其得失生愚癡故，當觀利養能生高下嫉妬心故，當觀利養於親友家慳悋耽著生誑惑故，當觀利養成就愛味生諂曲故，當觀利養捨四聖種無慚愧故，當觀利養一切諸佛所不許可、數習憍逸生高慢故，當觀利養於勝福田起於輕慢為魔黨故，當觀利養眾惡根本諸善壞故，當觀利養多所貪著猶霜雹故，當觀利養於親友家瞻候顏色生憂惱故，當觀利養愛物損壞憂心亂故，當觀利養於四念處多所忘失白法羸故，當觀利養於四正勤多有退失、能令一切他論勝故，當觀利養自言已得神通智慧違背生故，當觀利養先得後失怨憎生故，當觀利養互相瞋嫌說其過惡多覺觀故，當觀利養為於活命營諸世業計度思惟安樂減故，當觀利養乃至禪定解脫三昧三摩鉢底心如婬女能退失故，當觀利養捨離智斷墮於地獄、餓鬼、畜生、閻摩羅界諸惡道故，當觀利養與提婆達多、烏陀洛迦同於法住墮惡道故。彌勒！初業菩薩如是觀察利養過失，樂於少欲不生熱惱。何以故？彌勒！少欲菩薩於一切過皆悉不生，堪為諸佛清淨法器。而不繫屬在家出家，住於真實最勝意樂，不為卑下亦不驚怖，離諸惡道墮落畏故，無能映蔽捨耽味故，眾魔境界得解脫故，一切諸佛之所稱讚，諸天及人亦當愛羨。於諸禪定而不染著，住邊際故。其心質直無有諂曲，於五欲中亦不放逸，見其過故。如說修行能住聖種，同梵行者亦當愛樂。彌勒！若有菩薩智慧聰敏，於此功德能如是知，以勝意樂當捨利養，以勝意樂住於少欲，為斷貪愛而發起故。}@
%{佛言：弥勒！初业菩萨当观利养生贪欲故，当观利养坏失正念生瞋恚故，当观利养念其得失生愚癡故，当观利养能生高下嫉妬心故，当观利养於亲友家慳悋耽著生誑惑故，当观利养成就爱味生諂曲故，当观利养捨四聖種無慚愧故，当观利养一切诸佛所不許可、数習憍逸生高慢故，当观利养於胜福田起於轻慢為魔黨故，当观利养眾恶根本诸善坏故，当观利养多所贪著猶霜雹故，当观利养於亲友家瞻候颜色生忧惱故，当观利养爱物損坏忧心乱故，当观利养於四念处多所忘失白法羸故，当观利养於四正勤多有退失、能令一切他论胜故，当观利养自言已得神通智慧違背生故，当观利养先得後失怨憎生故，当观利养互相瞋嫌說其过惡多觉观故，当观利养為於活命营诸世业计度思惟安乐减故，当观利养乃至禪定解脫三昧三摩鉢底心如婬女能退失故，当观利养捨离智断堕於地狱、饿鬼、畜生、阎摩羅界诸恶道故，当观利养与提婆达多、乌陀洛迦同於法住墮惡道故。弥勒！初业菩萨如是观察利养过失，乐於少欲不生热恼。何以故？弥勒！少欲菩萨於一切过皆悉不生，堪為诸佛清淨法器。而不繫屬在家出家，住於真實最勝意樂，不為卑下亦不驚怖，離諸惡道墮落畏故，無能映蔽捨耽味故，眾魔境界得解脫故，一切诸佛之所称讚，诸天及人亦当爱羨。於诸禪定而不染著，住邊際故。其心质直無有諂曲，於五欲中亦不放逸，见其过故。如說修行能住聖種，同梵行者亦当愛樂。弥勒！若有菩萨智慧聰敏，於此功德能如是知，以勝意樂當捨利养，以勝意樂住於少欲，為断贪愛而发起故。}%

@{爾時彌勒菩薩白佛言：世尊！云何名為憒閙中過？若觀察時，菩薩獨處閑靜不生熱惱。}@
%{尔时弥勒菩萨白佛言：世尊！云何名為憒閙中过？若观察时，菩萨独处閑靜不生热恼。}%
@{佛言：彌勒！初業菩薩應當觀察，憒閙過失有二十種。若觀察時，能令菩薩獨處閑靜不生熱惱。彌勒！云何名為樂於憒閙二十種過？一者不護身業，二者不護語業，三者不護意業，四者多饒貪欲，五者增長愚癡，六者耽著世話，七者離出世語，八者於非法中尊重修習，九者捨離正法，十者天魔波旬而得其便，十一者於不放逸未曾修習，十二者於放逸行常懷染著，十三者多諸覺觀，十四者損減多聞，十五者不得禪定，十六者無有智慧，十七者速疾而得非諸梵行，十八者不愛於佛，十九者不愛於法，二十者不愛於僧。彌勒！是為菩薩觀於憒閙二十種過。}@
%{佛说：弥勒！初入佛门的菩萨应该观察，沉溺于喧闹的过失有二十种。如果能观察到这些过失，就能让菩萨独自安住静寂，不生烦恼。弥勒！什么叫做沉溺于喧闹的二十种过失呢？第一是不护持身业，第二是不护持语业，第三是不护持意业，第四是贪欲太多，第五是愚痴增长，第六是沉溺于世俗之事，第七是远离出世法，第八是在非法中认真修行，第九是舍弃正法，第十是天魔波旬趁机而入，第十一是在不放逸的时候没有修行，第十二是在放逸的时候经常怀着染着，第十三是觉观太多，第十四是损减多闻，第十五是得不到禅定，第十六是没有智慧，第十七是快速地获得非梵行，第十八是不爱佛，第十九是不爱法，第二十是不爱僧。弥勒！这就是菩萨观察沉溺于喧闹的二十种过失。}%

@{爾時世尊重說偈言：}@
%{当时世尊说偈语：}%

@{捨離諸貪瞋，不住於憒閙，}@
%{舍弃一切贪嗔，不住于喧闹，}%

@{若有專住彼，是過不應作。}@
%{如果有执着于此，这就是过失，不应该做。}%

@{憍慢及覺觀，皆由憒閙生，}@
%{憍慢和觉观，都是由喧闹而生，}%

@{壞行無戒人，稱歎於憒閙。}@
%{行为败坏没有戒律的人，赞叹喧闹。}%

@{愚人樂世論，退失第一義，}@
%{愚人喜欢世俗的议论，退失了第一义，}%

@{放逸多覺觀，是過不應作。}@
%{放逸又多觉观，这就是过失，不应该做。}%

@{比丘捨多聞，言論不如理，}@
%{比丘舍弃多闻，言论不合理，}%

@{損減諸禪定，常思惟世間。}@
%{损减了禅定，经常思惟世间。}%

@{耽著思惟者，何得於寂靜？}@
%{沉溺于思惟的人，怎么能获得寂静呢？}%

@{其心常散逸，永離於正觀。}@
%{他的心经常散乱，永远远离正观。}%

@{速得非梵行，諠雜無儀撿，}@
%{快速地获得非梵行，喧杂无规矩，}%

@{亦不曾愛佛，及愛於聖眾，}@
%{也不曾爱佛，以及爱圣众，}%

@{棄捨離欲法，耽著非法言。}@
%{舍弃离欲法，沉溺于非法言论。}%

@{我常捨千身，支分及頭目，}@
%{我经常舍弃千身，肢体和头目，}%

@{為求無上道，聞法無厭足；}@
%{为了求无上道，听法没有厌足；}%

@{是諸非法人，少聞便厭捨。}@
%{这些非法的修行人，稍微听到就厌烦舍弃。}%

@{我昔作國王，為求四句偈，}@
%{我以前做国王，为了求四句偈，}%

@{妻子及財寶，悉皆能施與。}@
%{妻子和财宝，都能够施舍。}%

@{何有於智者，而不勤聽法？}@
%{有什么智慧的人，而不勤奋地听法呢？}%

@{我甞捨一切，非法之戲論，}@
%{我曾经舍弃一切，非法的戏论，}%

@{為於百千劫，難得解脫故；}@
%{为了在百千劫中，难得解脱的缘故；}%

@{汝等應欣樂，志求微妙法。}@
%{你们应该欣喜，志求微妙法。}%

@{若樂於解脫，最勝功德者，}@
%{如果乐于解脱，最胜的功德者，}%

@{世間諸事業，皆所不應問。}@
%{世间一切事业，都是不应该询问的。}%

@{衣食無勝利，亦不證涅槃，}@
%{衣食没有胜利，也不证得涅槃，}%

@{當稱嘆最勝，善來諸比丘，}@
%{应该称叹最胜，善来诸比丘，}%

@{應敷座令坐，互說諸法要。}@
%{应该铺座让人坐，互相说法的要点。}%

@{人身甚難得，隨分行白法，}@
%{人身非常难得，应该随分行持白法，}%

@{讀誦及禪定，汝應如是問。}@
%{读诵和禅定，你们应该如此询问。}%

@{如來入涅槃，遺法當滅壞，}@
%{如来入涅槃，遗法将要灭坏，}%

@{比丘多放逸，樂眾棄閑靜，}@
%{比丘大多放逸，喜欢人群，舍弃清净，}%

@{為飲食利養，晝夜談世話。}@
%{为了饮食供养，昼夜谈论世俗之事。}%

@{愚人於夢中，驚怖而漂溺，}@
%{愚人在梦中，惊恐而漂流沉溺，}%

@{自知多毀犯，當墮三惡道。}@
%{自己知道犯了太多过失，将要堕落三恶道。}%

@{應生歡喜心，獨處於閑寂，}@
%{应该生起欢喜心，独自安住于寂静，}%

@{若在阿蘭若，志求無上道。}@
%{如果住在阿兰若，志求无上道。}%

@{不應見人過，自謂最尊勝，}@
%{不应该看别人的过失，自以为最尊贵，}%

@{憍恣放逸本，莫輕下劣人，}@
%{憍慢放逸是本性，不要轻视下劣的人，}%

@{彼於遺法中，漸次而解脫。}@
%{他们在遗法中，逐渐解脱。}%

@{比丘雖破戒，深信於三寶，}@
%{比丘虽然破戒，深信三宝，}%

@{是則解脫因，不應見其過。}@
%{这就是解脱的因，不应该看他的过失。}%

@{摧伏貪瞋難，勿驚於放逸，}@
%{摧伏贪嗔很难，不要惊慌于放逸，}%

@{餘習法應爾，是故不須說。}@
%{其余习法应该如此，所以不需要说。}%

@{若清淨比丘，伺他人過失，}@
%{如果清净的比丘，窥伺他人的过失，}%

@{是最非真實，不名修正法。}@
%{这就是不真实，不能叫做修正法。}%

@{如理修行者，當須自觀察，}@
%{如理修行的人，应该自己观察，}%

@{求道諸比丘，捨離惡言論，}@
%{求道诸比丘，舍弃恶言论，}%

@{常以歡喜心，獨處於閑靜。}@
%{经常以欢喜心，独自安住于寂静。}%

@{爾時彌勒菩薩復白佛言：希有世尊！耽著憒閙乃有如是無量過惡，退失功德無有利益，增長煩惱墮諸惡趣遠離白法。何有菩薩求善法者，聞是過失而不樂於獨處閑靜？}@
%{当时弥勒菩萨又对佛说：希有世尊！沉溺于喧闹，就有如此无量的过失，退失功德没有利益，增长烦恼，堕落恶趣，远离白法。有什么求善法的菩萨，听到这些过失，而不喜欢独自安住静寂呢？}%

@{爾時彌勒菩薩白佛言：世尊！云何名為世話中過？若觀察時，菩薩應住決定之義，由觀是義不生熱惱。}@
%{当时弥勒菩萨对佛说：世尊！什么叫做世俗话语中的过失呢？如果观察的时候，菩萨应该安住于决定义，由观察这个义理，不生烦恼。}%

@{佛言：彌勒！初業菩薩應當觀察世話過失有二十種。若觀察時，能令菩薩住決定義，由觀是義不生熱惱。彌勒！云何名為樂於世話二十種過？一者心生憍恣不敬多聞，二者於諸諍論多起執著，三者失於正念如理作意，四者為所不應身多躁動，五者速疾高下壞於法忍，六者心常剛強禪定智慧曾不熏修，七者非時而語言論所纏，八者不能堅固證於聖智，九者不為天龍之所恭敬，十者為辯才者常懷輕賤，十一者為身證者之所呵責，十二者不住正信常懷悔恨，十三者心多疑惑搖動不安，十四者猶如倡伎隨逐音聲，十五者染著諸欲隨境流轉，十六者不觀真實誹謗正法，十七者有所希求常不稱遂，十八者其心不調為人棄捨，十九者不知法界隨順惡友，二十者不了諸根繫屬煩惱。彌勒！是為菩薩樂於世話二十種過。}@
%{佛说：弥勒！初入佛门的菩萨应该观察世俗话语的过失有二十种。如果观察的时候，能让菩萨安住于决定义，由观察这个义理，不生烦恼。弥勒！什么叫做沉溺于世俗话语的二十种过失呢？第一是心中生起憍慢，不恭敬多闻，第二是在各种争论中，经常执着，第三是失去正念，不合理地作意，第四是为了一些不应该的事，身体经常躁动，第五是快速地高低起伏，破坏了法忍，第六是心中经常刚强，禅定智慧从未熏修，第七是不合时宜地语言论辩所缠绕，第八是不能坚固地证得圣智，第九是不被天龙所恭敬，第十是对于辩才的人经常怀着轻蔑，第十一是被身证者所呵责，第十二是不住正信，经常怀着悔恨，第十三是心中有很多疑惑，摇动不安，第十四是就像倡伎随逐声音，第十五是染着诸欲，随境流转，第十六是不观真实，诽谤正法，第十七是有所希求，经常不称心如意，第十八是心中不调和，被人舍弃，第十九是不了解法界，随顺恶友，第二十是不了解诸根的系属烦恼。弥勒！这就是菩萨沉溺于世俗话语的二十种过失。}%
@{爾時世尊重說偈言：}@
%{当时世尊说偈言：}%

@{憍傲於多聞，執著諸諍論，}@
%{骄傲于多闻，执着于各种争论，}%

@{失念不正知，是名世話過。}@
%{失念不正知，这就是所谓的闲谈过失。}%

@{遠離正思惟，身心不寂靜，}@
%{远离正思惟，身心不平静，}%

@{退失於法忍，是名世話過。}@
%{退失于法忍，这就是所谓的闲谈过失。}%

@{其心不調順，遠離奢摩他，}@
%{其心不调顺，远离奢摩他，}%

@{及毘鉢舍那，是名世話過。}@
%{及毘鉢舍那，这就是所谓的闲谈过失。}%

@{不尊敬師長，愛樂於世論，}@
%{不尊敬师长，喜爱世俗的议论，}%

@{智慧不堅固，是名世話過。}@
%{智慧不坚固，这就是所谓的闲谈过失。}%

@{諸天不恭敬，龍神亦復然，}@
%{诸天不恭敬，龙神亦复如此，}%

@{退失於辯才，是名世話過。}@
%{退失于辩才，这就是所谓的闲谈过失。}%

@{聖者常呵責，如是耽著人，}@
%{圣者常呵责，如此耽着之人，}%

@{唐捐於壽命，是名世話過。}@
%{唐捐于寿命，这就是所谓的闲谈过失。}%

@{諸行皆缺減，遠離大菩提，}@
%{诸行皆缺减，远离大菩提，}%

@{命終生憂苦，是名世話過。}@
%{命终生忧苦，这就是所谓的闲谈过失。}%

@{疑惑心動搖，猶如風吹草，}@
%{疑惑心动摇，犹如风吹草，}%

@{智慧不堅固，是名世話過。}@
%{智慧不坚固，这就是所谓的闲谈过失。}%

@{譬如倡妓人，讚說他勇健，}@
%{譬如倡妓人，赞说他勇健，}%

@{彼人亦復然，是名世話過。}@
%{此人亦复如此，这就是所谓的闲谈过失。}%

@{隨逐世語言，染著諸欲境，}@
%{随逐世俗语言，染着诸欲境，}%

@{常行於邪道，是名世話過。}@
%{常行于邪道，这就是所谓的闲谈过失。}%

@{希求心不遂，諂曲多諍論，}@
%{希求心不遂，谄曲多争论，}%

@{遠離於聖行，是名世話過。}@
%{远离于圣行，这就是所谓的闲谈过失。}%

@{愚人得少利，其心常搖動，}@
%{愚人得少利，其心常摇动，}%

@{如猿猴躁擾，是名世話過。}@
%{如猿猴躁扰，这就是所谓的闲谈过失。}%

@{智慧多退失，無有覺悟心，}@
%{智慧多退失，无有觉悟心，}%

@{愚者所攝持，是名世話過。}@
%{愚者所摄持，这就是所谓的闲谈过失。}%

@{迷惑於眼耳，乃至意亦然，}@
%{迷惑于眼耳，乃至意亦然，}%

@{常與煩惱俱，是名世話過。}@
%{常与烦恼俱，这就是所谓的闲谈过失。}%

@{愚人樂世話，盡壽常空過，}@
%{愚人乐闲谈，尽寿常空过，}%

@{不如思一義，獲利無有邊。}@
%{不如思一义，获利无有边。}%

@{譬如甘蔗味，雖不離皮節，}@
%{譬如甘蔗味，虽不离皮节，}%

@{亦不從皮節，而得於勝味。}@
%{亦不从皮节，而得于胜味。}%

@{皮節如世話，義理猶勝味，}@
%{皮节如闲谈，义理犹胜味，}%

@{是故捨虛言，思惟於實義。}@
%{是故舍虚言，思惟于实义。}%

@{智慧諸菩薩，能知世話過，}@
%{智慧诸菩萨，能知闲谈过失，}%

@{常愛樂思惟，第一義功德。}@
%{常爱乐思惟，第一义功德。}%

@{法味及義味，解脫第一味，}@
%{法味及义味，解脱第一味，}%

@{誰有智慧者，心生不欣樂？}@
%{谁有智慧者，心生不欣乐？}%

@{是故應棄捨，無利諸言話，}@
%{是故应弃舍，无利诸言话，}%

@{常樂勤思惟，殊勝第一義。}@
%{常乐勤思惟，殊胜第一义。}%

@{如是第一法，諸佛所讚歎，}@
%{如是第一法，诸佛所赞叹，}%

@{是故明智人，當樂勤修習。}@
%{是故明智人，当乐勤修习。}%

@{爾時彌勒菩薩復白佛言：希有世尊！乃能善說世話過失，思惟勝義利益功德。世尊！何有菩薩求於如來真實智慧，而復樂於虛誑世話？}@
%{尔时弥勒菩萨复白佛言：希有世尊！乃能善说闲谈过失，思惟胜义利益功德。世尊！何有菩萨求于如来真实智慧，而复乐于虚诳闲谈？}%

@{爾時彌勒菩薩而白佛言：世尊！云何名為睡眠中過？若觀察時，菩薩應當發起精進不生熱惱。}@
%{尔时弥勒菩萨而白佛言：世尊！云何名为睡眠中过？若观察时，菩萨应当发起精进不生热恼。}%

@{佛言：彌勒！初業菩薩應當觀察睡眠過失有二十種。若觀察時，能令菩薩發起精進意樂無倦。彌勒！云何名為樂於睡眠二十種過？一者懈怠嬾惰，二者身體沈重，三者顏色憔悴，四者增諸疾病，五者火界羸弱，六者食不消化，七者體生瘡疱，八者不勤修習，九者增長愚癡，十者智慧羸劣，十一者皮膚闇濁，十二者非人不敬，十三者為行愚鈍，十四者煩惱纏縛，十五者隨眠覆心，十六者不樂善法，十七者白法減損，十八者行下劣行，十九者憎嫌精進，二十者為人輕賤。彌勒！是為菩薩樂於睡眠二十種過。}@
%{佛言：弥勒！初业菩萨应当观察睡眠过失有二十种。若观察时，能令菩萨发起精进意乐无倦。弥勒！云何名为乐于睡眠二十种过？一者懈怠懒惰，二者身体沉重，三者颜色憔悴，四者增诸疾病，五者火界羸弱，六者食不消化，七者体生疮疱，八者不勤修习，九者增长愚痴，十者智慧羸劣，十一者皮肤暗浊，十二者非人不敬，十三者为行愚钝，十四者烦恼缠缚，十五者随眠覆心，十六者不乐善法，十七者白法减损，十八者行下劣行，十九者憎嫌精进，二十者为人轻贱。弥勒！是为菩萨乐于睡眠二十种过。}%

@{爾時世尊重說偈言：}@
%{尔时世尊说偈言：}%

@{身重無儀撿，懈怠少堪任，}@
%{身重无仪检，懈怠少堪任，}%

@{顏色無光澤，是樂睡眠過。}@
%{颜色无光泽，是乐睡眠过。}%

@{彼人常病惱，風黃多積集，}@
%{彼人常病恼，风黄多积集，}%

@{四大互違反，是樂睡眠過。}@
%{四大互违反，是乐睡眠过。}%

@{飲食不消化，身體無光潤，}@
%{饮食不消化，身体无光润，}%

@{聲嘶不清徹，是樂睡眠過。}@
%{声嘶不清彻，是乐睡眠过。}%

@{其身生瘡疱，晝夜常昏睡，}@
%{其身生疮疱，昼夜常昏睡，}%

@{諸虫生機關，是樂睡眠過。}@
%{诸虫生机关，是乐睡眠过。}%

@{退失於精進，乏少諸財寶，}@
%{退失于精进，乏少诸财宝，}%

@{多夢無覺悟，是樂睡眠過。}@
%{多梦无觉悟，是乐睡眠过。}%

@{癡網常增長，樂著於諸見，}@
%{痴网常增长，乐着于诸见，}%

@{熾盛難療治，是樂睡眠過。}@
%{炽盛难疗治，是乐睡眠过。}%

@{損減諸智慧，增長於愚癡，}@
%{损减诸智慧，增长于愚痴，}%

@{志意常下劣，是樂睡眠過。}@
%{志意常下劣，是乐睡眠过。}%

@{彼住阿蘭若，常懷懈怠心，}@
%{彼住阿兰若，常怀懈怠心，}%

@{非人得其便，是樂睡眠過。}@
%{非人得其便，是乐睡眠过。}%

@{蒙憒失正念，諷誦不通利，}@
%{蒙憒失正念，讽诵不通利，}%

@{說法多廢忘，是樂睡眠過。}@
%{说法多废忘，是乐睡眠过。}%

@{由癡起迷惑，住於煩惱中，}@
%{由痴起迷惑，住于烦恼中，}%

@{其心不安樂，是樂睡眠過。}@
%{其心不安乐，是乐睡眠过。}%

@{功德皆損減，常生憂悔心，}@
%{功德皆损减，常生忧悔心，}%

@{增長諸煩惱，是樂睡眠過。}@
%{增长诸烦恼，是乐睡眠过。}%

@{遠離諸善友，亦不求正法，}@
%{远离诸善友，亦不求正法，}%

@{常行非法中，是樂睡眠過。}@
%{常行非法中，是乐睡眠过。}%

@{不欣求法樂，損減諸功德，}@
%{不欣求法乐，损减诸功德，}%

@{遠離於白法，是樂睡眠過。}@
%{远离于白法，是乐睡眠过。}%

@{彼人心怯弱，恒少於歡喜，}@
%{彼人心怯弱，恒少于欢喜，}%

@{支分多羸瘦，是樂睡眠過。}@
%{支分多羸瘦，是乐睡眠过。}%

@{自知身懈怠，嫉妬精進者，}@
%{自知身懈怠，嫉妒精进者，}%

@{樂說其過惡，是樂睡眠過。}@
%{乐说其过恶，是乐睡眠过。}%

@{智者了其過，常離於睡眠，}@
%{智者了其过，常离于睡眠，}%

@{愚人增見網，無利損功德。}@
%{愚人增见网，无利损功德。}%

@{智者常精進，勤修清淨道，}@
%{智者常精进，勤修清净道，}%

@{離苦得安樂，諸佛所稱歎。}@
%{离苦得安乐，诸佛所称叹。}%

@{世間諸伎藝，及出世工巧，}@
%{世间诸伎艺，及出世工巧，}%

@{皆由精進力，智者應修習。}@
%{皆由精进力，智者应修习。}%

@{若人趣菩提，了知睡眠過，}@
%{若人趣菩提，了知睡眠过，}%

@{安住精進力，覺悟生慚愧。}@
%{安住精进力，觉悟生惭愧。}%

@{是故諸智者，常生精進心，}@
%{是故诸智者，常生精进心，}%

@{捨離於睡眠，守護菩提種。}@
%{舍离于睡眠，守护菩提种。}%
@{爾時彌勒菩薩而白佛言：希有世尊！樂著睡眠乃有如是無量過失。若有聞者，不生憂悔厭離之心、發起精進，當知是人甚大愚癡。若有菩薩為欲志求阿耨多羅三藐三菩提者，聞說如是真實句義功德利益，於諸善法而生懈怠，不起精進住菩提分，無有是處。}@
%{当时弥勒菩萨对佛说：世尊！沉迷睡眠有无数的过失。如果有人听到这些，却没有产生悔恨厌恶之心，没有发奋精进，那么这个人非常愚蠢。如果有的菩萨想要追求无上正等正觉，听到这些真实的道理、功德和利益，却对一切善法产生懈怠，没有精进，没有坚持菩提之心，这是不可能的。}%

@{爾時彌勒菩薩白佛言：世尊！云何名為眾務中過？若觀察時，令諸菩薩不營眾務勤修佛道。}@
%{当时弥勒菩萨对佛说：世尊！什么叫做沉迷世事中的过失？如果能够观察到这些过失，就能让菩萨们不再沉迷世事，勤修佛道。}%

@{佛言：彌勒！初業菩薩應當觀察樂營眾務二十種過。若觀察時，能令菩薩不營眾務勤修佛道。彌勒！云何名為二十種過？一者耽著世間下劣之業，二者為諸讀誦修行比丘之所輕賤，三者亦為勤修禪定比丘之所呵責，四者心常發起無始生死流轉之業，五者虛食居士及婆羅門淨心信施，六者於諸財物心懷取著，七者常樂廣營世間事務，八者念其家業常懷憂歎，九者其性佷戾發言麁獷，十者心常憶念勤修家業，十一者愛著諸味增長貪欲，十二者無利養處不生歡喜，十三者多生惱害障礙之業，十四者常樂親近諸優婆塞及優婆夷，十五者但念衣食而度晝夜，十六者數問世間所作事業，十七者常樂發起非法語言，十八者恃營眾務而起憍慢，十九者但求人過不自觀察，二十者於說法者心懷輕賤。彌勒！是為菩薩樂營眾務二十種過。}@
%{佛说：弥勒！初入佛道的菩萨应该观察沉迷世事中的二十种过失。如果能够观察到这些过失，就能让菩萨们不再沉迷世事，勤修佛道。弥勒！这二十种过失是什么呢？第一，沉迷于世间低下的事业；第二，被那些精进诵经修行、持戒的比丘所轻视；第三，也被那些精进禅定的比丘所呵斥；第四，内心总是产生无始以来生死轮回的业障；第五，白白浪费居士和婆罗门虔诚的布施；第六，对财物心怀执着；第七，总是喜欢广阔地经营世间事务；第八，想到家庭事业就总是忧愁叹息；第九，性格暴躁，言语粗俗；第十，内心总是想着勤修家业；第十一，贪恋美味，增长贪欲；第十二，没有利益就生不起欢喜心；第十三，制造很多恼害和障碍的业障；第十四，总是喜欢亲近优婆塞和优婆夷；第十五，只想着衣食，日夜度过；第十六，经常询问世俗的事业；第十七，总是喜欢说一些不合法的话语；第十八，仗着经营世事而产生傲慢；第十九，只看别人的过失，不反省自己；第二十，对讲法的人心怀轻视。弥勒！这就是菩萨沉迷世事的二十种过失。}%

@{爾時世尊重說偈言：}@
%{当时世尊就说偈语：}%

@{安住下劣業，遠離殊勝行，}@
%{安于低下的事业，远离殊胜的行为，}%

@{退失大利益，是名眾務過。}@
%{失去大利益，这就是沉迷世事的过失。}%

@{樂讀誦比丘，及修禪定者，}@
%{喜欢诵经修行的比丘，以及修禅定的人，}%

@{一切皆呵責，是名眾務過。}@
%{都会受到呵斥，这就是沉迷世事的过失。}%

@{常行生死業，捨離解脫因，}@
%{经常造作生死轮回的业障，舍弃解脱的因缘，}%

@{虛受於信施，是名眾務過。}@
%{白白接受布施，这就是沉迷世事的过失。}%

@{樂受諸財寶，不得生憂惱，}@
%{喜欢享受财宝，却不能生起忧愁烦恼，}%

@{住於下劣行，是名眾務過。}@
%{执着于低下的行为，这就是沉迷世事的过失。}%

@{是人多愛染，往來婬女家，}@
%{这个人贪恋女色，经常出入妓院，}%

@{如鳥入樊籠，是名眾務過。}@
%{就像鸟儿进入笼子，这就是沉迷世事的过失。}%

@{常憂歎家業，恒懷熱惱心，}@
%{经常忧愁叹息家业，内心总是充满烦恼，}%

@{出言人不信，是名眾務過。}@
%{说出来的话让人不信，这就是沉迷世事的过失。}%

@{不受尊者教，違拒而輕賤，}@
%{不接受尊者的教诲，违背并轻视，}%

@{毀犯清淨戒，是名眾務過。}@
%{破坏清净戒律，这就是沉迷世事的过失。}%

@{其心多憶想，勤營於世業，}@
%{内心总是想着，勤于经营世俗事业，}%

@{不能修智斷，是名眾務過。}@
%{不能修习智慧和断除烦恼，这就是沉迷世事的过失。}%

@{貪心恒熾盛，樂著於諸味，}@
%{贪心总是旺盛，贪恋各种美味，}%

@{曾無知足心，是名眾務過。}@
%{从没有知足之心，这就是沉迷世事的过失。}%

@{得利生歡喜，無利便憂惱，}@
%{得到利益就欢喜，没有利益就忧愁烦恼，}%

@{貪悋無仁心，是名眾務過。}@
%{贪婪无仁慈之心，这就是沉迷世事的过失。}%

@{惱害無慈愍，增長諸惡業，}@
%{恼害别人没有慈悲心，增长各种恶业，}%

@{愛蔓相纏縛，是名眾務過。}@
%{被贪欲的藤蔓缠绕束缚，这就是沉迷世事的过失。}%

@{遠離於師長，親近惡知識，}@
%{远离师长，亲近恶友，}%

@{擯斥持戒人，是名眾務過。}@
%{排斥持戒的人，这就是沉迷世事的过失。}%

@{晝夜無餘想，唯念求衣食，}@
%{日夜没有其他的想法，只想着求衣食，}%

@{不樂諸功德，是名眾務過。}@
%{不喜欢各种功德，这就是沉迷世事的过失。}%

@{常問世間智，不樂出世言，}@
%{经常询问世俗的智慧，不喜欢出世法，}%

@{耽愛於邪說，是名眾務過。}@
%{沉迷于邪说，这就是沉迷世事的过失。}%

@{自恃知眾務，輕慢諸比丘，}@
%{自以为懂得世俗事务，轻慢比丘，}%

@{猶如狂醉人，是名眾務過。}@
%{就像醉酒的人，这就是沉迷世事的过失。}%

@{常伺求他短，不自見其過，}@
%{总是寻找别人的缺点，不反省自己的过失，}%

@{輕毀有德人，是名眾務過。}@
%{轻蔑毁谤有德之人，这就是沉迷世事的过失。}%

@{如是愚癡者，無有善方便，}@
%{这样愚蠢的人，没有好的方法，}%

@{輕慢說法者，是名眾務過。}@
%{轻视讲法的人，这就是沉迷世事的过失。}%

@{如是下劣業，具足諸過失，}@
%{这样低下的事业，充满各种过失，}%

@{何有智慧人，愛樂而修習？}@
%{哪有智慧的人，会喜欢它并修习它？}%

@{清淨殊勝業，具足諸功德，}@
%{清净殊胜的事业，充满各种功德，}%

@{是故有智人，愛樂常修習。}@
%{所以有智慧的人，会喜欢它并经常修习它。}%

@{若樂下劣業，智者當呵責，}@
%{如果喜欢低下的事业，智者就应该呵斥他，}%

@{如人捨多財，貪求於少分。}@
%{就像一个人舍弃许多财富，贪求一点点小利。}%

@{是故明智人，當捨下劣業，}@
%{所以明智的人，应该舍弃低下的事业，}%

@{應求勝上法，諸佛常稱歎。}@
%{应该追求最胜的法，佛陀们经常赞叹。}%

@{爾時彌勒菩薩而白佛言：希有世尊！彼諸菩薩捨離殊勝精進之業，而乃發起下劣之事，當知是人甚為少智覺慧微淺。}@
%{当时弥勒菩萨对佛说：世尊！那些菩萨舍弃了殊胜精进的事业，却开始做一些低下的事情，这个人智慧很少，觉悟很浅薄。}%

@{佛告彌勒菩薩言：彌勒！我今實言告汝，若有菩薩不修諸行、不斷煩惱、不習禪誦、不求多聞，我說是人非出家者。彌勒！若有勤修智斷行者、智出生者、智成就者、不作世業營眾務者，我說是人住如來教。若有菩薩樂作世業營於眾務、為所不應，我說是人住於生死，是故菩薩不應親近。彌勒！若有菩薩多營眾務，造七寶塔遍滿三千大千世界。如是菩薩不能令我而生歡喜，亦非供養恭敬於我。彌勒！若有菩薩於波羅蜜相應之法，乃至受持一四句偈，讀誦修行為人演說，是人乃為供養於我。何以故？諸佛菩提從多聞生，不從眾務而得生也。彌勒！若有菩薩勤營眾務，令彼讀誦修行演說諸菩薩等營於眾務，當知是人增長業障無諸福利。何以故？如是所說三種福業，一切皆從智慧而生。是故彌勒！營事菩薩於彼讀誦修行演說諸菩薩所，不應障礙為作留難讀誦修行演說菩薩。於修禪定諸菩薩所，不應障礙為作留難。彌勒！若一閻浮提營事菩薩，於一讀誦修行演說菩薩之所，應當親近供養承事。若一閻浮提讀誦修行演說諸菩薩等，於一勤修禪定菩薩，亦當親近供養承事。如是善業，如來隨喜、如來悅可。若於勤修智慧菩薩承事供養，當獲無量福德之聚。何以故？智慧之業無上最勝，超過一切三界所行。是故彌勒！若有菩薩發起精進，於智慧中當勤修習。}@
%{佛对弥勒菩萨说：弥勒！我现在实实在在地告诉你，如果有的菩萨不修持各种行为，不断除烦恼，不学习禅诵，不追求多闻，我认为这个人就不是出家人。弥勒！如果有人勤奋修习智慧和断除烦恼，智慧诞生了，智慧圆满了，不从事世俗事业，不沉迷世事，我认为这个人住在了如来的教法中。如果有的菩萨喜欢做世俗事业，沉迷于世事，这是不应该的，我认为这个人还处于生死轮回中，所以菩萨不应该亲近他。弥勒！如果有的菩萨过度沉迷世事，建造七宝塔遍布三千大千世界，这样的菩萨不能让我生起欢喜心，也不能算供养和恭敬我。弥勒！如果有的菩萨能够相应于六度波罗蜜的法门，即使只是持诵四句偈语，精进诵经修行，为人们演说，这个人才是供养我。为什么呢？因为诸佛的菩提是从多闻中生起的，不是从世俗事务中生起的。弥勒！如果有的菩萨勤奋地经营世事，让那些精进诵经修行、演说佛法的菩萨也沉迷于世事，那么这个人就会增长业障，没有福报。为什么呢？因为这三种福报，都是从智慧中生起的。所以弥勒！沉迷世事的菩萨，不应该阻碍那些诵经修行、演说佛法的菩萨，不应该为难他们。也不应该阻碍那些精进禅定的菩萨，不应该为难他们。弥勒！如果一个阎浮提沉迷世事的菩萨，应该亲近供养、侍奉那些诵经修行、演说佛法的菩萨。如果一个阎浮提诵经修行、演说佛法的菩萨，也应该亲近供养、侍奉那些精进禅定的菩萨。这样的善业，如来欢喜，如来赞叹。如果侍奉供养精进智慧的菩萨，就会获得无量的福德。为什么呢？因为智慧的功德无上最胜，超越一切三界中的行为。所以弥勒！如果有的菩萨发奋精进，就应该在智慧中勤奋修习。}%
@{爾時彌勒菩薩白佛言：世尊！如來善說初業菩薩樂於憒閙、世話、睡眠、眾務過失。世尊！云何名為戲論中過？若觀察時，菩薩當得住於寂靜無諸諍論。}@
%{当时弥勒菩萨对佛说：世尊！如来很好地阐述了初入修行道路的菩萨沉迷于喧闹、琐事、睡眠、各种事务的过失。世尊！什么叫做戏论中的过失呢？如果观察到这些过失的时候，菩萨应该能够安住于寂静，远离一切争论。}%

@{佛言：彌勒！初業菩薩戲論過失無量無邊，我今略說有二十種。云何名為二十種過？一者於現在生多諸苦惱，二者增長瞋恚退失忍辱，三者為諸怨對之所惱害，四者魔及魔民皆生歡喜，五者未生善根皆悉不生，六者已生善根能令退失，七者增諸鬪諍怨競之心，八者造作地獄惡趣之業，九者當得醜陋不善之果，十者舌不柔軟言詞謇澁，十一者所受教法不能憶持，十二者於未聞經聞之不悟，十三者諸善知識皆悉捨離，十四者諸惡知識速當值遇，十五者修行於道難得出離，十六者不悅意語數數常聞，十七者在在所生多諸疑惑，十八者常生難處不聞正法，十九者修行白法多有障礙，二十者於所受用多諸怨嫉。彌勒！是為菩薩耽著戲論二十種過。}@
%{佛说：弥勒！初入修行道路的菩萨，戏论的过失无量无边，我现在简单地列举二十种。什么叫做二十种过失呢？第一，在现世生活中，会遇到很多苦恼；第二，会增长嗔恚，失去忍辱；第三，会遭到各种仇敌的伤害；第四，魔和魔眷属都会感到高兴；第五，本来没有生起的善根，全部都不会生起；第六，已经生起的善根，会使它退失；第七，会增长各种争斗和怨恨的心；第八，会造作堕入地狱恶趣的业；第九，将会得到丑陋不善的果报；第十，舌头不柔软，言语謇涩；第十一，所受的教法不能忆持；第十二，对于没有听过的经文，听闻了也不明白；第十三，所有的善知识都会离开；第十四，所有的恶知识很快就会遇到；第十五，修行道路很难出离；第十六，不悦耳的话语经常听到；第十七，无论在哪里出生，都会有很多疑惑；第十八，经常出生在苦难的地方，听不到正法；第十九，修行白法有很多障碍；第二十，对于所受用的一切，都会有很多怨恨。弥勒！这就是菩萨沉迷于戏论的二十种过失。}%

@{爾時尊重說偈言：}@
%{当时佛尊者就说偈颂：}%

@{現生常苦惱，離忍多瞋恚，}@
%{现世生活中经常苦恼，远离忍辱，嗔恚很多，}%

@{怨讎生害心，是名戲論過。}@
%{仇敌生起伤害之心，这就是戏论的过失。}%

@{魔及魔眷屬，皆生歡喜心，}@
%{魔和魔眷属，都会感到高兴，}%

@{喪失諸善法，是名戲論過。}@
%{失去所有的善法，这就是戏论的过失。}%

@{未生善不生，常住於鬪諍，}@
%{本来没有生起的善根，全部都不会生起，经常处于争斗之中，}%

@{造於惡趣業，是名戲論過。}@
%{造作堕入恶趣的业，这就是戏论的过失。}%

@{身體多醜陋，生於下劣家，}@
%{身体有很多丑陋，出生于低贱的家庭，}%

@{發言常謇澁，是名戲論過。}@
%{言语经常謇涩，这就是戏论的过失。}%

@{聞法不能持，或聞不入耳，}@
%{听闻佛法不能忆持，或者听闻了也不入耳，}%

@{常離諸善友，是名戲論過。}@
%{经常远离所有的善友，这就是戏论的过失。}%

@{值遇惡知識，於道難出離，}@
%{遇到恶知识，在修行道路上很难出离，}%

@{常聞不順語，是名戲論過。}@
%{经常听到不顺耳的话语，这就是戏论的过失。}%

@{隨彼所生處，常懷疑惑心，}@
%{无论在哪里出生，都会经常怀有疑惑之心，}%

@{於法不能了，是名戲論過。}@
%{对于佛法不能了解，这就是戏论的过失。}%

@{常生八難中，遠離無難處，}@
%{经常出生在八难之中，远离没有苦难的地方，}%

@{具足無利益，是名戲論過。}@
%{具备了却没有利益，这就是戏论的过失。}%

@{於善多障礙，退失正思惟，}@
%{对于善法有很多障碍，退失了正思维，}%

@{所受多怨嫉，是名戲論過。}@
%{对于所受用的一切，都会有很多怨恨，这就是戏论的过失。}%

@{如是諸過失，皆因戲論生，}@
%{像这样所有的过失，都是因为戏论而生，}%

@{是故有智人，速疾當遠離。}@
%{所以有智慧的人，应该尽快远离。}%

@{如是戲論者，難證大菩提，}@
%{像这样沉迷于戏论的人，很难证得大菩提，}%

@{是故有智人，亦應不親近。}@
%{所以有智慧的人，也应该不亲近。}%

@{戲論諍論處，多起諸煩惱，}@
%{戏论争论的地方，会生起很多烦恼，}%

@{智者應遠離，當去百由旬。}@
%{有智慧的人应该远离，应该离开一百由旬。}%

@{亦不近於彼，造立諸舍宅，}@
%{也不应该靠近那里，建造房屋，}%

@{是故出家人，不應住諍論。}@
%{所以出家人，不应该住在争论的地方。}%

@{汝等無田宅，妻子及僮僕，}@
%{你们没有田地房屋，妻子和仆人，}%

@{乃至榮位等，何緣興諍論？}@
%{甚至于荣耀的地位等等，为什么还要兴起争论呢？}%

@{出家住寂靜，身被於法服，}@
%{出家住在寂静的地方，身穿法衣，}%

@{諸仙咸敬事，當修忍辱心。}@
%{所有的仙人都会恭敬地侍奉，应该修习忍辱之心。}%

@{如是戲論者，增長毒害心，}@
%{像这样沉迷于戏论的人，会增长毒害之心，}%

@{當墮於惡趣，是故應修忍。}@
%{将会堕入恶趣，所以应该修习忍辱。}%

@{囚禁及繫縛，刑害而捶楚，}@
%{囚禁和捆绑，刑罚和鞭打，}%

@{如是等諸苦，皆由諍論生。}@
%{像这样等等的苦难，都是由争论而生。}%

@{如是戲論者，常遇惡知識，}@
%{像这样沉迷于戏论的人，经常遇到恶知识，}%

@{名稱不增長，曾無歡喜心。}@
%{名声不会增长，从来没有欢喜之心。}%

@{若捨於諍論，無能伺其便，}@
%{如果舍弃争论，就不会有人伺机而动，}%

@{眷屬不乖離，當遇於善友。}@
%{眷属不会分离，将会遇到善友。}%

@{於乘得清淨，業障盡無餘，}@
%{在修行道路上获得清净，业障全部消除，}%

@{摧伏於魔軍，勤修忍辱行。}@
%{摧伏魔军，勤修忍辱行。}%

@{諍論多諸過，無諍具功德，}@
%{争论有很多过失，没有争论就具备功德，}%

@{若有修行者，當住於忍辱。}@
%{如果有修行者，应该安住于忍辱。}%

@{爾時彌勒菩薩復白佛言：希有世尊！乃能善說如是過失，令諸菩薩生覺悟心。世尊！於後末世五百歲中，頗有菩薩聞說如是諍論過失，能生憂悔離煩惱不？}@
%{当时弥勒菩萨又对佛说：希有世尊！您能够很好地阐述这些过失，让所有的菩萨生起觉悟之心。世尊！在未来的末法时期五百年的时间里，会有菩萨听到这些关于争论的过失，能够生起忧悔，远离烦恼吗？}%

@{佛告彌勒菩薩言：彌勒！於後末世五百歲中，少有菩薩能生憂悔捨離煩惱。多有菩薩其心剛強不相尊敬，懷增上慢互相是非。聞說如是甚深義趣殊勝功德，雖復受持讀誦演說，由是菩薩業障深重，不能得生殊勝功德，便於是經疑惑不信，不復受持為人演說。時魔波旬見是事已，為誑惑故作比丘像，來到其所說如是言：此諸經典皆是世俗善文詞者之所製造，非是如來之所宣說。何以故？此經所說功德利益汝皆不得。由魔波旬如是誑惑，於此空性義利相應甚深契經，心生疑惑起諸諍論，不復受持讀誦演說。彌勒！彼諸愚人不能了知，由自業故不能護彼殊勝功德，自業消已決定當得如是功德。}@
%{佛告诉弥勒菩萨说：弥勒！在未来的末法时期五百年的时间里，很少有菩萨能够生起忧悔，远离烦恼。有很多菩萨，内心刚强，彼此不尊重，怀着我慢，互相指责。听到这些甚深义趣，殊胜功德，虽然能够受持、读诵、演说，但是因为这些菩萨业障深重，不能够得到殊胜功德，于是就对这部经产生疑惑，不相信，不再受持，也不再为他人演说。这时候，魔波旬看到这种情况，为了迷惑众生，就假扮成比丘的样子，来到他们那里，说这样的话：这些经典都是世俗善于文词的人制造出来的，不是如来所宣说的。为什么呢？因为这部经所讲的功德利益，你们都得不到。由于魔波旬这样迷惑，他们对于这部空性义利相应，甚深契合的经文，内心生起疑惑，产生各种争论，不再受持、读诵、演说。弥勒！那些愚蠢的人，不能够明白，因为自己造的业，所以不能够守护这些殊胜功德，当自己的业障消除的时候，一定会得到这些殊胜功德。}%
@{爾時彌勒菩薩白佛言：世尊！如佛所說，阿彌陀佛極樂世界功德利益。若有眾生發十種心，隨一一心專念向於阿彌陀佛，是人命終當得往生彼佛世界。世尊！何等名為發十種心？由是心故，當得往生彼佛世界。}@
%{当时弥勒菩萨对佛说：世尊！正如佛所说，阿弥陀佛极乐世界的功德利益。如果有众生发十种心，无论哪一种心都专心致志地念阿弥陀佛，这个人死后就能往生到阿弥陀佛的世界。世尊！这十种心分别叫什么？因为有了这些心，就能往生到阿弥陀佛的世界。}%

@{佛告彌勒菩薩言：彌勒！如是十心，非諸凡愚不善丈夫具煩惱者之所能發。何等為十？一者於諸眾生起於大慈無損害心，二者於諸眾生起於大悲無逼惱心，三者於佛正法不惜身命樂守護心，四者於一切法發生勝忍無執著心，五者不貪利養恭敬尊重淨意樂心，六者求佛種智於一切時無忘失心，七者於諸眾生尊重恭敬無下劣心，八者不著世論於菩提分生決定心，九者種諸善根無有雜染清淨之心，十者於諸如來捨離諸相起隨念心。彌勒！是名菩薩發十種心。由是心故，當得往生阿彌陀佛極乐世界。彌勒！若人於此十種心中隨成一心，樂欲往生彼佛世界，若不得生無有是處。}@
%{佛对弥勒菩萨说：弥勒！这十种心，不是那些愚笨、不善、充满烦恼的人能够发起的。这十种心分别是什么呢？第一，对所有众生都怀着大慈悲心，不伤害他们；第二，对所有众生都怀着大悲心，不逼迫、不烦恼他们；第三，对佛法不惜生命，乐于守护；第四，对一切法都产生胜忍，不执着；第五，不贪图利养、恭敬、尊重，保持清净的意乐；第六，寻求佛的智慧，时时刻刻不忘；第七，对所有众生都尊重、恭敬，没有低劣之心；第八，不执着于世间理论，对菩提分生有坚定决心；第九，种下善根，没有杂染，清净；第十，对所有如来都舍弃一切相，保持随念之心。弥勒！这就是菩萨发起的十种心。因为有了这些心，就能往生到阿弥陀佛的极乐世界。弥勒！如果一个人在这十种心之中，能够成就任何一种心，并且乐意往生到阿弥陀佛的世界，那么他绝对能够往生，没有例外。}%

@{爾時尊者阿難白佛言：希有世尊！乃能開示演說如來真實功德，發起菩薩殊勝志樂。世尊！當何名此經！我等云何受持！}@
%{当时尊者阿难对佛说：希有啊，世尊！您能够开示演说如来的真实功德，引发菩萨的殊胜志向和喜乐。世尊！这经应该叫什么名字？我们应该怎样受持呢？}%

@{佛告阿難言：此經名為發起菩薩殊勝志樂，亦名彌勒菩薩所問，以是名字汝當受持。}@
%{佛对阿难说：这经名为《发起菩萨殊胜志乐》，也叫《弥勒菩萨所问》，就用这两个名字，你们应该受持。}%

@{佛說此經已，彌勒菩薩及諸聲聞，一切世間天、人、阿修羅、乾闥婆等，聞佛所說，皆大歡喜，信受奉行。}@
%{佛说完这经之后，弥勒菩萨和所有的声闻，以及世间的天人、阿修罗、乾闼婆等等，听到佛所说，都非常欢喜，信受奉行。}%
