@{大慧普覺禪師普說卷第十六}@
%{大慧普覺禅师普说卷第十六}%

@{徑山能仁禪院住持嗣法慧日禪師臣蘊聞上進}@
%{径山能仁禅院住持嗣法慧日禅师臣蕴闻上进}%

@{傅經幹請普說。師云。經幹道友。妙喜初不相識。去歲經由衡陽。特來相訪。一見便如故人。蓋為信得此段大事因緣及。何以故。豈不見。華嚴會上智首菩薩。問文殊師利菩薩言。佛子。菩薩云何得無過失身語意業等事。文殊答。以善用其心。則獲一切勝妙功德。為說行住坐臥四威儀中一百四十大願。謂之無濁亂清淨行大功德。此功德皆從信地而發。故文殊普為已發信心者。作不請友。以偈問賢首菩薩曰。我今已為諸菩薩說佛往修清淨行。仁亦當於此會中演暢修行勝功德。賢首菩薩。以偈答之。其中曰。以法威力現世間。則獲十地十自在。亦是說初發心從信地起之義。末後善財到毘盧樓閣前。彌勒為說一百二十種菩提心。亦是此義。其中有一種喻曰。如師子王哮吼。師子兒聞皆增勇健。餘獸聞之即皆竄伏。佛師子王菩提心吼。應知亦爾。諸菩薩聞增長功德。有所得者聞皆退散。亦是此義。既有信根。即是成佛基本。忽地與現行相應。便證阿耨多羅三藐三菩提。如釋迦老子。初在正覺山前。舉頭見明星出現。忽然悟道。遂乃歎曰。奇哉一切眾生具有如來智慧德相。但以妄想執著而不證得。謂上至十方諸佛。下至六道四生含蠢蠕動。於我悟處。以平等印。一印印定。更無差別。爾看。黃面老子纔悟了。便見得如此廣大。然後興慈運悲於生死海。不著此岸不著彼岸不住中流。而能運載此岸眾生。到欲彼岸。不住生死中流。這箇道理亦不出自家信種。所以無盡居士注海眼經。題說佛成就云。始覺合本之謂佛。他雖是箇俗人。然却見得徹識得根本。謂始覺時。從明星上起信。忽然覺悟。自性本來是佛。大地有情更無差別。無盡喚作始覺合本。覺方始成佛。參禪人能恁麼辨白得了。然後休歇身心。識取本來面目。不要麁心。古聖得了。便於得處滅却生滅心。亦不住在寂滅地。謂之寂滅現前。於寂滅地獲二殊勝。一者上合十方諸佛。與佛如來同一慈力。二者下合六道眾生。與諸眾生同一悲仰。前所云興慈運悲救拔惡道是也。眾生為不覺故輪轉生死。先覺之士若無慈悲。如何得眾生界。空信知佛恩難報。今日經幹道友。請妙喜普說。不獨為先考承事追修而已。要與現前一眾。說些禪病。故柳子厚以天台教為司南。言禪病最多。誠哉是言。天台智者之教。以空假中三觀。攝一切法。教人把本修行。禪無文字。須是悟始得。妙喜自十七歲。便疑著此事。恰恰參十七年。方得休歇。未得已前。常自思惟。我今已幾歲。不知我未託生來南閻浮提時從甚麼處來。心頭黑似漆。並不知來處。既不知來處。即是生大我。百年後死時。却向甚麼處去。心頭依舊黑漫漫地。不知去處。既不知去處。即是死大。謂之無常迅速生死事大。爾諸人。還曾恁麼疑著麼。現今坐立儼然。孤明歷歷地。說法聽法賓主交參。妙喜簸兩片皮。牙齒敲磕。臍輪下鼓。起粥飯氣。口裏忉忉怛怛。在遮裏說。說者是聲。此聲普在諸人髑髏裏。諸人髑髏同在妙喜聲中。這箇境界他日死了。却向甚處安著。既不知安著處。則撞入驢胎馬腹亦不知。生快樂天宮亦不知。禪和子。尋常於經論上收拾得底。問著無有不知者。士大夫。向九經十七史上學得底。問著亦無有不知者。却離文字絕却思惟。問他自家屋裏事。十箇有五雙不知。他人家事却知得。如此分曉。如是則空來世上打一遭。將來隨業受報。畢竟不知自家本命元辰落著處。可不悲哉。所以古人到這裏如救頭然。尋師決擇。要得心地開通不疑生死。然有學而知之者。有生而知之者。那箇是學而知之者。如僧問趙州。學人乍入叢林。乞師指示。州云。爾喫粥了也未。僧云。喫粥了。州云。洗鉢盂去。僧於言下忽然大悟。當下休歇。便知生死去處。妙喜常說不易。這僧有力量。趙州將一百二十斤檐子。一送送在他肩上。這僧荷得一氣走。一百二十里更不回頭。如將梵位直授凡庸。心裏便怗怗地。興得慈力運得悲願。此是學而知之者。那箇是生而之知者。如趙州作沙彌時。同本師行脚到南泉。值南泉臥次。本師禮拜了。趙州方禮拜。南泉問云。近離甚處。州云。近離瑞像。泉云。還見瑞像麼。州云。瑞像則不見。面前只見臥如來。南泉遂起問。爾是有主沙彌。無主沙彌。州云。是有主沙彌。泉云。那箇是爾主。若是如今禪和家。便近前彈指。打箇圓相。喝一喝拍一拍。拂袖便行。放出這般惡氣息。爾看他趙州。緩緩地近前道。孟春猶寒。伏惟和尚尊候萬福。泉乃喚維那云。此沙彌別處安排。次日却來問。如何是道。南泉也不行棒。也不下喝。也不談玄。也不說妙。也不牽經。也不引論。也不舉古人公案。亦不說事。亦不說理。只實頭向他道。平常心是道。為他趙州已理會得平常心了。便却問。還假趣向也無。泉云。擬向即乖。州云。不擬爭知是道。泉云。道不屬知。不屬不知。知是妄覺。不知是無記。若真達不疑之道。猶如太虛廓然蕩豁。豈可於中彊是非耶。趙州於言下千了百當。南泉道。道不屬知。不屬不知。圭峯謂之靈知。荷澤謂之知之一字眾妙之門。黃龍死心云。知之一字眾禍之門。要見圭峯荷澤則易。要見死心則難。到這裏須是具超方眼。說似人不得。傳與人不得。所以圜悟先師說。趙州禪只在口脣皮上。難奈他何。如善用兵者。不齎糧行。就爾水草糧食。又殺了爾。有一秀才問。佛不違眾生願。是否。州云是。才云。弟子欲就和尚手中乞取拄杖。得否。州云。君子不奪人所好。才云。某甲不是君子。州云。老僧亦不是佛。又一僧問。如何是祖師意。州乃敲禪床脚。僧云。莫只這便是否。州云。是則脫取去。又一僧問諸方盡向口裏道。和尚如何示人。州以脚跟打火爐示之。僧云。莫便是也無。州云。恰認得老僧脚跟。又僧問如何是趙州。州云。東門南門西門北門。僧云。某甲不問這箇。州云。爾問我趙州聻。又僧問。如何是道。州云。牆外底。僧云。某甲不問這箇道。州云。爾問那箇道。僧云。某甲問大道。州云。大道通長安。爾不得作無事會。不得作玄妙會。不得作奇特會。不得作平常會。趙州不在無事上。不在玄妙上。不在奇特上。不在平常上。畢竟在甚麼處。具眼者辨取。這老漢有時云。未出家被菩提使。出家後使得菩提。汝諸人。被十二時使。老僧使得十二時。又云。佛之一字吾不喜聞。佛之一字尚不喜聞。達磨灼然是甚老臊胡。十地菩薩是擔糞漢。等妙二覺是破凡夫。菩提涅槃是繫驢橛。十二分教是鬼神簿拭瘡膿紙。四果三賢初心十地是守古塚鬼。爾既不到這箇田地。是事理會不得也。學人麁走大步。便把一句子禪。要祗對人。且不是這箇道理。所以妙喜室中常問禪和子。喚作竹篦則觸。不喚作竹篦則背。不得下語。不得無語。不得思量。不得卜度。不得拂袖便行。一切總不得。爾便奪却竹篦。我且許爾奪却。我喚作。拳頭則觸。不喚作拳頭則背。爾又如何奪。更饒爾道箇請和尚放下著。我且放下著。我喚作露柱則觸。不喚作露柱則背。爾又如何奪。我喚作山河大地則觸。不喚作山河大地則背。爾又如何奪。有箇舟峯長老云。某看和尚竹篦子話。如籍沒却人家財產了。更要人納物事。妙喜曰。爾譬喻得極妙。我真箇要爾納物事。爾無從所出。便須討死路去也。或投河赴火。[拚-ㄙ+云]得命方始死。得死了却緩緩地再活起來。喚爾作菩薩便歡喜。喚爾作賊漢便惡發。依前只是舊時人。所以古人道。懸崖撒手自肯承當。絕後再甦欺君不得。到這裏始契得竹篦子話。復說偈云。}@
%{傅经干请普说。师云。经干道友，妙喜初不相识，去岁经由衡阳，特来相访，一見便如故人，盖为信得此段大事因缘及。何以故？岂不见，华严会上智首菩萨，问文殊师利菩萨言，佛子，菩萨云何得无过失身语意业等事？文殊答，以善用其心，则获一切胜妙功德，为说行住坐卧四威仪中一百四十大愿，谓之无浊乱清净行大功德。此功德皆从信地而发，故文殊普为已发信心者，作不请友，以偈问贤首菩萨曰，我今已为诸菩萨说佛往修清净行，仁亦当於此会中演畅修行胜功德。贤首菩萨，以偈答之，其中曰，以法威力现世间，则获十地十自在，亦是说初发心从信地起之义。末后善财到毘卢楼阁前，弥勒为说一百二十种菩提心，亦是此义。其中有一种喻曰，如师子王哮吼，师子儿闻皆增勇健，余兽闻之即皆窜伏。佛师子王菩提心吼，应知亦尔，诸菩萨闻增长功德，有所得者闻皆退散，亦是此义。既有信根，即是成佛基本，忽地与现行相应，便证阿耨多罗三藐三菩提。如释迦老子，初在正觉山前，举头见明星出现，忽然悟道，遂乃叹曰，奇哉一切众生具有如来智慧德相，但以妄想执着而不证得。谓上至十方诸佛，下至六道四生含蠢蠕动，於我悟处，以平等印，一印印定，更无差别。尔看，黄面老子才悟了，便见得如此广大，然后兴慈运悲於生死海，不著此岸不著彼岸不住中流，而能运载此岸众生，到欲彼岸，不住生死中流。这個道理亦不出自家信种，所以无尽居士注海眼经，题说佛成就云，始觉合本之谓佛。他虽是箇俗人，然却见得彻识得根本，谓始觉时，从明星上起信，忽然觉悟，自性本来是佛，大地有情更无差別。无尽唤作始觉合本，觉方始成佛。参禅人能恁麼辨白得了，然后休歇身心，识取本来面目，不要粗心。古圣得了，便於得处灭却生灭心，亦不住在寂灭地，谓之寂灭现前，於寂灭地获二殊胜，一者上合十方诸佛，与佛如来同一慈力，二者下合六道众生，与诸众生同一悲仰。前所云兴慈运悲救拔恶道是也。众生为不覺故轮转生死，先觉之士若无慈悲，如何得众生界？空信知佛恩难报。今日经干道友，请妙喜普说，不独为先考承事追修而已，要与现前一眾，说些禅病，故柳子厚以天台教为司南，言禅病最多，诚哉是言。天台智者之教，以空假中三观，摄一切法，教人把本修行。禅无文字，须是悟始得。妙喜自十七岁，便疑著此事，恰恰参十七年，方得休歇。未得已前，常自思惟，我今已几岁，不知我未託生来南阎浮提时从甚麼处来，心頭黑似漆，并不知来处。既不知来处，即是生大我。百年后死时，却向甚麼处去，心頭依舊黑漫漫地，不知去处。既不知去处，即是死大，谓之无常迅速生死事大。尔诸人，还曾恁麼疑著麼？现今坐立儼然，孤明歷歷地，说法听法宾主交参。妙喜簸两片皮，牙齿敲磕，脐轮下鼓，起粥饭气，口裏忉忉怛怛，在遮裏说，说者是声，此声普在诸人髑髏裏，诸人髑髏同在妙喜声中，这個境界他日死了，却向甚处安著？既不知安著处，则撞入驴胎马腹亦不知，生快乐天宫亦不知。禅和子，尋常於经论上收拾得底，问著无有不知者，士大夫，向九经十七史上学得底，问著亦无有不知者，却离文字绝却思惟，问他自家屋裏事，十箇有五双不知，他人家事却知得，如此分晓。如是则空来世上打一遭，将来随业受报，毕竟不知自家本命元辰落著处，可不悲哉？所以古人到这裏如救头然，寻师决择，要得心地开通不疑生死。然有学而知之者，有生而知之者。那箇是学而知之者？如僧问赵州，学人乍入丛林，乞师指示，州云，尔喫粥了也未？僧云，喫粥了。州云，洗鉢盂去。僧於言下忽然大悟，当下休歇，便知生死去处。妙喜常说不易，这僧有力量，赵州将一百二十斤檐子，一送送在他肩上，这僧荷得一气走，一百二十里更不回头，如将梵位直授凡庸，心裏便怗怗地，兴得慈力运得悲愿，此是学而知之者。那箇是生而之知者？如赵州作沙弥时，同本师行脚到南泉，值南泉臥次，本师礼拜了，赵州方礼拜，南泉问云，近离甚处？州云，近离瑞像。泉云，還见瑞像麼？州云，瑞像则不见，面前只見臥如来。南泉遂起问，尔是有主沙弥，无主沙弥？州云，是有主沙弥。泉云，那箇是尔主？若是如今禅和家，便近前弹指，打箇圆相，喝一喝拍一拍，拂袖便行，放出这般恶气息。尔看他赵州，緩緩地近前道，孟春犹寒，伏惟和尚尊候万福。泉乃唤维那云，此沙弥别处安排。次日却来问，如何是道？南泉也不行棒，也不下喝，也不谈玄，也不说妙，也不牵经，也不引论，也不举古人公案，亦不說事，亦不說理，只實頭向他道，平常心是道。为他赵州已理會得平常心了，便却问，還假趣向也無？泉云，擬向即乖。州云，不擬爭知是道？泉云，道不屬知，不屬不知，知是妄覺，不知是无记。若真达不疑之道，猶如太虛廓然荡豁，岂可於中彊是非耶？赵州於言下千了百當。南泉道，道不屬知，不屬不知，圭峯谓之灵知，荷澤谓之知之一字眾妙之門，黄龙死心云，知之一字眾祸之門。要见圭峯荷泽则易，要见死心则难。到这裏须是具超方眼，说似人不得，传与人不得。所以圜悟先师说，赵州禅只在口脣皮上，难奈他何。如善用兵者，不齎糧行，就尔水草糧食，又杀了尔。有一秀才问，佛不违众生愿，是否？州云是。才云，弟子欲就和尚手中乞取拄杖，得否？州云，君子不夺人所好。才云，某甲不是君子。州云，老僧亦不是佛。又一僧问，如何是祖师意？州乃敲禪床脚。僧云，莫只這便是否？州云，是则脫取去。又一僧问诸方尽向口裏道，和尚如何示人？州以脚跟打火爐示之。僧云，莫便是也无？州云，恰认得老僧脚跟。又僧问如何是赵州？州云，东門南門西門北門。僧云，某甲不问这箇。州云，爾问我赵州聻。又僧问，如何是道？州云，牆外底。僧云，某甲不问这箇道。州云，爾问那箇道。僧云，某甲问大道。州云，大道通长安，爾不得作無事会，不得作玄妙会，不得作奇特会，不得作平常会。赵州不在無事上，不在玄妙上，不在奇特上，不在平常上，毕竟在甚麼处？具眼者辨取。这老汉有时云，未出家被菩提使，出家後使得菩提。汝诸人，被十二时使，老僧使得十二時。又云，佛之一字吾不喜闻，佛之一字尚不喜闻，达磨灼然是甚老臊胡，十地菩萨是担糞汉，等妙二觉是破凡夫，菩提涅槃是繫驢橛，十二分教是鬼神簿拭瘡膿紙，四果三贤初心十地是守古塚鬼。尔既不到这箇田地，是事理会不得也。学人粗走大步，便把一句子禅，要祗对人，且不是这箇道理。所以妙喜室中常问禅和子，唤作竹篦则触，不唤作竹篦则背，不得下语，不得无语，不得思量，不得卜度，不得拂袖便行，一切总不得。尔便夺却竹篦，我且许爾夺却，我唤作，拳頭则触，不喚作拳頭则背，尔又如何夺？更饒爾道箇请和尚放下著，我且放下著，我唤作露柱则触，不唤作露柱则背，尔又如何夺？我唤作山河大地则触，不唤作山河大地则背，尔又如何夺？有箇舟峯长老云，某看和尚竹篦子话，如籍没却人家財產了，更要人納物事。妙喜曰，爾譬喻得极妙，我真箇要尔納物事，尔无从所出，便须讨死路去也，或投河赴火，[拚-ㄙ+云]得命方始死，得死了却緩緩地再活起來，喚爾作菩萨便欢喜，喚爾作贼汉便恶发，依前只是旧时人。所以古人道，悬崖撒手自肯承当，绝後再甦欺君不得。到这裏始契得竹篦子话。复说偈云。}%
@{佛之一字尚不喜有何生死可相關}@
%{“佛”这个字，尚且不值得去喜欢，还有什么生死值得去牵挂呢？}%

@{當機覿面難回互說甚楞嚴義八還}@
%{当机立断，面对面，很难互相解释，更别说“楞严经”的义理了，八还都回不到正道}%

@{悅禪人請普說。僧問。臨濟示眾云。有時奪人不奪境。有時奪境不奪人。有時人境兩俱奪。有時人境俱不奪。如何是奪人不奪境。師云。三千里外絕誵訛。進云。如何是奪境不奪人。師云。拔出眼中楔。進云。臨濟道。煦日發生鋪地錦。嬰孩垂髮白如絲。未審與和尚答底是同是別。師云。咬人屎橛不是好狗。進云。王令已行天下遍。將軍塞外絕煙塵時如何。師云。適來猶自可。而今更郎當。問十方薄伽梵。一路涅槃門。未審王氏今日是生耶是死耶。師云。生耶死耶。進云。今古應無墜。分明在目前。師云。抽却腦後箭。進云。只如十二時中不依倚一物人來。師還接否。師云。喚甚麼作一物。進云。不可重說偈言。師云。礙塞殺人。乃云。生耶死耶。非得非失。不道不道。有理有事。若向有理有事處得箇入處。只在教乘裏頭出頭沒。若於非得非失處得箇入處。敢保諸人十二時中未有安身立命處。既未有安身立命處。則不知王氏落處。若知得王氏落處。即知自己安身立命處。且道。王氏即今是生耶是死耶。是不生耶是不死耶。若道不生。爭奈死何。若道不死。爭奈生何。若道亦生亦死。又是戲論說。若道非生非死。又是相違說。直饒離四句絕百非。直下如明鏡當臺明珠在掌。胡來現胡漢來現漢。當人各各脚跟下。淨裸裸明歷歷。生死如夢幻空華。去來如浮雲水月。猶未是徹頭處。縱饒如實見得。昔日之生本不曾生。今日之滅本不曾滅。亦是無夢說夢。何以故。生而不生。鏡裏之形。滅而不滅。水中之月。正當恁麼時。那裏是王氏出身處。若委悉得去。王氏只今與諸人把手共行。同入如來大寂滅海。其或未然。有寒暑兮促君壽。有鬼神兮妬君福。復云。這箇是近悅上座為母王氏。請妙喜老漢說法底意旨。且法作麼生說。不見道。法不可見聞覺知。若行見聞覺知。是則見聞覺知。非求法也。見聞覺知既不可以入道。莫是不見不聞不覺不知便是麼。良久高聲云。更是箇甚麼。妙喜盡力說。只說得到這裏此事決定不在言語上。所以從上諸聖。次第出世。各各以善巧方便。忉忉怛怛。唯恐人泥在言語上。若在言語上。一大藏教五千四十八卷。說權說實。說有說無。說頓說漸。豈是無言說。因甚麼達磨西來却言。單傳心印不立文字。語言。直指人心見性成佛。因何不說傳玄傳妙傳言傳語。只要當人各各直下明自本心見自本性。事不獲已說箇心說箇性。已大段狼藉了也。若要拔得生死根株盡。切不得記我說底。縱饒念得一大藏教。如瓶瀉水。喚作運糞入。不名運糞出。却被這些子障却自己正知見。不得現前。自己神通不能發現只管弄目前光影。理會禪理會道。理會心理會性。理會奇特理會玄妙。大似掉棒打月。枉費心神。如來說為可憐愍者。古人凡有一言半句。設一箇金剛圈栗棘蓬。教伊吞教伊透。若是箇英靈獨脫出情塵超理性者。金剛圈栗棘蓬。是甚麼弄猢猻家具。察鬼神茶飯。蓋爾不能一念緣起無生。只管一向在心意識邊作活計。纔見宗師動口。便向宗師口裏討玄討妙。却被宗師倒翻筋斗。自家本命元辰依舊不知落處。脚跟下黑漫漫。依前只是箇漆桶。只如適來上座問奪人不奪境一段話。只知冊子上念將來。如法答他。又理會不得。問一段未了。又問一段。恰如村人打傳口令相似。我今不惜口業。為爾諸人葛藤註解一遍臨濟一日示眾云。有時奪人不奪境。有時奪境不奪人。有時人境兩俱奪。有時人境俱不奪。會麼。良久左右顧視便下座。遮箇便是金剛王寶劍。我昨日說底。將蜈蚣毒蛇蝎子并諸雜毒。貯在一甕裏。爾試將手就中。拈一箇不毒底出來看。若拈得出。不妨於此事有少分相應。若拈不出。自是爾根性遲鈍。夙無靈骨也。怪妙喜不得。臨濟當時道這幾句閑言長語。面目現在。自是爾不會看得出爾若領得此意。自從胡亂後三十年。不少鹽醬鐘樓上念讚床脚下種菜之類。不著問人。一一自知下落。古人垂箇方便。豈是間開口。須知爛泥裏有刺。當時有箇克符道者。理會得臨濟意。便出來問。如何是奪人不奪境。臨濟當時不知那裏得許多閑言長語。鬪湊得恰好便道。煦日發生鋪地錦。嬰孩垂髮白如絲。諸人還會麼。煦日發生鋪地錦。是境嬰孩垂髮白如絲。是人此兩句。一句存境。一句奪人。克符又作頌曰。奪人不奪境。緣自帶聱訛。師云。有甚麼聱訛。擬欲求玄旨思量反責麼。師云。誣人之罪。驪珠光燦爛。蟾桂影婆娑。師云。何不早恁麼道。覿面無差互。還應滯網羅。師云。依稀似曲纔堪聽。又被風吹別調中。此頌大概在驪珠光燦爛蟾桂影婆娑之上。蓋此兩句是境。學者問不奪境。擬欲求玄旨思量反責麼。大意只是不可思量擬議。思量擬議者人也。蹉却覿面相呈一著子。即被語言網羅矣。克符此頌。專明煦日發生鋪地錦。所以有驪珠光燦爛蟾桂影婆娑之句。乃是存境而奪人。故曰覿面無差互。還應滯網羅。奪人之義。醍醐毒藥一道而行。具眼者方能辨別。又問如何是奪境不奪人。答云。王令已行天下遍。將軍塞外絕煙塵。師云。王令已行天下遍。是奪了境。將軍塞外絕煙塵。是存人而不奪。頌曰。奪境不奪人。尋言何處真。師云。也須閑。處作隄防。問禪禪是妄。究理理非親。師云。好事不如無。日照寒光澹。山遙翠色新。師云。貧兒思舊債。直饒玄會得。也是眼中塵。師云。自起自倒。爾要會日照寒光澹山遙翠色新麼。此兩句是境。直饒玄會得。也是眼中塵。便奪了也。其餘人境兩俱奪。人境俱不奪。盡是依語就學家問處答又問。如何是人境兩俱奪。答云。并汾絕信獨處一方。便有人境兩俱奪面目。頌曰。人境兩俱奪。從來正令行。師云。已落第二。不論佛與祖。那說聖凡情。師云。買石得雲。饒擬犯吹毛劍。還如值木盲。師云。識法者懼。進前求妙會。特地斬精靈。師云。前箭猶輕。後箭深。正令既行不留佛祖。到這裏進之退之。性命都在師家手裏。如吹毛劍不可犯其鋒。又問。如何是人境俱不奪。答云。王登寶殿野老謳歌。頌曰。人境俱不奪。思量意不偏。師云。會麼。是法住法位。主賓言不異。師云。世間相常住。問答理俱全。師云。添一毫不得。減一毫不得。蹋破澄潭月。師云。猶有這箇在。穿開碧落天。師云。勞而無功。不能明妙用師云。動著即錯。淪溺在無緣。師云。却依舊處著。這箇是適來上座請益底公案。謂之四料揀。爾若要分明理會得臨濟意。但向他當時垂示處看。如何看。山僧有時奪人不奪境。有時奪境不奪人。有時人境兩俱奪。有時人境俱不奪。若恁麼便是。爾若作山僧有時奪人不奪境。有時奪境不奪人。有時人境兩俱奪。有時人境俱不奪。便不是了也。所以五祖師翁有言。如何是祖師西來意。庭前柏樹子。恁麼會。便不是了也。如何是祖師西來意。庭前柏樹子。恁麼會方始是。爾諸人還會麼。這般說話。莫道爾諸人理會不得。妙喜也自理會不得。我此門中無理會得理會不得。蚊子上鐵牛。無爾下嘴處。須信古人垂慈。則有法無法。不垂慈道眼未開大法未明。豈免向他人口裏覓禪覓道覓玄覓妙。覓得了唯恐人知及。至說時又恐說盡了。末後無可說。這箇是無限量底法。爾以有限量心。擬窮他落處。且莫錯。只如世尊在靈山會上。百萬眾前拈華普示。獨迦葉破顏微笑。何曾怕人知。又何曾密室裏傳授來。我這裏禪許爾眾人聞。不許爾眾人會。如上所解註者四料揀。爾諸人齊聞齊會了。臨濟之意。果如是乎。若只如是。臨濟宗旨豈到今日。爾諸人聞妙喜說得落。將謂止如此。我實向爾道。此是第一等惡口。若記著一箇元字脚。便是生死根本也。爾諸人諸方學得底玄中又玄。妙中又妙。是甚麼屎禪。一向𡎺在皮袋裏。將謂實有恁麼事。莫錯。諸上座。爾真箇要參妙喜禪。盡將諸方學得底。掃向他方世界。百不知百不會。虛却心來。共爾理會復說偈云。無諸比丘名近悅。為母王氏請普說。妙喜便登曲彔床。忉忉怛怛恣饒舌。從來法本離言詮。不假思量與分別。說甚地獄及天堂。四聖六凡俱泯絕。縱有魔王欲作難。金剛寶劍當頭截。王氏養子要參禪。只這一念永不滅。彈指頓明諸法門釋迦彌勒齊超越。還如塗毒鼓當軒。一擊聞之皆腦裂。無邊煩惱悉蠲除。夙業舊殃湯沃雪。末後一句為重宣。凝然萬里一條鐵。喝一喝下座。}@
%{一个爱好禅宗的人，请求妙喜禅师讲法。僧人问：“临济禅师示众说：‘有时夺人不夺境，有时夺境不夺人，有时人境两俱夺，有时人境俱不夺。’如何是夺人不夺境？” 妙喜禅师说：“三千里外绝誵讹。” 僧人又问：“如何是夺境不夺人？” 妙喜禅师说：“拔出眼中楔。” 僧人说：“临济禅师说：‘煦日发生铺地锦，婴孩垂髮白如丝。’未审与和尚答底是同是别？” 妙喜禅师说：“咬人屎橛不是好狗。” 僧人说：“王令已行天下遍，将军塞外绝烟尘时如何？” 妙喜禅师说：“适来犹自可，而今更郎当。” 僧人问：“十方薄伽梵，一路涅槃门，未审王氏今日是生耶是死耶？” 妙喜禅师说：“生耶死耶。” 僧人说：“今古应无坠，分明在目前。” 妙喜禅师说：“抽却脑后箭。” 僧人说：“只如十二时中不依倚一物人来，师还接否？” 妙喜禅师说：“唤什么作一物？” 僧人说：“不可重说偈言。” 妙喜禅师说：“碍塞杀人。” 妙喜禅师说：“生耶死耶，非得非失，不道不道，有理有事。若向有理有事处得箇入处，只在教乘裏头出头没。若於非得非失处得箇入处，敢保诸人十二时中未有安身立命处。既未有安身立命处，则不知王氏落处。若知得王氏落处，即知自己安身立命处。且道，王氏即今是生耶是死耶，是不生耶是不死耶。若道不生，争奈死何。若道不死，争奈生何。若道亦生亦死，又是戏论说。若道非生非死，又是相违说。直饶离四句绝百非，直下如明镜当臺明珠在掌。胡来现胡汉来现汉。当人各各脚跟下，净裸裸明历历。生死如梦幻空华，去来如浮云水月。犹未是彻头处。纵饶如实见得，昔日之生本不曾生，今日之灭本不曾灭，亦是无梦说梦。何以故。生而不生，镜裏之形。灭而不灭，水中之月。正當恁麼時，那裏是王氏出身处。若委悉得去，王氏只今与诸人把手共行，同入如来大寂灭海。其或未然，有寒暑兮促君寿，有鬼神兮妬君福。” 妙喜禅师又说：“这箇是近悦上座为母王氏，请妙喜老汉说法底意旨。且法作麼生說。不见道，法不可见闻觉知。若行见闻觉知，是则见闻觉知，非求法也。见闻觉知既不可以入道，莫是不见不闻不覺不知便是麼。良久高声云：‘更是箇甚麼。’妙喜尽力说：‘只說得到這裏此事決定不在言語上。所以從上諸聖，次第出世，各各以善巧方便，忉忉怛怛，唯恐人泥在言語上。若在言語上，一大藏教五千四十八卷，說權說實，說有說無，說頓說漸，豈是無言說。因甚麼達磨西來却言，單傳心印不立文字。語言。直指人心見性成佛。因何不說傳玄傳妙傳言傳語。只要當人各各直下明自本心見自本性。事不獲已說箇心說箇性。已大段狼藉了也。若要拔得生死根株尽，切不得記我說底。縱饒念得一大藏教，如瓶瀉水。喚作運糞入。不名運糞出。却被這些子障却自己正知見。不得現前。自己神通不能發現只管弄目前光影。理會禪理會道。理會心理會性。理會奇特理會玄妙。大似掉棒打月。枉費心神。如來說為可憐愍者。古人凡有一言半句，設一箇金剛圈栗棘蓬，教伊吞教伊透。若是箇英靈獨脫出情塵超理性者，金剛圈栗棘蓬，是甚麼弄猢猻家具。察鬼神茶飯。蓋爾不能一念緣起無生，只管一向在心意識邊作活計。纔見宗師動口，便向宗師口裏討玄討妙。却被宗師倒翻筋斗。自家本命元辰依舊不知落處。脚跟下黑漫漫。依前只是箇漆桶。只如適來上座問奪人不奪境一段話，只知冊子上念將來，如法答他，又理會不得。問一段未了，又問一段，恰如村人打傳口令相似。我今不惜口業，為爾諸人葛藤註解一遍臨濟一日示眾云：‘有時奪人不奪境，有時奪境不奪人，有時人境兩俱奪，有時人境俱不奪。’會麼。良久左右顧視便下座。遮箇便是金剛王寶劍。我昨日說底，將蜈蚣毒蛇蝎子并諸雜毒，貯在一甕裏。爾試將手就中，拈一箇不毒底出來看。若拈得出，不妨於此事有少分相應。若拈不出，自是爾根性遲鈍，夙無靈骨也。怪妙喜不得。臨濟當時道這幾句閑言長語，面目現在，自是爾不會看得出爾若領得此意，自從胡亂後三十年，不少鹽醬鐘樓上念讚床脚下種菜之類，不著問人，一一自知下落。古人垂箇方便，豈是間開口。須知爛泥裏有刺。當時有箇克符道者，理會得臨济意，便出來問：‘如何是奪人不奪境？’臨濟當時不知那裏得許多閑言長語，鬪湊得恰好便道：‘煦日發生鋪地錦，嬰孩垂髮白如絲。’诸人還會麼。煦日發生鋪地錦，是境嬰孩垂髮白如絲，是人此兩句，一句存境，一句奪人。克符又作頌曰：‘奪人不奪境，緣自帶聱訛。’師云：‘有甚麼聱訛。’擬欲求玄旨思量反責麼。師云：‘誣人之罪。’驪珠光燦爛。蟾桂影婆娑。師云：‘何不早恁麼道。’覿面無差互。還應滯網羅。師云：‘依稀似曲纔堪聽。又被風吹別調中。’此頌大概在驪珠光燦爛蟾桂影婆娑之上。蓋此兩句是境。學者問不奪境，擬欲求玄旨思量反責麼。大意只是不可思量擬議。思量擬議者人也。蹉却覿面相呈一著子。即被語言網羅矣。克符此頌，專明煦日發生鋪地錦，所以有驪珠光燦爛蟾桂影婆娑之句。乃是存境而奪人。故曰覿面無差互。還應滯網羅。奪人之義。醍醐毒藥一道而行。具眼者方能辨別。又問如何是奪境不奪人。答云：‘王令已行天下遍。將軍塞外絕煙塵。’師云：‘王令已行天下遍。’是奪了境。‘將軍塞外絕煙塵。’是存人而不奪。頌曰：‘奪境不奪人。尋言何處真。’師云：‘也須閑。’處作隄防。問禪禪是妄。究理理非親。師云：‘好事不如無。’日照寒光澹。山遙翠色新。師云：‘貧兒思舊債。’直饒玄會得。也是眼中塵。師云：‘自起自倒。’爾要會日照寒光澹山遙翠色新麼。此兩句是境。直饒玄會得。也是眼中塵。便奪了也。其餘人境兩俱奪。人境俱不奪。盡是依語就學家問處答又問。如何是人境兩俱奪。答云：‘并汾絕信獨處一方。’便有人境兩俱奪面目。頌曰：‘人境兩俱奪。從來正令行。’師云：‘已落第二。’不論佛與祖。那說聖凡情。師云：‘買石得雲。’饒擬犯吹毛劍。還如值木盲。師云：‘識法者懼。’進前求妙會。特地斬精靈。師云：‘前箭猶輕。後箭深。’正令既行不留佛祖。到這裏進之退之。性命都在師家手裏。如吹毛劍不可犯其鋒。又問。如何是人境俱不奪。答云：‘王登寶殿野老謳歌。’頌曰：‘人境俱不奪。思量意不偏。’師云：‘會麼。’是法住法位。主賓言不異。師云：‘世間相常住。’問答理俱全。師云：‘添一毫不得。減一毫不得。’蹋破澄潭月。師云：‘猶有這箇在。’穿開碧落天。師云：‘勞而無功。’不能明妙用師云：‘動著即錯。’淪溺在無緣。師云：‘却依舊處著。’這箇是適來上座請益底公案。謂之四料揀。爾若要分明理會得臨濟意。但向他當時垂示處看。如何看。山僧有時奪人不奪境。有時奪境不奪人。有時人境兩俱奪。有時人境俱不奪。若恁麼便是。爾若作山僧有時奪人不奪境。有時奪境不奪人。有時人境兩俱奪。有時人境俱不奪。便不是了也。所以五祖師翁有言：‘如何是祖師西來意。庭前柏樹子。’恁麼會。便不是了也。如何是祖師西來意。庭前柏樹子。恁麼會方始是。爾諸人還會麼。這般說話。莫道爾諸人理會不得。妙喜也自理會不得。我此門中無理會得理會不得。蚊子上鐵牛。無爾下嘴處。須信古人垂慈。則有法無法。不垂慈道眼未開大法未明。豈免向他人口裏覓禪覓道覓玄覓妙。覓得了唯恐人知及。至說時又恐說盡了。末後無可說。這箇是無限量底法。爾以有限量心。擬窮他落處。且莫錯。只如世尊在靈山會上。百萬眾前拈華普示。獨迦葉破顏微笑。何曾怕人知。又何曾密室裏傳授來。我這裏禪許爾眾人聞。不許爾眾人會。如上所解註者四料揀。爾諸人齊聞齊會了。臨濟之意。果如是乎。若只如是。臨濟宗旨豈到今日。爾諸人聞妙喜說得落。將謂止如此。我實向爾道。此是第一等惡口。若記著一箇元字脚。便是生死根本也。爾諸人諸方學得底玄中又玄。妙中又妙。是甚麼屎禪。一向𡎺在皮袋裏。將謂實有恁麼事。莫錯。諸上座。爾真箇要參妙喜禪。盡將諸方學得底。掃向他方世界。百不知百不會。虛却心來。共爾理會復說偈云：‘無諸比丘名近悅。為母王氏請普說。妙喜便登曲彔床。忉忉怛怛恣饒舌。從來法本離言詮。不假思量與分別。說甚地獄及天堂。四聖六凡俱泯絕。縱有魔王欲作難。金剛寶劍當頭截。王氏養子要參禪。只這一念永不滅。彈指頓明諸法門釋迦彌勒齊超越。還如塗毒鼓當軒。一擊聞之皆腦裂。無邊煩惱悉蠲除。夙業舊殃湯沃雪。末後一句為重宣。凝然萬里一條鐵。喝一喝下座。’}%

@{大慧普覺禪師普說卷第十六}@
%{大慧普覺禪师普说卷第十六}%
