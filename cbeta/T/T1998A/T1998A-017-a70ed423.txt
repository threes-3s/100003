@{大慧普覺禪師普說卷第十七}@
%{大慧普觉禅师普说卷第十七}%

@{徑山能仁禪院住持嗣法慧日禪師臣蘊聞上進}@
%{径山能仁禅院住持嗣法慧日禅师臣蕴闻上进}%

@{禮侍者斷七請普說。僧問。和尚室中道。喚作竹篦則觸。不喚作竹篦則背。不得下語。不得無語。遂以坐具打地一下云。學人為蛇畫足。却請和尚頭上安頭。師云。自起自倒得人憎。進云。也要和尚相委悉。師云。切忌靴裏動指頭。進云。還有為人處也無。師云無。進云。却較些子。師云。換却爾眼睛。乃云。喚作竹篦則觸。不喚作竹篦則背。不得下語。不得無語。不得思量。不得擬議。當恁麼時釋迦老子達磨大師。雖有鼻孔。直是無出氣處。還委悉麼。遇貴則賤遇賤則貴。若向貴賤處著到。更須買草鞵行脚始得。所以道。不可以有心求。不可以無心得。不可以語言造。不可以寂默通。雖然如是。如天普蓋。似地普擎。全放全收。全殺全活。妙喜恁麼道。也不離這箇消息。正如適來禪客。以坐具打地一般。乃拍禪床一下云。且道。明甚麼邊事。}@
%{礼侍者断七请普说。僧问。和尚室中道。唤作竹篦则触。不唤作竹篦则背。不得下语。不得无语。遂以坐具打地一下云。学人为蛇画足。却请和尚头上安头。师云。自起自倒得人憎。进云。也要和尚相委悉。师云。切忌靴里动指头。进云。还有为人处也无。师云无。进云。却较些子。师云。换却尔眼睛。乃云。唤作竹篦则触。不唤作竹篦则背。不得下语。不得无语。不得思量。不得拟议。当恁麼时释迦老子达磨大师。虽有鼻孔。直是无出气处。还委悉麼。遇贵则贱遇贱则贵。若向贵贱处著到。更须买草鞵行脚始得。所以道。不可以有心求。不可以无心得。不可以语言造。不可以寂默通。虽然如是。如天普盖。似地普擎。全放全收。全杀全活。妙喜恁麼道。也不离这箇消息。正如适来禅客。以坐具打地一般。乃拍禅床一下云。且道。明甚么边事。}%

@{斯辰比丘了賢。為近體侍者。將俗家寄來衣物。估唱請老漢舉揚宗旨。莊嚴報地。可惜這兄弟。方始於竹篦子話。有箇發明處。而今已是說前年話。一日問他。喚作竹篦則觸。不喚作竹篦則背如何。渠答不得。却曰。望和尚為某作箇方便指示。山僧向他道。爾是福州人。我說箇喻子向爾。如將名品荔枝和皮殼。一時剝了。以手送在爾口邊。只是爾不解吞。渠聞之不覺失笑曰。和尚吞著即禍事。過得幾時。又問。他前日吞了底荔枝。只是爾不知滋味。渠曰。若知滋味。轉見禍事。我愛他這兩轉語。所謂從門入者不是家珍。信知宗師家無實法與人。且如世間工巧技藝有樣子便做得。若是這一解。須是自悟始得。得之於心應之於手。若未得箇安樂處。一向求知見覓解會。這般雜毒纔入心。如油入麫。永取不出。縱取得出。亦費料理。此事如青天白日。元無障礙。却被這些雜毒障却。所以於法不得自在。老漢常愛真淨和尚道。如今人多是得箇身心寂滅前後際斷。休去歇去一念萬年去。似古廟裏香爐去。冷湫湫地去。便為究竟。殊不知。却被此勝妙境界障蔽。自己正知見不能現前。神通光明不能發露。或又執箇一切平常心是道。以為極則。天是天地是地。山是山水是水。僧是僧俗是俗。大盡三十日。小盡二十九。凡百施為。須要平常一路子以為穩當。定將去合將去。更不敢別移一步。怕墮坑落塹。長時一似雙盲人行路。一條拄杖子寸步拋不得。緊把著憑將去。步步依倚。一日若道眼谿開。頓覺前非。拋却杖子。撒開兩手。十方蕩蕩。七縱八橫。東西南北。無可不可。到這裏方得自在。如今人能有幾箇放得杖撒得手。昔因真淨和尚新開語錄。其時我老和尚在五祖堂中。作首座。五祖一日廊下見僧。把一冊文字。祖曰。爾手中是甚文字。僧曰。是真淨和尚語錄。祖遂取讀。即讚歎曰。慚愧末世中有恁地尊宿。乃喚首座。我老和尚時在後架洗襪。聞呼很忙走出來。祖曰。我得一本文字。不可思議。所謂善說法要。爾試看。休去歇去。一念萬年。前後際斷。諸方如今有幾箇得到這田地。他却喚作勝妙境界。舊時寶峯有箇廣道者。便是這般人一箇渾身都不理會。都不見有世間事。世間塵勞昧他不得。雖然恁麼。却被這勝妙境界障却道眼。須知到一念不生前後際斷處。正要尊宿。如水潦和尚。因採藤次。問馬祖曰。如何是祖師西來意。祖曰。近前來向爾道。水潦纔近前。馬祖當胸一蹋蹋倒。水潦忽然大悟。不覺起來呵呵大笑。祖曰。爾見箇甚麼道理。潦曰。百千法門無量妙義。只向一毛頭上。便識得根源去。這箇教中。謂之入流亡所。所入既寂。動靜二相。了然不生。纔得箇入處。便亡了定相。定相既亡。不墮有為。不墮無為。動靜二相了然不生。便是觀音入理之門。他既悟了。便打開自己庫藏。運出自己家珍。乃曰。百千法門無量妙義。只向一毛頭上。便識得根源去。又呵呵大笑。馬祖知他已到這箇田地更不采他。亦無後語。後來住水潦菴。禪和家來參。他有百十眾。纔舉揚便賣弄這一蹋云。自從一喫馬師蹋。直至而今笑不休。渠又何曾有峯巒疊翠㵎水潺湲岸柳含煙庭華笑日鸎啼喬木蝶舞芳叢底說話來。只道。自從一喫馬師蹋。直至而今笑不休。這箇便是第一箇入流亡所動靜二相了然不生底樣子。又不見雲門問洞山。近離甚處。山曰。查渡。門曰。夏在甚處。山曰。湖南報慈。門曰。幾時離彼山。曰八月二十五。門曰。放爾三頓棒。古人淳樸據實祇對。自言。我此回實從查渡來。有甚麼過。便道。放我三頓棒。大丈夫漢。須共這老漢理會始得。至明日便去問曰。昨日蒙和尚放三頓棒。未審過在甚麼處。問曰。飯袋子。江西湖南。便恁麼去。洞山忽然大悟。更無消息可通。亦無道理可拈出。只禮拜而已。既悟了。便打開自己庫藏。運出自己家珍。乃曰。他後向無人煙處住箇草菴。不蓄一粒米。不種一莖菜。接待十方往來。盡與伊出却釘拔却楔。拈却炙脂帽子。脫却鶻臭布衫。教伊灑灑地作箇衲僧。豈不俊哉。雲門曰。爾身如椰子大。開得許大口。這箇是第二箇入流亡所動靜二相了然不生底樣子。又鼓山晏國師在雪峯多年。一日雪峯知其緣熟。忽起搊住曰。是甚麼。晏釋然了悟。唯舉手搖曳而已。峯曰。子作道理耶。晏曰。何道理之有。後來楊大年收在傳燈錄中。謂之亡其了心。此是第三箇入流亡所動靜二相了然不生底樣子。又灌谿和尚。一日見臨濟。濟下繩床纔擒住。谿便云。領領。這箇是第四箇入流亡所動靜二相了然不生底樣子。這箇說似人不得。傳授人不得。老漢十七年參也。曾零零碎碎悟來。雲門下也理會得些子。曹洞下也理會得些子。只是不能得前後際斷。後來在京師天寧。見老和尚陞堂。舉僧問雲門。如何是諸佛出身處。門曰。東山水上行。若是天寧即不然。如何是諸佛出身處。薰風自南來殿閣生微涼。向這裏忽然前後際斷。譬如一綟亂絲將刀一截截斷相似。當時通身汗出。雖然動相不生。却坐在淨裸裸處得。一日去入室。老和尚曰。也不易爾到這箇田地。可惜爾死了不能活。不疑言句。是為大病。不見道。懸崖撒手自肯承當。絕後再甦欺君不得。須信有這箇道理。老漢自言。我只據如今得處。已是快活。更不能理會得也。老和尚却令我在擇木寮作不釐務。侍者每日同士大夫。須得三四回入室。只舉有句無句如藤倚樹。纔開口便道。不是。如是半年間。只管參。一日同諸官員在方丈藥石次。我只把箸在手。都忘了喫食。老和尚曰。這漢參得黃楊木禪。却倒縮去。我遂說箇譬喻曰。和尚。這箇道理。恰如狗看著熱油鐺相似。要舐又舐。不得。要捨又捨不得。老和尚曰。爾喻得極好。只這箇便是金剛圈栗棘蓬。一日因問老和尚。見說。和尚當時在五祖。曾門這箇話。不知五祖和尚如何答。和尚不肯說。老漢曰。和尚當時不可獨自問。須對大眾前問。如今說又何妨。老和尚乃曰。我問。有句無句如藤倚樹時如何。祖曰。描也描不成。畫也畫不就。又問。忽遇樹倒藤枯時如何。祖曰。相隨來也。老漢纔聞舉便理會得。乃曰。某會也。老和尚曰。只恐爾透公案未得。老漢曰。請和尚舉。老和尚遂連舉一絡索誵訛公案。被我三轉兩轉截斷。如箇太平無事時得路便行更無滯礙。老和尚曰。如今方知道。我不謾爾。我既會了。却倒疑著幾箇禪頭。乃問老和尚。老和尚曰。我箇禪如大海相似。是爾將得箇大海來。傾取去始得。若只將得鉢盂來。盛得些子去便休。是爾器量只如此。教我怎奈何。能有幾箇得到爾田地。舊時只有一箇璟上座。與爾一般。只是死了。過得幾時。便舉。我立僧後來在雲居首座寮。夜間常與兄弟入室。老和尚愛來聽。有時入室了。却上方丈。見老和尚。同在火爐頭坐。老和尚曰。或有箇禪和子。得似老僧。爾又如何支遣。老漢曰。何幸如之。正如東坡說作劊子得一箇肥漢剮。我却倒與老和尚入室。被我拶得上壁。老和尚呵呵大笑。思量這老和尚。粉骨碎身亦未能報得。因禮上座聲老漢舉。福州人喫荔枝。有箇瞥地處。所以說到這裏。這兄弟在叢林中。規行矩步。無衲子之過。可惜尺頭短。然打箇筋斗出來。決定昧他不得。有一則古話。舉似大眾。教中道。吾不見時。何不見吾不見之處。若見不見。自然非彼不見之相。若不見吾不見之地。自然非物。云何非汝。後來湛堂和尚頌曰。老胡徹底老婆心。為阿難陀意轉深。韓幹馬嘶青草渡。戴嵩牛臥綠楊陰。妙喜亦有箇頌子。雖不甚文彩。却不在湛堂之下。}@
%{斯辰比丘了贤。为近体侍者。将俗家寄来衣物。估唱请老汉举扬宗旨。庄严报地。可惜这兄弟。方始于竹篦子话。有箇发明处。而今已是说前年话。一日问他。唤作竹篦则触。不唤作竹篦则背如何。渠答不得。却曰。望和尚为某作箇方便指示。山僧向他道。尔是福州人。我說箇喻子向尔。如将名品荔枝和皮壳。一时剥了。以手送在尔口边。只是尔不解吞。渠闻之不觉失笑曰。和尚吞著即祸事。过得几时。又问。他前日吞了底荔枝。只是尔不知滋味。渠曰。若知滋味。转见祸事。我爱他这两转语。所谓从门入者不是家珍。信知宗师家无实法与人。且如世间工巧技艺有样子便做得。若是这一解。须是自悟始得。得之于心应之于手。若未得箇安乐处。一向求知见觅解会。这般杂毒纔入心。如油入麫。永取不出。纵取得出。亦费料理。此事如青天白日。元无障碍。却被这些杂毒障却。所以于法不得自在。老汉常爱真净和尚道。如今人多是得箇身心寂灭前后际断。休去歇去一念万年去。似古庙里香炉去。冷湫湫地去。便为究竟。殊不知。却被此胜妙境界障蔽。自己正知见不能现前。神通光明不能发露。或又执箇一切平常心是道。以为极则。天是天地是地。山是山水是水。僧是僧俗是俗。大尽三十日。小尽二十九。凡百施为。须要平常一路子以为稳当。定将去合将去。更不敢别移一步。怕堕坑落塹。长时一似双盲人行路。一条拄杖子寸步抛不得。紧把著凭将去。步步依倚。一日若道眼谿开。顿觉前非。抛却杖子。撒开两手。十方荡荡。七纵八横。东西南北。无可不可。到这裡方得自在。如今人能有几箇放得杖撒得手。昔因真净和尚新开语录。其时我老和尚在五祖堂中。作首座。五祖一日廊下见僧。把一冊文字。祖曰。尔手中是甚文字。僧曰。是真净和尚语录。祖遂取读。即讚歎曰。惭愧末世中有恁地尊宿。乃唤首座。我老和尚时在后架洗袜。闻呼很忙走出来。祖曰。我得一本文字。不可思议。所谓善说法要。尔试看。休去歇去。一念万年。前后际断。诸方如今有几箇得到这田地。他却唤作胜妙境界。旧时宝峰有箇广道者。便是这般人一箇浑身都不理會。都不见有世间事。世间尘劳昧他不得。虽然恁麼。却被这胜妙境界障却道眼。须知到一念不生前后际断处。正要尊宿。如水潦和尚。因採藤次。问马祖曰。如何是祖师西来意。祖曰。近前来向尔道。水潦纔近前。马祖当胸一蹋蹋倒。水潦忽然大悟。不觉起来呵呵大笑。祖曰。尔见箇甚么道理。潦曰。百千法门无量妙义。只向一毛头上。便识得根源去。这箇教中。谓之入流亡所。所入既寂。动静二相。了然不生。纔得箇入处。便亡了定相。定相既亡。不堕有为。不堕无为。动静二相了然不生。便是观世音入理之门。他既悟了。便打开自己库藏。运出自己家珍。乃曰。百千法门无量妙义。只向一毛头上。便识得根源去。又呵呵大笑。马祖知他已到这箇田地更不采他。亦无后语。后来住水潦菴。禅和家来參。他有百十众。纔举扬便卖弄这一蹋云。自從一喫马师蹋。直至而今笑不休。渠又何曾有峰峦叠翠㵎水潺湲岸柳含烟庭华笑日鸎啼喬木蝶舞芳丛底說話来。只道。自從一喫马师蹋。直至而今笑不休。这箇便是第一箇入流亡所动静二相了然不生底样子。又不見雲门问洞山。近离甚处。山曰。查渡。门曰。夏在甚处。山曰。湖南报慈。门曰。几时离彼山。曰八月二十五。门曰。放尔三顿棒。古人淳朴据实祇对。自言。我此回实从查渡来。有甚么过。便道。放我三顿棒。大丈夫汉。须共这老汉理會始得。至明日便去问曰。昨日蒙和尚放三顿棒。未审过在甚么处。问曰。饭袋子。江西湖南。便恁麼去。洞山忽然大悟。更无消息可通。亦无道理可拈出。只礼拜而已。既悟了。便打开自己库藏。运出自己家珍。乃曰。他后向无人烟处住箇草菴。不蓄一粒米。不种一茎菜。接待十方往来。尽与伊出却钉拔却楔。拈却炙脂帽子。脱却鶻臭布衫。教伊灑灑地作箇衲僧。岂不俊哉。雲门曰。尔身如椰子大。开得许大口。这箇是第二箇入流亡所动静二相了然不生底样子。又鼓山晏国师在雪峰多年。一日雪峰知其缘熟。忽起搊住曰。是甚么。晏释然了悟。唯举手摇曳而已。峯曰。子作道理耶。晏曰。何道理之有。后来杨大年收在传灯录中。谓之亡其了心。此是第三箇入流亡所动静二相了然不生底样子。又灌谿和尚。一日见临济。济下绳床纔擒住。谿便云。领领。这箇是第四箇入流亡所动静二相了然不生底样子。这箇說似人不得。传授人不得。老汉十七年參也。曾零零碎碎悟来。雲门下也理會得些子。曹洞下也理會得些子。只是不能得前后际断。后来在京师天宁。见老和尚陞堂。举僧问雲门。如何是诸佛出身处。门曰。东山水上行。若是天宁即不然。如何是诸佛出身处。薰风自南来殿阁生微凉。向这裡忽然前后际断。譬如一綟乱丝将刀一截截断相似。当时通身汗出。虽然动相不生。却坐在净裸裸处得。一日去入室。老和尚曰。也不易尔到这箇田地。可惜尔死了不能活。不疑言句。是为大病。不见道。悬崖撒手自肯承当。绝后再甦欺君不得。须信有这箇道理。老汉自言。我只据如今得处。已是快活。更不能理會得也。老和尚却令我在擇木寮作不釐务。侍者每日同士大夫。须得三四回入室。只举有句无句如藤倚树。纔開口便道。不是。如是半年間。只管參。一日同诸官员在方丈药石次。我只把箸在手。都忘了喫食。老和尚曰。这汉參得黄杨木禅。却倒缩去。我遂說箇譬喻曰。和尚。这箇道理。恰如狗看著热油鐺相似。要舐又舐。不得。要捨又捨不得。老和尚曰。尔喻得极好。只这箇便是金剛圈栗棘蓬。一日因问老和尚。见說。和尚当时在五祖。曾门这箇话。不知五祖和尚如何答。和尚不肯说。老汉曰。和尚当时不可独自问。须对大众前问。如今說又何妨。老和尚乃曰。我问。有句无句如藤倚树时如何。祖曰。描也描不成。画也画不就。又问。忽遇树倒藤枯时如何。祖曰。相随来也。老汉纔闻举便理會得。乃曰。某会也。老和尚曰。只恐尔透公案未得。老汉曰。请和尚举。老和尚遂连举一络索誵訛公案。被我三转两转截断。如箇太平無事时得路便行更无滞碍。老和尚曰。如今方知道。我不謾尔。我既会了。却倒疑著几箇禪头。乃问老和尚。老和尚曰。我箇禪如大海相似。是尔将得箇大海来。倾取去始得。若只将得鉢盂来。盛得些子去便休。是尔器量只如此。教我怎奈何。能有几箇得到尔田地。旧时只有一箇璟上座。与尔一般。只是死了。过得几时。便举。我立僧后来在雲居首座寮。夜间常与兄弟入室。老和尚爱来听。有时入室了。却上方丈。见老和尚。同在火炉头坐。老和尚曰。或有箇禅和子。得似老僧。尔又如何支遣。老汉曰。何幸如之。正如东坡說作劊子得一箇肥汉剮。我却倒与老和尚入室。被我拶得上壁。老和尚呵呵大笑。思量这老和尚。粉骨碎身亦未能报得。因礼上座声老汉举。福州人喫荔枝。有箇瞥地处。所以說到这裡。这兄弟在丛林中。规行矩步。无衲子之过。可惜尺头短。然打箇筋斗出来。决定昧他不得。有一則古话。举似大眾。教中道。吾不见时。何不见吾不见之处。若见不见。自然非彼不见之相。若不见吾不见之地。自然非物。云何非汝。后来湛堂和尚颂曰。老胡彻底老婆心。为阿难陀意转深。韩幹马嘶青草渡。戴嵩牛臥绿杨阴。妙喜亦有箇颂子。虽不甚文彩。却不在湛堂之下。}%
@{荒田無人耕。耕著有人爭。}@
%{荒地没人耕种，一有人耕种，就有人来争抢。}%

@{無風荷葉動。決定有魚行。}@
%{无风荷叶动，肯定是有鱼在水里游动。}%

@{師紹興二十六年。三月十一日。於臨江軍新淦縣東山寺。被旨還僧。謝恩罷。拈香祝聖畢。乃就座云。青氈本是吾家物。今日重還舊日僧。珍重聖恩何以報。萬年松上一枝藤。遂拈起拄杖云。一枝藤在這裏。且報恩一句作麼生道。若也道得。粉骨碎身未足酬一句了然超百億其或未然。山僧不免為諸人道破。}@
%{师父在绍兴二十六年三月十一日，在临江军新淦县东山寺，接到圣旨，被允许恢复僧侣身份。他谢恩辞去，拈香祝圣完毕，就坐下来说道：“青毡本来就是我的东西，今天重回旧日僧人身份，珍重的圣恩该如何报答呢？就像万年松上的一枝藤一样。”接着，他拿起拄杖说道：“一枝藤就在这里，且说一句报恩的话，怎么才能说得出口呢？如果能说得出口，粉身碎骨也无法报答一句了然超脱百亿劫的恩情，或许也未必。山僧不得不为诸位道破。”}%

@{長將日月為天眼。}@
%{长将日月当作天眼。}%

@{指出須彌作壽山。}@
%{指出须弥山当作寿山。}%

@{新淦縣眾官。請普說。僧問。聖恩已受。僧相再圓。學人上來。乞師指示重新底佛法。師云。雨過谿光澹。雲開嶽色新。進云。恁麼則龍圖增久固。佛日轉光輝。師云。一道舊行路。高下自分明。進云。只如大顛叩齒。韓文公直下知歸。黃檗安名。裴相國便知落處。未審和尚今日與知縣朝議相見。有何指示。師云。兩眼對兩眼。進云。莫便是指示也無。師云。一任鑽龜打瓦。僧禮拜。師乃云。問得亦好不問更親。何故。聲前一路千聖不傳。學者勞形如猿捉影。可中有箇英靈漢。恁麼不恁麼聊聞舉著剔起便行。猶在葛藤窠裏。直得內無所證外無所修。似地擎山。如石含玉。亦未是衲僧放身命處。若也知得。塵塵念念皆無空闕。折旋俯仰盡在其中。正當恁麼時。畢竟是誰家風月。還委悉麼。千聖不知何處去。倚天長劍逼人寒。復云。這箇是知縣朝議。今日率諸同官。洎寄居賢士大夫。同來隨喜宗杲披剃。請說法底意旨此一段因緣。問佛有因。況宗杲自居衡梅。首尾十七年。今日不覺不知。一來新淦。同此法會。豈非前報世中曾在靈山會上同為聽法之人。元來說法自有時處。若時節因緣未會。說法不成。所以釋迦老子說法三百六十餘會。皆立時處。何謂時處。豈不見。圓覺經末上云。如是我聞。一時婆伽婆。入於神通大光明藏三昧正受。只這箇便是今日說法底時節。所以道。欲識佛性義。當觀時節因緣。時節若至。其理自彰。不見。天台智者大師因讀法華經。至藥王菩薩焚身處云。是真精進是名真法供養如來。於此豁然。前後際斷。便證法華三昧。於三昧中見靈山會上釋迦老子與百萬大眾儼然未散。如今說與人。若是不曾入得這般境界。剗地不信。何故。智者自是陳隋時人與釋迦老子相去二千年。如何因是真精進。是名真法供養如來。便於法華三昧中。見靈山一會儼然未散。為復是謾人耶。是假說耶。此事唯證乃知難可測。須知妙喜今日說法。與釋迦老子在靈山會上說法無異。與智者大師在南嶽證得是真精進是名真法供養如來。亦無異。真實證者必不相欺。未證者一似說夢。所以道。過去一切劫。安置未來今。未來現在劫。回置過去世。以海印三昧一印印定。更無透漏。無去無來無前無後。非但妙喜一人如是。判府郎中亦如是。非但判府郎中如是。判縣朝議與諸同官寄居賢士大夫亦如是。非但判縣朝議與諸同官寄居賢士大夫如是。乃至現前若僧若俗若貴若賤亦如是。如是之法。在天同天。在人同人。應以佛身得度者。即現佛身而為說法。應以宰官身乃至婆羅門婦女身得度者。悉現其身而為說法。此是一味清淨平等法門。若向這裏明得。各人本地風光本來面目。方知一大藏教五千四十八卷句句不說別事。無常迅速莫作等閑。所以道。努力今生須了却。莫教永劫受餘殃。人身難得。為貴人復難。不見釋迦老子說四十二章經。裏面有二十難。謂貧窮布施難。豪貴學道難。有勢不臨難。就中有箇𢬵命不死難。爾諸人還會麼。若𢬵得命無有不死者。如何說不死底道理。若會得這箇。方始把二十難。一翻翻轉來。總是易底事。𢬵命不死也易。貧窮布施也易。豪貴學道也易。有勢不臨也易。若悟即易。不悟即難。然難易兩字。亦不干本地風光本來面目事。何故。此箇法門本無難本無易。若能向不難不易處。急著眼看。外息諸緣內心無喘。方知本無難易底法。如今聰明靈利底人。不能便悟。病在於何。却為心意識先行。被心意識障却自己光明。塞却行路。進步不得。所以這裏使聰明靈利不著。要須內不放出外不放入。內不放出。則是內心無喘。外不放入。即是外息諸緣。內心既定。則諸緣亦定。故曰。那伽常在定。無有不定時。這一段大事因緣。大底如是。若能如是信如是解。如是修如是證。則三世諸佛即是汝諸人。汝諸人即是三世諸佛。無古無今。同一解脫。世間有如此殊勝之事。可惜百姓日用而不知。然今日一會亦非小緣。又承諸山禪師洎諸善男信女。同此聽法。伏願。一聞千悟得大總持。一歷耳根永為道種。久立伏惟珍重。}@
%{新淦县众官请求师父普说佛法。师父问道：“圣恩已经受了，僧相也圆满了，学人上来，请求师父指示重新领悟的佛法。”师父说：“雨过溪光淡，云开岳色新。”学人说：“这样看来，龙图更加久固，佛日更加光辉。”师父说：“一条旧路，高低自明。”学人说：“就像大颠叩齿，韩文公立刻就明白了归宿，黄檗安名，裴相国便知道落脚的地方。不知道和尚今天与知县朝议见面，有何指示？”师父说：“两眼对两眼。”学人说：“莫非这就是指示吗？”师父说：“一任钻龟打瓦。”僧人礼拜，师父说：“问得好，不问更好。为什么呢？声前一路，千圣不传，学者劳形，如同猿猴捉影。可中间有一个英灵汉，这样那样，随便听闻一个说法，就剔除起来便行，还停留在葛藤窠里。直得内心无所证，外无所修，像大地擎起高山，像石头含着玉，这也不是衲僧放下身命的地方。如果能明白，尘尘念念皆无空缺，折旋俯仰尽在其中，正值此时，究竟是谁家的风月？还明白吗？千圣不知何处去，倚天长剑逼人寒。”师父又说：“这是知县朝议，今天率领诸位同僚，以及寄居的贤士大夫，一同前来随喜宗杲剃度，请求师父说法，说明这段因缘。问佛是有因的，何况宗杲自己住在衡梅，前后十七年，今天不知不觉，一来新淦，参加这次法会，难道不是前世报应中曾经在灵山会上，一同听法的人吗？本来，说法是有时间和地点的，如果时机缘分未到，说法就无法成功。所以释迦老子说法三百六十余会，都立有时间和地点。什么叫时间和地点呢？难道没有看到《圆觉经》末尾说：‘如是我闻，一时婆伽婆，入于神通大光明藏三昧正受。’这正是今天说法的时间。所以说：‘欲识佛性义，当观时节因缘。’时节若至，道理自然彰显。没有看到天台智者大师因读《法华经》，到药王菩萨焚身处，说：‘是真精进是名真法供养如来。’于此豁然，前后际断，便证法华三昧，在三昧中见到灵山会上释迦老子与百万人众，依然未散。如今说与人，如果不能进入这样的境界，就断然不信。为什么呢？智者大师是陈隋时人，与释迦老子相去两千年，怎么能因为是真精进，是名真法供养如来，就在法华三昧中，见到灵山一会依然未散？难道是欺骗人吗？是虚假说法吗？此事唯有证得才能知道，难以测度。要知道，妙喜今天说法，与释迦老子在灵山会上说法无异，与智者大师在南岳证得是真精进是名真法供养如来，也无异。真实证得者必然不会欺骗，未证得者如同说梦。所以说：‘过去一切劫，安置未来今。未来现在劫，回置过去世。’以海印三昧一印印定，更无透漏，无去无来无前无后。不只是妙喜一人如此，判府郎中亦如此，不只是判府郎中如此，判县朝议与诸位同僚寄居贤士大夫亦如此，不只是判县朝议与诸位同僚寄居贤士大夫如此，乃至现前若僧若俗若贵若贱亦如此。如此之法，在天同天，在人同人。应该以佛身得度者，就现佛身而为说法，应该以宰官身乃至婆罗门妇女身得度者，悉现其身而为说法。这是一味清净平等法门。如果向这里明白，各人本地风光本来面目，方知一大藏教五千四十八卷，句句不讲别的事。无常迅速，不要等闲视之。所以说：‘努力今生须了却，莫教永劫受馀殃。’人身难得，做贵人更难。没有看到释迦老子说《四十二章经》，里面有二十难，谓贫穷布施难，豪贵学道难，有势不临难，其中有一个𢬵命不死难。你们这些人会吗？如果𢬵得命，没有不死者，怎么讲不死道理？如果会得这个，方始把二十难，一翻翻转来，都是容易的事。𢬵命不死也易，贫穷布施也易，豪贵学道也易，有势不临也易。若悟即易，不悟即难。然而容易两字，也不干涉本地风光本来面目之事。为什么呢？这个法门本来没有难，本来没有易，如果能向不难不易处，急着眼看，外息诸缘内心无喘，方知本来没有容易的法。如今聪明灵利的人，不能立刻悟道，毛病在哪里呢？却因为心意识先行，被心意识障蔽了自己的光明，塞住了道路，无法进步。所以这里让聪明灵利不著，要须内心不放出，外不放入。内心不放出，就是内心无喘，外不放入，就是外息诸缘。内心既定，则诸缘亦定。故曰：‘那伽常在定，无有不定时。’这段大事因缘，大抵如此。如果能这样信，这样解，这样修，这样证，则三世诸佛就是你们这些人，你们这些人就是三世诸佛，无古无今，同一解脱。世间有如此殊胜之事，可惜百姓日用而不知。然而今天一聚，也非小缘，又承蒙诸山禅师，以及诸位善男信女，一同听法，伏愿，一闻千悟，得大总持，一历耳根，永为道种，久立伏惟珍重。}%
@{錢計議請普說。師云。法不可見聞覺知。若行見聞覺知。是則見聞覺知。非求法也。}@
%{钱计议请普说。师父说：法不可见闻觉知。如果行见闻觉知，那就是见闻觉知，不是求法。}%
@{既離見聞覺知外。却喚甚麼作法。到這裏如人飲水冷煖自知。除非親證親悟。方可見得。}@
%{既然离开见闻觉知之外，又叫什么作法呢？到这里就像人喝水冷暖自知，除非亲证亲悟，才可见到。}%
@{若實曾證悟底人。拈起一絲毫頭。盡大地一時明得。}@
%{如果真的曾证悟的人，拈起一根毫毛，整个大地同时明得。}%
@{今時不但禪和子。便是士大夫聰明靈利博極群書底人。箇箇有兩般病。}@
%{现在不只是禅和子，就是士大夫聪明灵利博极群书的人，一个个都有两般病。}%
@{若不著意。便是忘懷。忘懷則墮在黑山下鬼窟裏。教中謂之昏沈。}@
%{如果不著意，就是忘怀。忘怀则堕落在黑山下鬼窟里，教中谓之昏沈。}%
@{著意則心識紛飛。一念續一念。前念未止後念相續。教中謂之掉舉。}@
%{著意则心识纷飞，一念续一念，前念未止后念相续，教中谓之掉举。}%
@{不知有人人脚跟下不沈。不掉底一段大事因緣。如天普蓋。似地普擎。}@
%{不知有人人脚跟下不沈，不掉底一段大事因缘，如天普盖，似地普擎。}%
@{未有世界。早有此段大事因緣。世界壞時。此段大事因緣。不曾動著一絲毫頭。}@
%{未有世界，早有此段大事因缘，世界坏时，此段大事因缘，不曾动著一丝毫头。}%
@{往往士大夫。多是掉舉。而今諸方有一般默照邪禪。見士大夫為塵勞所障方寸不寧。}@
%{往往士大夫，多是掉举。而今诸方有一般默照邪禅，见士大夫为尘劳所障方寸不宁。}%
@{怗便教他寒灰枯木去。一條白練去。古廟香爐去。冷湫湫地去。}@
%{便教他寒灰枯木去，一条白练去，古庙香炉去，冷湫湫地去。}%
@{將這箇休歇人。爾道。還休歇得麼。殊不知。這箇猢猻子。不死如何休歇得。}@
%{将这箇休歇人，尔道，还休歇得麼？殊不知，这箇猢狲子，不死如何休歇得？}%
@{來為先鋒去為殿後底。不死如何休歇得。此風往年福建路極盛。}@
%{来为先锋去为殿后底，不死如何休歇得？此风往年福建路极盛。}%
@{妙喜紹興初。入閩住菴時。便力排之。謂之斷佛慧命。千佛出世不通懺悔。}@
%{妙喜绍兴初，入闽住庵时，便力排之，谓之断佛慧命，千佛出世不通忏悔。}%
@{彼中有箇士人鄭尚明。極聰明教乘也理會得。道藏也理會得。儒教則故是也。}@
%{彼中有箇士人郑尚明，极聪明教乘也理會得，道藏也理會得，儒教则故是也。}%
@{一日持一片香來妙喜室中。怒氣可掬。聲色俱厲。曰昂有一片香未燒在。}@
%{一日持一片香来妙喜室中，怒气可掬，声色俱厉，曰昂有一片香未烧在。}%
@{欲與和尚理會一件事。只如默然無言。是法門中第一等休歇處。和尚肆意詆訶。}@
%{欲与和尚理會一件事，只如默然无言，是法门中第一等休歇处，和尚肆意詆訶。}%
@{昂心疑和尚不到這田地。所以信不及。且如釋迦老子在摩竭提國。三七日中掩室不作聲。豈不是佛默然。}@
%{昂心疑和尚不到这田地，所以信不及。且如释迦老子在摩竭提国，三七日中掩室不作声，岂不是佛默然？}%
@{毘耶離城三十二菩薩。各說不二法門。末後維摩詰無語。文殊讚善。豈不是菩薩默然。}@
%{毘耶离城三十二菩萨，各说不二法门，末后维摩诘无语，文殊赞善，岂不是菩萨默然？}%
@{須菩提在巖中宴坐。無言無說。豈不是聲聞默然。天帝釋見須菩提在巖中宴坐。乃雨華供養。亦無言說。豈不是凡夫默然。}@
%{须菩提在岩中宴坐，无言无说，岂不是声闻默然？天帝释见须菩提在岩中宴坐，乃雨华供养，亦无言说，岂不是凡夫默然？}%
@{達磨游梁歷魏。少林冷坐九年。豈不是祖師默然。魯祖見僧便面壁。豈不是宗師默然。}@
%{达磨游梁历魏，少林冷坐九年，岂不是祖师默然？鲁祖见僧便面壁，岂不是宗师默然？}%
@{和尚因甚麼。却力排默照。以為邪非。妙喜曰。尚明。爾問得我也是待我與爾說。}@
%{和尚因什么？却力排默照，以为邪非？妙喜曰：尚明，尔问得我也是待我与尔说。}%
@{我若說不行。却燒一炷香禮爾三拜。我若說得行。却受爾燒香禮拜。}@
%{我若说不行，却烧一炷香礼尔三拜。我若说得行，却受尔烧香礼拜。}%
@{我也不與爾說釋迦老子及先德言句。我即就爾屋裏說。所謂借婆帔子拜婆年。}@
%{我也不与尔说释迦老子及先德言句，我即就尔屋里说，所谓借婆帔子拜婆年。}%
@{乃問。爾曾讀莊子麼。曰是何不讀。妙喜曰。莊子云。言而足。終日言而盡道。言而不足終日言而盡物。}@
%{乃问：尔曾读庄子麼？曰是何不读。妙喜曰：庄子云，言而足，终日言而尽道，言而不足终日言而尽物。}%
@{道物之極。言默不足。以載非言非默。義有所極。我也不曾看郭象解并諸家註解。}@
%{道物之极，言默不足，以载非言非默，义有所极。我也不曾看郭象解并诸家注解。}%
@{只據我杜撰說破爾這默然。豈不見。孔夫子一日大驚小怪曰。參乎。吾道一以貫之。}@
%{只据我杜撰说破尔这默然，岂不见，孔夫子一日大惊小怪曰：参乎，吾道一以贯之。}%
@{曾子曰唯。爾措大家。纔聞箇唯字。便來這裏惡口却云。這一唯。與天地同根萬物一體。}@
%{曾子曰唯，尔措大家，纔闻箇唯字，便来这里恶口却云，这一唯，与天地同根万物一体。}%
@{致君於堯舜之上。成家立國。出將入相。以至啟手足時。不出這一唯。且喜沒交涉。}@
%{致君於尧舜之上，成家立国，出将入相，以至启手足时，不出这一唯，且喜没交涉。}%
@{殊不知。這箇道理。便是曾子言而足。孔子言而足。其徒不會。却問曰。何謂也。}@
%{殊不知，这箇道理，便是曾子言而足，孔子言而足，其徒不会，却问曰：何谓也？}%
@{曾子見他理會不得。却向第二頭答他話。謂夫子之道不可無言。所以云。夫子之道忠恕而已矣。}@
%{曾子见他理會不得，却向第二头答他话，谓夫子之道不可无言，所以云，夫子之道忠恕而已矣。}%
@{要之道與物至極處。不在言語上。不在默然處。言也載不得。默也載不得。}@
%{要之道与物至极处，不在言語上，不在默然处，言也载不得，默也载不得。}%
@{公之所說。尚不契莊子意。何況要契釋迦老子達磨大師意耶。爾要理會得莊子非言非默義有所極麼。}@
%{公之所说，尚不契庄子意，何況要契释迦老子达磨大师意耶？尔要理會得庄子非言非默义有所极麼？}%
@{便是雲門大師拈起扇子云。扇子𨁝跳上三十三天。築著帝釋鼻孔。東海鯉魚打一棒。雨似傾盆。}@
%{便是云门大师拈起扇子云，扇子𨁝跳上三十三天，築著帝释鼻孔，東海鯉鱼打一棒，雨似倾盆。}%
@{爾若會得雲門。這箇說話。便是莊子說底。曾子說底。孔子說底一般。渠遂不作聲。}@
%{尔若会得云门，这箇说话，便是庄子说底，曾子说底，孔子说底一般。渠遂不作声。}%
@{妙喜曰。爾雖不語。心未伏在。然古人決定。不在默然處。坐地明矣。}@
%{妙喜曰：尔虽不语，心未伏在，然古人决定，不在默然处，坐地明矣。}%
@{爾適來舉釋迦掩室維摩默然。且看。舊時有箇座主。喚作肇法師。把那無言說處。說出來與人云。}@
%{尔适来举释迦掩室维摩默然，且看，旧时有箇座主，唤作肇法师，把那无言说处，说出来与人云。}%
@{釋迦掩室於摩竭。淨名杜口於毘耶。須菩提唱無說以顯道。釋梵絕聽而雨華。}@
%{释迦掩室於摩竭，净名杜口於毘耶，须菩提唱无说以显道，释梵绝听而雨华。}%
@{斯皆理為神御。故口以之而默豈曰無辯。辯所不能言也。}@
%{斯皆理为神御，故口以之而默岂曰无辩，辩所不能言也。}%
@{這箇是理與神忽然相撞著。不覺到說不得處。雖然不語。其聲如雷。故云。豈曰無辯。蓋辯所不能言也。}@
%{这箇是理与神忽然相撞著，不觉到说不得处，虽然不语，其声如雷，故云，岂曰无辩，盖辩所不能言也。}%
@{這裏世間聰明辯才。用一點不得。到得恁麼田地。方始是放身捨命處。}@
%{这里世间聪明辩才，用一点不得，到得恁麼田地，方始是放身捨命处。}%
@{這般境界。須是當人自證自悟始得。所以華嚴經云。如來宮殿無有邊。自然覺者處其中。}@
%{这般境界，须是当人自证自悟始得，所以华严经云，如来宫殿无有边，自然觉者处其中。}%
@{此是從上諸聖大解脫法門。無邊無量。無得無失。無默無語。無去無來。塵塵爾剎剎爾。念念爾法法爾。}@
%{此是从上诸圣大解脱法门，无边无量，无得无失，无默无语，无去无来，尘尘尔剎剎尔，念念尔法法尔。}%
@{只為眾生根性狹劣。不到三教聖人境界。所以分彼分此。殊不知。境界如此廣大。}@
%{只为众生根性狭劣，不到三教圣人境界，所以分彼分此，殊不知，境界如此广大。}%
@{却向黑山下鬼窟裏默然坐地。故先聖訶為解脫深坑。是可怖畏之處。}@
%{却向黑山下鬼窟里默然坐地，故先圣訶为解脱深坑，是可怖畏之处。}%
@{以神通道眼觀之。則是刀山劍樹鑊湯鑪炭裏坐地一般。座主家尚不滯在默然處。}@
%{以神通道眼观之，则是刀山剑树鑊汤鑪炭里坐地一般，座主家尚不滯在默然处。}%
@{況祖師門下客。却道。纔開口便落今時。且喜沒交涉。尚明不覺作禮。}@
%{况祖师门下客，却道，纔開口便落今时，且喜没交涉，尚明不觉作礼。}%
@{妙喜曰。公雖作禮。然更有事在。至晚間來入室。乃問他。今年幾歲。曰六十四。}@
%{妙喜曰：公虽作礼，然更有事在，至晚间来入室，乃问他，今年几岁？曰六十四。}%
@{又問。爾六十四年前。從甚麼處來。渠開口不得。被我將竹篦劈脊打出去。}@
%{又问，尔六十四年前，从什么处来？渠開口不得，被我将竹篦劈脊打出去。}%
@{次日又來室中曰。六十四年前尚未有昂在。如何和尚却問昂從甚麼處來}@
%{次日又来室中曰：六十四年前尚未有昂在，如何和尚却问昂从什么处来}%
@{妙喜曰。爾六十四年前。不可元在福州鄭家。只今這聽法說法一段歷歷孤明底。未生已前畢竟在甚麼處。}@
%{妙喜曰：尔六十四年前，不可元在福州郑家，只今这听法说法一段历历孤明底，未生已前毕竟在什么处？}%
@{曰不知。妙喜曰。爾若不知。便是生大。今生且限百歲。百歲後爾待飛出三千大千世界外去。}@
%{曰不知。妙喜曰：尔若不知，便是生大，今生且限百岁，百岁后尔待飞出三千大千世界外去。}%
@{須是與他入棺材始得。當爾之時。四大五蘊一時解散。有眼不見物。有耳不聞聲。}@
%{须是与他入棺材始得，当尔之时，四大五蕴一时解散，有眼不见物，有耳不闻声。}%
@{有箇肉團心分別不行。有箇身火燒刀斫都不覺痛。到這裏歷歷孤明底。却向甚麼處去。}@
%{有箇肉团心分别不行，有箇身火烧刀斫都不觉痛，到这裡历历孤明底，却向什么处去？}%
@{曰昂也不知。妙喜曰。爾既不知。便是死大。故曰無常迅速生死事大。便是這箇道理。}@
%{曰昂也不知。妙喜曰：尔既不知，便是死大，故曰无常迅速生死事大，便是这箇道理。}%
@{這裏便聰明也不得。記持也不得。我更問爾。平生做許多之乎者也。臘月三十日。}@
%{这里便聪明也不得，记持也不得，我更问尔，平生做许多之乎者也，腊月三十日。}%
@{將那一句敵他生死。須是知得生來死去處分曉始得。若不知即是愚人。渠方心伏。}@
%{将那一句敌他生死，须是知得生来死去处分晓始得，若不知即是愚人，渠方心伏。}%
@{從此遂救他不坐在無言無說處。肯來這下做工夫。今日一會。同此聽法。}@
%{从此遂救他不坐在无言无说处，肯来这下做工夫，今日一會，同此听法。}%
@{須知人人有此一段大事因緣。亘古亘今不變不動。也不著忘懷。也不著著意。}@
%{须知人人有此一段大事因缘，亘古亘今不變不动，也不著忘怀，也不著著意。}%
@{但自時時提撕。妄念起時。亦不得將心止遏。止動歸止。止更彌動。}@
%{但自时时提撕，妄念起时，亦不得将心止遏，止动归止，止更弥动。}%
@{只就動止處。看箇話頭。便是釋迦老子達磨大師出來也。只是這箇。}@
%{只就动止处，看箇话头，便是释迦老子达磨大师出来也，只是这箇。}%
@{僧問趙州。狗子還有佛性也無。州云無。爾措大家。多愛穿鑿說道。這箇不是有無之無。}@
%{僧问赵州，狗子还有佛性也无？州云无。尔措大家，多爱穿凿说道，这箇不是有無之无。}%
@{乃是真無之無。不屬世間虛豁之無。恁麼說時。還敵得他生死也無。既敵他生死不得。則未是在。}@
%{乃是真无之无，不属世间虚豁之无，恁麼说时，还敌得他生死也无？既敌他生死不得，则未是在。}%
@{既然未是。須是行也提撕。坐也提撕。喜怒哀樂時。應用酬酢時。總是提撕時節。}@
%{既然未是，须是行也提撕，坐也提撕，喜怒哀乐时，应用酬酢时，总是提撕时节。}%
@{提撕來提撕去。沒滋味。心頭恰如頓一團熱鐵相似。那時便是好處不得放捨。}@
%{提撕来提撕去，没滋味，心头恰如顿一团热铁相似，那时便是好处不得放捨。}%
@{忽然心華發明。照十方剎。便能於一毛端。現寶王剎。坐微塵裏。轉大法輪。}@
%{忽然心华发明，照十方剎，便能於一毛端，现宝王剎，坐微尘里，转大法轮。}%
@{汝等諸人。聞恁麼說話。往往心裏道。妙喜老漢搖脣鼓舌。說得也相似。不知他肚裏如何。}@
%{汝等诸人，闻恁麼说话，往往心里道，妙喜老汉摇唇鼓舌，说得也相似，不知他肚里如何。}%
@{須知妙喜說得底。便是行得底。更無兩般。所以西天第十三祖迦毘摩羅尊者。欲求一弟子繼紹祖位。}@
%{须知妙喜说得底，便是行得底，更无两般，所以西天第十三祖迦毘摩羅尊者，欲求一弟子继绍祖位。}%
@{謂深山窮谷中。必有高人居止。因往求之。故知非但弟子求師切。師求弟子亦切。}@
%{谓深山穷谷中，必有高人居止，因往求之，故知非但弟子求师切，师求弟子亦切。}%
@{遂入山果見一人出迎。曰深山孤寂。龍蟒所居。大德至尊。何枉神足。}@
%{遂入山果见一人出迎，曰深山孤寂，龙蟒所居，大德至尊，何枉神足？}%
@{祖曰。吾非至尊。來訪賢者。彼默念曰。此師得決定性明道眼否。是大聖繼真乘否。}@
%{祖曰：吾非至尊，来访贤者。彼默念曰：此师得决定性明道眼否？是大圣继真乘否？}%
@{祖曰。汝雖心語。吾已意知。但辦出家。何慮吾之不聖。彼聞已悔謝。於是投祖出家。}@
%{祖曰：汝虽心语，吾已意知，但办出家，何虑吾之不圣？彼闻已悔谢，於是投祖出家。}%
@{即第十四祖龍樹是也。今時學道者多不自疑。却疑他人。所以道。大疑之下必有大悟。}@
%{即第十四祖龙树是也，今时学道者多不自疑，却疑他人，所以道，大疑之下必有大悟。}%
@{且道悟得箇甚麼。良久云。我不敢輕於汝等。汝等皆當作佛。下座。}@
%{且道悟得箇什么？良久云，我不敢轻於汝等，汝等皆当作佛，下座。}%

@{大慧普覺禪師普說卷第十七}@
%{大慧普觉禅师普说卷第十七}%
