@{龍樹菩薩為禪陀迦王說法要偈}@
%{龙树菩萨为旃陀迦王说法要偈}%

@{宋罽賓三藏求那跋摩譯}@
%{宋罽宾三藏求那跋摩译}%

@{禪陀迦王應當知，生死苦惱多眾過，}@
%{旃陀迦王应当知道，生死苦恼很多过错，}%

@{悉為無明所覆障，吾欲為彼興利益。}@
%{悉为无明所覆障，我欲为彼兴利益。}%

@{譬如刻畫造佛像，智者見之宜恭敬，}@
%{譬如刻画造佛像，智者见之宜恭敬，}%

@{我依如來說正法，大王亦應深信受。}@
%{我依如来说正法，大王亦应深信受。}%

@{汝雖先聞牟尼言，今若聽受轉分別，}@
%{汝虽先闻牟尼言，今若听受转分别，}%

@{猶如華池色清淨，月光垂照踰暉顯。}@
%{犹如华池色清净，月光垂照逾晖显。}%

@{佛說六念當修習，所謂三寶施戒天，}@
%{佛说六念当修习，所谓三宝施戒天，}%

@{修行十善淨三業，離酒放逸及邪命。}@
%{修行十善净三业，离酒放逸及邪命。}%

@{觀身命財速危朽，應施福田濟窮乏，}@
%{观身命财速危朽，应施福田济穷乏，}%

@{施為堅牢無與等，最為第一親近者。}@
%{施为坚牢无与等，最为第一亲近者。}%

@{勤修淨戒除瑕穢，亦莫悕求願諸有，}@
%{勤修净戒除瑕秽，亦莫悕求愿诸有，}%

@{譬如大地殖眾物，戒亦如是生諸善。}@
%{譬如大地殖众物，戒亦如是生诸善。}%

@{修忍柔和捨瞋恚，佛說是行最無上，}@
%{修忍柔和舍瞋恚，佛说是行最无上，}%

@{如是精進及禪智，具此六行超生死。}@
%{如是精进及禅智，具此六行超生死。}%

@{若能在家孝父母，此即名為勝福田，}@
%{若能在家孝父母，此即名为胜福田，}%

@{現世流布大名稱，未來福報轉無量。}@
%{现世流布大名称，未来福报转无量。}%

@{殺盜婬欺耽荒酒，雕床高廣及香熏，}@
%{杀盗淫欺耽荒酒，雕床高广及香熏，}%

@{謳歌倡伎過時食，如斯眾惡宜遠離，}@
%{讴歌倡伎过时食，如斯众恶宜远离，}%

@{若少時間修此戒，必受天樂昇涅槃。}@
%{若少时间修此戒，必受天乐升涅槃。}%

@{慳嫉貪欲及諂偽，誑惑顛倒與懈怠，}@
%{悭嫉贪欲及谄伪，誑惑颠倒与懈怠，}%

@{如此眾惡不善法，大王當觀速棄捨。}@
%{如此众恶不善法，大王当观速弃舍。}%

@{端正尊豪及五欲，當知危朽若泡沫，}@
%{端正尊豪及五欲，当知危朽若泡沫，}%

@{莫恃若斯不堅法，憍逸自恣生諸苦，}@
%{莫恃若斯不坚法，憍逸自恣生诸苦，}%

@{欲長諸善證甘露，應當遠離如棄毒。}@
%{欲长诸善证甘露，应当远离如弃毒。}%

@{有能精勤捨瞋慢，譬如除雲顯秋月，}@
%{有能精勤舍瞋慢，譬如除云显秋月，}%

@{猶如指鬘與難陀，亦如差摩賢聖等。}@
%{犹如指鬘与难陀，亦如差摩贤圣等。}%

@{如來說有三種語，入意真實虛妄言，}@
%{如来说有三種语，入意真实虚妄言，}%

@{入意如花實猶蜜，虛妄鄙惡若糞穢，}@
%{入意如花实犹蜜，虚妄鄙恶若粪秽，}%

@{應當修習前二言，速宜除斷虛妄者。}@
%{应当修习前二言，速宜除断虚妄者。}%

@{從明入明四種法，王當分別諦思惟，}@
%{从明入明四種法，王当分别谛思惟，}%

@{二種入明是應修，若就癡冥當速捨。}@
%{二種入明是应修，若就癡冥当速舍。}%

@{菴婆羅果四種變，人難分別亦如是，}@
%{菴婆羅果四種变，人难分别亦如是，}%

@{當以智慧深觀察，若實賢善宜親近。}@
%{当以智慧深观察，若实贤善宜亲近。}%

@{雖見女人極端嚴，當作己母姊女想，}@
%{虽见女人极端严，当作己母姊女想，}%

@{設起貪欲染愛心，應當正修不淨觀。}@
%{设起贪欲染爱心，应当正修不净观。}%

@{是心躁動宜禁制，如防身命及珍寶，}@
%{是心躁动宜禁制，如防身命及珍宝，}%

@{欲心若起應驚怖，猶畏刀劍惡獸等。}@
%{欲心若起应惊怖，犹畏刀剑恶兽等。}%

@{欲為無利如怨毒，如此之言牟尼說，}@
%{欲为无利如怨毒，如此之言牟尼说，}%

@{生死輪迴過獄縛，應當勤修求解脫。}@
%{生死轮回过狱缚，应当勤修求解脱。}%

@{六入躁動馳諸境，應當攝持莫放逸，}@
%{六入躁动驰诸境，应当摄持莫放逸，}%

@{若能如是攝諸根，勝於勇將摧強敵。}@
%{若能如是摄诸根，胜于勇将摧强敌。}%

@{是身不淨九孔流，無有窮已若河海，}@
%{是身不净九孔流，无有穷已若河海，}%

@{薄皮覆蔽似清淨，猶假瓔珞自莊嚴，}@
%{薄皮覆蔽似清净，犹假瓔珞自庄严，}%

@{諸有智人乃分別，知其虛誑便棄捨。}@
%{诸有智人乃分别，知其虚誑便弃舍。}%

@{譬如疥者近猛焰，初雖暫悅後增苦，}@
%{譬如疥者近猛焰，初虽暂悦后增苦，}%

@{貪欲之想亦復然，始雖樂著終多患。}@
%{贪欲之想亦复然，始虽乐著终多患。}%

@{見身實相皆不淨，即是觀於空無我，}@
%{见身实相皆不净，即是观于空无我，}%

@{若能修習斯觀者，於利益中最無上。}@
%{若能修习斯观者，于利益中最无上。}%

@{雖有色族及多聞，若無戒智猶禽獸，}@
%{虽有色族及多闻，若无戒智犹禽兽，}%

@{雖處醜賤少聞見，能修戒智名勝士，}@
%{虽处丑贱少闻见，能修戒智名胜士，}%

@{利衰八法莫能免，若有除斷真無匹。}@
%{利衰八法莫能免，若有除断真无匹。}%

@{諸有沙門婆羅門，父母妻子及眷屬，}@
%{诸有沙门婆罗门，父母妻子及眷属，}%

@{莫為彼意受其言，廣造不善非法行，}@
%{莫为彼意受其言，广造不善非法行，}%

@{設為此等起諸過，未來大苦唯身受。}@
%{设为此等起诸过，未来大苦唯身受。}%

@{夫造眾惡不即報，非如刀劍交傷割，}@
%{夫造众恶不即报，非如刀剑交伤割，}%

@{臨終罪相始俱現，後入地獄嬰諸苦。}@
%{临终罪相始俱现，后入地狱婴诸苦。}%

@{信戒施聞慧慚愧，如是七法名聖財，}@
%{信戒施闻慧惭愧，如是七法名圣财，}%

@{真實無比牟尼說，超越世間眾珍寶，}@
%{真实无比牟尼说，超越世间众珍宝，}%

@{大王若集此勝財，不久亦證道場果。}@
%{大王若集此胜财，不久亦证道场果。}%

@{博弈飲酣好琴瑟，懈怠憍逸及惡友，}@
%{博弈饮酣好琴瑟，懈怠憍逸及恶友，}%

@{非時輕躁多動亂，如斯七法當遠離。}@
%{非时轻躁多动乱，如斯七法当远离。}%

@{知足第一勝諸財，如此之言世尊說，}@
%{知足第一胜诸财，如此之言世尊说，}%

@{知足雖貧可名富，有財多欲是名貧，}@
%{知足虽贫可名富，有财多欲是名贫，}%

@{若豐財業增諸苦，如龍多首益酸毒。}@
%{若丰财业增诸苦，如龙多首益酸毒。}%

@{當觀美味如毒藥，以智慧水灑令淨，}@
%{当观美味如毒药，以智慧水洒令净，}%

@{為存此身雖應食，勿貪色味長憍慢，}@
%{为存此身虽应食，勿贪色味长憍慢，}%

@{於諸欲染當生厭，勤求無上涅槃道。}@
%{于诸欲染当生厌，勤求无上涅槃道。}%

@{調和此身令安隱，然後宜應修齋戒，}@
%{调和此身令安隐，然后宜应修斋戒，}%

@{一夜分別有五時，於二時中當眠息，}@
%{一夜分别有五时，于二时中当眠息，}%

@{初中後夜觀生死，宜勤求度勿空過。}@
%{初中后夜观生死，宜勤求度勿空过。}%

@{四無量定當修習，是名開於梵天道，}@
%{四无量定当修习，是名开于梵天道，}%

@{若專繫念四禪心，命終必生彼天處。}@
%{若专繫念四禅心，命终必生彼天处。}%

@{有為遷動皆無常，苦空敗壞不堅固，}@
%{有为迁动皆无常，苦空败坏不坚固，}%

@{無我無樂不清淨，如是悉名對治法。}@
%{无我无乐不清净，如是悉名对治法。}%

@{若有深觀此法門，未來常處尊豪位，}@
%{若有深观此法门，未来常处尊豪位，}%

@{修行五戒斷五邪，是亦大王所應念。}@
%{修行五戒断五邪，是亦大王所应念。}%

@{譬如少鹽置恒河，不能令水有醎味，}@
%{譬如少盐置恒河，不能令水有醎味，}%

@{微細之惡遇眾善，消滅散壞亦如是。}@
%{微细之恶遇众善，消滅散坏亦如是。}%

@{五邪若增劫功德，王當除滅令莫長，}@
%{五邪若增劫功德，王当除灭令莫长，}%

@{信等五根眾善源，是宜修習令增盛，}@
%{信等五根众善源，是宜修习令增盛，}%

@{生等八苦常熾燃，當持慧水灑令滅。}@
%{生等八苦常炽燃，当持慧水洒令灭。}%

@{欲求天樂及涅槃，應勤修習正知見，}@
%{欲求天乐及涅槃，应勤修习正知见，}%

@{雖有利智入邪道，微妙功德永無餘。}@
%{虽有利智入邪道，微妙功德永无余。}%

@{四種顛倒害諸善，是故當觀莫令生，}@
%{四種颠倒害诸善，是故当观莫令生，}%

@{謂色非我我非色，我中無色色無我，}@
%{谓色非我我非色，我中无色色无我，}%

@{於色生此四種心，自餘諸陰皆如是，}@
%{于色生此四種心，自余诸阴皆如是，}%

@{是二十心名顛倒，若能除斷為最上。}@
%{是二十心名颠倒，若能除断为最上。}%

@{法不自起冥初生，非自在作及時有，}@
%{法不自起冥初生，非自在作及时有，}%

@{皆從無明愛業起，若無因緣便斷壞。}@
%{皆从无明爱业起，若无因缘便断坏。}%

@{大王既知此等因，當燃慧燈破癡闇，}@
%{大王既知此等因，当燃慧灯破癡闇，}%

@{身見戒取及疑結，此三能障無漏道。}@
%{身见戒取及疑结，此三能障无漏道。}%

@{王若毀壞令散滅，聖解脫法當現顯，}@
%{王若毁坏令散灭，圣解脱法当现显，}%

@{譬如盲人問水相，百千萬劫莫能了，}@
%{譬如盲人问水相，百千万劫莫能了，}%

@{欲求涅槃亦如是，唯自精勤後方證。}@
%{欲求涅槃亦如是，唯自精勤后方证。}%

@{欲假眷屬及知識，而得之者甚難有，}@
%{欲假眷属及知识，而得之者甚难有，}%

@{是故大王當精進，然後乃可證寂滅。}@
%{是故大王当精进，然后乃可证寂灭。}%

@{施戒多聞及禪定，因是漸近四真諦，}@
%{施戒多闻及禅定，因是渐近四真谛，}%

@{人主故應修慧明，行斯三法求解脫，}@
%{人主故应修慧明，行斯三法求解脱，}%

@{若能修此最上乘，則攝諸餘一切善。}@
%{若能修此最上乘，则摄诸余一切善。}%

@{大王當觀身念法，世尊說為清淨道，}@
%{大王当观身念法，世尊说为清净道，}%

@{若無此念增惡覺，是故宜應勤修習。}@
%{若无此念增恶觉，是故宜应勤修习。}%

@{人命短促不久留，如水上泡起尋滅，}@
%{人命短促不久留，如水上泡起寻灭，}%

@{出息入息眠睡間，念念恒謝常衰滅，}@
%{出息入息眠睡间，念念恒谢常衰灭，}%

@{不久便當見磨滅，皮肉臭爛甚可惡，}@
%{不久便当见磨灭，皮肉臭烂甚可恶，}%

@{青瘀脹壞膿血流，虫蛆唼食至枯竭，}@
%{青瘀胀坏脓血流，虫蛆唼食至枯竭，}%

@{髮毛爪齒各分散，風吹日曝漸乾盡。}@
%{髮毛爪齿各分散，风吹日曝渐干尽。}%

@{當知此身不堅牢，無量眾苦所積聚，}@
%{当知此身不坚牢，无量众苦所积聚，}%

@{是故賢聖諸智人，皆觀斯過咸棄捨。}@
%{是故贤圣诸智人，皆观斯过咸弃舍。}%

@{須彌巨海及江河，七日並照皆融竭，}@
%{须弥巨海及江河，七日并照皆融竭，}%

@{如此堅固尚摧毀，況復若斯危脆身。}@
%{如此坚固尚摧毁，況复若斯危脆身。}%

@{無常既至無救護，不可恃怙及追求，}@
%{无常既至无救护，不可恃怙及追求，}%

@{是故大王常諦觀，速生厭離求勝法。}@
%{是故大王常谛观，速生厌离求胜法。}%

@{人身難得法難聞，猶如盲龜遇浮孔，}@
%{人身难得法难闻，犹如盲龟遇浮孔，}%

@{既獲若斯希有身，宜應勤心聽正法；}@
%{既获若斯希有身，宜应勤心听正法；}%

@{得此妙身造諸惡，譬如寶器盛眾毒。}@
%{得此妙身造诸恶，譬如宝器盛众毒。}%

@{生處中國遇善友，專念發心起正願，}@
%{生处中国遇善友，专念发心起正愿，}%

@{久殖功德具諸根，王今滿足此眾善。}@
%{久殖功德具诸根，王今满足此众善。}%

@{若復親近見知人，佛說此為淨梵行，}@
%{若复亲近见知人，佛说此为净梵行，}%

@{是故應當樂隨順，諸佛由此證涅槃。}@
%{是故应当乐随顺，诸佛由此证涅槃。}%

@{既遇微妙清淨法，應當志求離欲道，}@
%{既遇微妙清净法，应当志求离欲道，}%

@{生死嶮難苦無量，窮劫宣說莫能盡，}@
%{生死嶮难苦无量，穷劫宣说莫能尽，}%

@{我今為王略分別，應當諦聽善思惟。}@
%{我今为王略分别，应当谛听善思惟。}%

@{三界轉變無輪際，父母妻子更相因，}@
%{三界转变无轮际，父母妻子更相因，}%

@{怨親憎愛無常處，如旋火輪豈窮已。}@
%{怨亲憎爱无常处，如旋火轮岂穷已。}%

@{無始生死世界來，計飲母乳多大海，}@
%{无始生死世界来，计饮母乳多大海，}%

@{若不精勤證空智，將來復飲無窮限。}@
%{若不精勤证空智，将来复饮无穷限。}%

@{周流五道經人天，若積身骨高須彌，}@
%{周流五道经人天，若积身骨高须弥，}%

@{愛別哀悲計其淚，亦非江河所能匹，}@
%{爱别哀悲计其泪，亦非江河所能匹，}%

@{若計一人父母者，過於世間草木數。}@
%{若计一人父母者，过于世间草木数。}%

@{雖受五欲天上樂，終還墜沒惡趣苦，}@
%{虽受五欲天上乐，终还坠没恶趣苦，}%

@{諸天壽命極長遠，其間娛樂難宣說，}@
%{诸天寿命极长远，其间娱乐难宣说，}%

@{歌謳倡舞流妙聲，哀音和雅甚清遠，}@
%{歌讴倡舞流妙声，哀音和雅甚清远，}%

@{奇姿妙色極端嚴，圍遶侍衛相娛樂，}@
%{奇姿妙色极端严，围遶侍卫相娱乐，}%

@{百味盛饌皆具足，隨意所翫自然至，}@
%{百味盛饌皆具足，随意所玩自然至，}%

@{寶池香淨水恒滿，周匝羅覆諸妙花，}@
%{宝池香净水恒满，周匝罗覆诸妙花，}%

@{眾鳥異色集其上，哀聲相和出遠音，}@
%{众鸟异色集其上，哀声相和出远音，}%

@{諸天遊戲浴其內，如是歡娛不可說。}@
%{诸天游戏浴其内，如是欢娱不可说。}%

@{福盡臨終五衰現，爾時生苦踰前樂，}@
%{福尽临终五衰现，尔时生苦踰前乐，}%

@{是故雖有天女娛，智者見之已生厭。}@
%{是故虽有天女娱，智者见之已生厌。}%

@{雖居珍寶上樓觀，亦必退墮臭穢處，}@
%{虽居珍宝上楼观，亦必退堕臭秽处，}%

@{雖遊天上難陀園，會亦還入刀劍林，}@
%{虽游天上难陀园，会亦还入刀剑林，}%

@{雖浴諸天曼陀池，終必墜於灰河獄，}@
%{虽浴诸天曼陀池，终必坠于灰河狱，}%

@{雖復位處轉輪帝，歸為僮僕被驅使，}@
%{虽复位处转轮帝，归为僮僕被驱使，}%

@{雖受梵天離欲娛，還墜無間熾然苦，}@
%{虽受梵天离欲娱，还坠无间炽然苦，}%

@{雖居天宮具光明，後入地獄黑闇中。}@
%{虽居天宫具光明，后入地狱黑闇中。}%

@{所謂黑繩活地獄，燒割剝刺及無間，}@
%{所谓黑绳活地狱，烧割剥刺及无间，}%

@{是八地獄常熾燃，皆是眾生惡業報。}@
%{是八地狱常炽燃，皆是众生恶业报。}%

@{或受大苦如押油，或碎身體若塵粉，}@
%{或受大苦如押油，或碎身体若尘粉，}%

@{或解支節今分散，或復㓟剝及燒煮，}@
%{或解支节今分散，或复㓟剥及烧煮，}%

@{或以沸銅澍其口，或以鐵押裂其形，}@
%{或以沸铜澍其口，或以铁押裂其形，}%

@{鐵狗競來爭食噉，鐵鳥復集共齟掣，}@
%{铁狗竞来争食噉，铁鸟复集共齟掣，}%

@{眾類毒虫並䶩齧，或燒銅柱貫其身，}@
%{众类毒虫并䶩齧，或烧铜柱贯其身，}%

@{大火猛盛俱洞燃，罪業緣故無逃避，}@
%{大火猛盛俱洞燃，罪业缘故无逃避，}%

@{鑊湯騰沸至高涌，顛倒罪人投其內。}@
%{鑊汤腾沸至高涌，颠倒罪人投其內。}%

@{人命危朽甚迅駛，如如諸天喘息頃，}@
%{人命危朽甚迅駛，如诸天喘息頃，}%

@{若人於此短命中，聞上諸苦不驚畏，}@
%{若人于此短命中，闻上诸苦不惊畏，}%

@{當知此心甚堅固，猶如金剛難摧壞。}@
%{当知此心甚坚固，犹如金刚难摧坏。}%

@{若見圖畫聞他言，或隨經書自憶念，}@
%{若见图画闻他言，或随经书自忆念，}%

@{如是知時已難忍，況復己身自經歷。}@
%{如是知时已难忍，況复己身自经历。}%

@{無間無救大地獄，此中諸苦難窮盡，}@
%{无间无救大地獄，此中诸苦难穷尽，}%

@{若復有人一日中，以三百鉾𭣓其體，}@
%{若复有人一日中，以三百鉾𭣓其体，}%

@{比阿毘獄一念苦，百千萬分不及一，}@
%{比阿毘獄一念苦，百千万分不及一，}%

@{受此大苦經一劫，罪業盡後方免。}@
%{受此大苦经一劫，罪业尽后方免。}%

@{如是苦惱從誰生，皆由三業不善起，}@
%{如是苦恼从谁生，皆由三业不善起，}%

@{大王今雖無斯患，若不修因緣墜落。}@
%{大王今虽无斯患，若不修因缘坠落。}%

@{於畜生中苦無量，或有繫縛及鞭撻，}@
%{于畜生中苦无量，或有繫缚及鞭撻，}%

@{無有信戒多聞故，恒懷惡心相食噉，}@
%{无有信戒多闻故，恒怀恶心相食噉，}%

@{或為明珠羽角牙，骨毛皮肉致殘害，}@
%{或为明珠羽角牙，骨毛皮肉致残害，}%

@{為人乘駕不自在，恒受瓦石刀杖苦。}@
%{为人乘驾不自在，恒受瓦石刀杖苦。}%

@{餓鬼道中苦亦然，諸所須欲不隨意，}@
%{饿鬼道中苦亦然，诸所须欲不随意，}%

@{飢渴所逼困寒熱，疲乏等苦甚無量。}@
%{饥渴所逼困寒热，疲乏等苦甚无量。}%

@{腹大若山咽如針，屎尿膿血不可說，}@
%{腹大若山咽如针，屎尿脓血不可说，}%

@{裸形被髮甚醜惡，如多羅樹被燒剪，}@
%{裸形被髮甚醜恶，如多羅树被烧剪，}%

@{其口夜則大火燃，諸虫爭赴共唼食，}@
%{其口夜则大火燃，诸虫争赴共唼食，}%

@{屎尿糞穢諸不淨，百千萬劫莫能得，}@
%{屎尿粪秽诸不净，百千万劫莫能得，}%

@{設復推求得少分，更相劫奪尋散失。}@
%{设复推求得少分，更相劫夺寻散失。}%

@{清涼秋月患焰熱，溫和春日轉寒苦，}@
%{清凉秋月患焰热，温和春日转寒苦，}%

@{若趣園林眾果盡，設至清流變枯竭，}@
%{若趣园林众果尽，设至清流变枯竭，}%

@{罪業緣故壽長遠，經有一萬五千歲，}@
%{罪业缘故寿长远，经有一万五千岁，}%

@{受眾楚毒無空缺，皆是餓鬼之果報，}@
%{受众楚毒无空缺，皆是饿鬼之果报，}%

@{正覺說斯苦惱因，名曰慳貪嫉妬業。}@
%{正觉说斯苦恼因，名曰悭贪嫉妬业。}%

@{若天福盡有餘善，因此得為人中王，}@
%{若天福尽有余善，因此得为人中王，}%

@{後設懈怠福都盡，必墜三惡無有疑。}@
%{后设懈怠福都尽，必坠三恶无有疑。}%

@{或生修羅起貢高，恚嫉貪害增諸惱，}@
%{或生修罗起贡高，恚嫉贪害增诸恼，}%

@{諸天雖有善根行，以其慳嫉失利樂，}@
%{诸天虽有善根行，以其悭嫉失利乐，}%

@{是故當知嫉妬結，為深惡法宜棄捨。}@
%{是故当知嫉妬结，为深恶法宜弃舍。}%

@{大王汝今已具知，生死過患多眾苦，}@
%{大王汝今已具知，生死过患多众苦，}%

@{應當勤修出世善，如渴思飲救頭燃，}@
%{应当勤修出世善，如渴思饮救头燃，}%

@{若加精進斷諸有，於諸善中最無上。}@
%{若加精进断诸有，于诸善中最无上。}%

@{當勤持戒習禪智，調伏其心求涅槃，}@
%{当勤持戒习禅智，调伏其心求涅槃，}%

@{涅槃微妙絕諸相，無生老死及衰惱，}@
%{涅槃微妙绝诸相，无生老死及衰恼，}%

@{亦無山河與日月，是故應當速證知。}@
%{亦无山河与日月，是故应当速证知。}%

@{若欲證於無師智，應當專修七覺法，}@
%{若欲证于无师智，应当专修七觉法，}%

@{若有乘斯覺分船，生死大海易超渡。}@
%{若有乘斯觉分船，生死大海易超渡。}%

@{佛所不說十四法，但生信心莫疑惑，}@
%{佛所不说十四法，但生信心莫疑惑，}%

@{唯當正心勤精進，決定修習諸善法。}@
%{唯当正心勤精进，决定修习诸善法。}%

@{無明緣行識名色，六入觸受愛取有，}@
%{无明缘行识名色，六入触受爱取有，}%

@{有則緣生生緣死，若盡生死因緣滅，}@
%{有则缘生生缘死，若尽生死因缘灭，}%

@{如是正觀十二緣，是人則見聖師子。}@
%{如是正观十二缘，是人则见圣师子。}%

@{若欲次第見四諦，當勤修習八正道，}@
%{若欲次第见四谛，当勤修习八正道，}%

@{雖居尊榮處五欲，亦得聖道斷諸結，}@
%{虽居尊荣处五欲，亦得圣道断诸结，}%

@{此果不可求餘人，必自心會乃得證。}@
%{此果不可求余人，必自心会乃得证。}%

@{我說眾苦及涅槃，欲為潤益大王故，}@
%{我说众苦及涅槃，欲为润益大王故，}%

@{不應生於怖畏心，但勤誦習行諸善，}@
%{不应生于怖畏心，但勤诵习行诸善，}%

@{心為諸法之根本，若先調伏事斯辦。}@
%{心为诸法之根本，若先调伏事斯办。}%

@{我說法要略分別，王不宜應生足心，}@
%{我说法要略分别，王不宜应生足心，}%

@{若有大智更敷演，亦當至心勤聽受。}@
%{若有大智更敷演，亦当至心勤听受。}%

@{王今名為大法器，若廣聞法必多益，}@
%{王今名为大法器，若广闻法必多益，}%

@{若見有修三業善，應深助生隨喜心，}@
%{若见有修三业善，应深助生随喜心，}%

@{自所行善及隨喜，如是功德悉迴向。}@
%{自所行善及随喜，如是功德悉迴向。}%

@{王當仰學諸賢聖，如觀音等度眾生，}@
%{王当仰学诸贤圣，如观世音等度众生，}%

@{未來必當成正覺，國無生老三毒害。}@
%{未来必当成正觉，国无生老三毒害。}%

@{大王若修上諸善，則美名稱廣流布，}@
%{大王若修上诸善，则美名称广流布，}%

@{然後以此教化人，普令一切成正覺。}@
%{然后以此教化人，普令一切成正觉。}%

@{煩惱駛河㵱眾生，為深怖畏熾然苦，}@
%{烦恼駛河㵱众生，为深怖畏熾然苦，}%

@{欲滅如是諸塵勞，應修真實解脫諦，}@
%{欲灭如是诸尘劳，应修真实解脱谛，}%

@{離諸世間假名法，則得清淨不動處。}@