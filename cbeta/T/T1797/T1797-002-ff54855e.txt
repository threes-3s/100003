@{大毘盧遮那經供養次第法疏卷下}@
%{大毘卢遮那经供养次第法疏卷下}%

@{零妙寺僧釋不可思議撰}@
%{零妙寺僧释不可思議撰}%

@{供養儀式品第三}@
%{供养仪式品第三}%

@{將釋此品，亦四門分別，謂初釋名、二品來意、第三宗趣、四釋文。}@
%{接下来解释这个品，也分四门，分别是第一解释名字、第二品意图、第三宗旨、第四解释文本。}%

@{初、釋名者，行者供養合聖海，聖海歡喜受。初供一供，種種供養滿聖海，故言〈供養儀式品〉。所謂供養有三：一者外供養，謂香華飲食及燃燈，莊嚴道場等也；二者行供養，謂如說奉行及禮拜持戒等也；三者理供養，謂心住法體，無外攀緣也。}@
%{首先，解释名字。修行者供养合乎圣海，圣海欢喜接受。最初供养一次，各种供养充满圣海，所以叫做《供养仪式品》。所谓供养有三种：一是外供养，指的是香花饮食以及燃灯，装饰道场等等；二是行供养，指的是按照所说奉行以及礼拜持戒等等；三是理供养，指的是心住法体，没有外在攀缘。}%

@{二者、此品來意者，前品守護能持戒者，正供養時，所以此品來也。}@
%{第二，这个品的意图。前一个品守护能持戒者，正要供养的时候，所以这个品就来了。}%

@{三、宗趣者，盡心供養本尊，本尊領受，以為宗也，來世作佛為趣也。}@
%{第三，宗旨。尽心供养本尊，本尊领受，作为宗旨，来世成佛作为目标。}%

@{四、釋文者，亦有二門：先摽攝頌、後別說。其攝頌者，三頌半。初句云如是正業淨其身者，攝於別說中現前觀羅字等三偈半。第二句住定觀本真言主者，攝別說中最初於下位乃至隨類而相應。第三或觀諸佛勝生子等二句者，攝別說中若觀世自在乃至依前法而轉。第四以真言印而召請一句者，攝別說中次以真言印乃至不善心眾生。第五先當示現三昧耶一句者，攝別說中次奉三昧耶乃至諸明歡喜故。第六稽首奉獻閼伽水一句者，攝別說中所獻閼伽水乃至三摩莎訶。第七行者復獻真言座一句者，攝別說中次奉所敷座乃至是即蓮華印。第八真言相應除障者兼以不動慧刀印二句者，攝別說中復次當避除乃至悉能普護之。第九次應供養香華等四句者，攝別說中及餘供養具乃至品末不應誹謗生疑悔者。}@
%{第四，解释文本，也有两门：先标摄颂，后分别说。其摄颂，三颂半。第一句说“如是正业净其身者”，摄于别说中现前观罗字等三偈半。第二句“住定观本真言主者”，摄别说中最初于下位乃至随类而相应。第三“或观诸佛胜生子等二句者”，摄别说中若观世自在乃至依前法而转。第四“以真言印而召请一句者”，摄别说中次以真言印乃至不善心众生。第五“先当示现三昧耶一句者”，摄别说中次奉三昧耶乃至诸明欢喜故。第六“稽首奉献阏伽水一句者”，摄别说中所献阏伽水乃至三摩莎訶。第七“行者复献真言座一句者”，摄别说中次奉所敷座乃至是即莲花印。第八“真言相应除障者兼以不动慧刀印二句者”，摄别说中复次当避除乃至悉能普护之。第九“次应供养香华等四句者”，摄别说中及余供养具乃至品末不应诽谤生疑悔者。}%

@{據別說中，初段略明能觀心所住處，及所觀本尊所住處。第二段中有五門：初三頌及三真言者，是世界成就門。二是輪如金剛乃至阿字置其中者，是莊嚴道場門。三次當轉阿字乃至自然髮髻冠者，是成畫大日門。四若釋迦牟尼乃至真言者所居者，是成畫釋迦門。五若持妙吉祥乃至瞞字者，是成畫文殊門。初門，最初於下位者，能成世界之風輪也。彼風輪者，訶字所初安半月之輪也。黑光焰流布者，則是訶字光也。於訶字真言門中，訶字是菩提幢，亦是自在力，猶若大將能破怨敵故。又訶字是菩提心寶，猶如摩尼寶王，能滿一切希願。次上者，能成世界水輪也。安水輪者，嚩字所安滿月輪也。雪乳者，滿月色也。頗胝月電光者，縛字色也。嚩字是諸法離言說義。若是戲論言說所行處，悉皆可破可轉，無有堅固。何故諸法離言說？以生不可得故。何故生不可得？以自性清淨故。自性清淨，即金剛薩埵身，故堅固不壞，百非所不能干也。復於水輪上者，地輪也。金剛輪者，阿字所安四方輪也。本初字者，阿字也。黃色者，阿字色也。}@
%{根据别说，第一段略微说明能观心所住之处，以及所观本尊所住之处。第二段中有五门：第一三颂及三真言者，是世界成就门。第二是轮如金刚乃至阿字置其中者，是庄严道场门。第三次当转阿字乃至自然发髻冠者，是成画大日门。第四若释迦牟尼乃至真言者所居者，是成画释迦门。第五若持妙吉祥乃至瞒字者，是成画文殊门。第一门，最初于下位者，能成世界之风轮也。彼风轮者，诃字所初安半月之轮也。黑光焰流布者，则是诃字光也。于诃字真言门中，诃字是菩提幢，亦是自在力，犹如大将能破怨敌故。又诃字是菩提心宝，犹如摩尼宝王，能满一切希愿。次上者，能成世界水轮也。安水轮者，嚩字所安满月轮也。雪乳者，满月色也。頗胝月电光者，缚字色也。嚩字是诸法离言说义。若是戏论言说所行处，悉皆可破可转，无有坚固。何故诸法离言说？以生不可得故。何故生不可得？以自性清净故。自性清净，即金刚萨埵身，故坚固不坏，百非所不能干也。复于水轮上者，地轮也。金刚轮者，阿字所安四方轮也。本初字者，阿字也。黄色者，阿字色也。}%

@{毘盧遮那真言心門。毘盧遮那說真言心者，以如上諸真言等，隨一一中則有根本真言、心真言、隨心真言，如是等無量無邊不可知數，今總說真言。心，即此阿字，是諸法本不生義。若離阿聲則無餘字，即是諸字之母，即一切真言生處也。謂一切法門及菩薩等，皆從毘盧遮那自證之心，為欲饒益眾生，以加持力而現是事。然實即體不生，同於阿字之法體也。此字於真言中最為上，如是故真言行者常當如是受持也。是故一切真言住於阿字，猶住此故，誦之即生他一切字德。}@
%{毘卢遮那真言心门。毘卢遮那说真言心者，以如上诸真言等，随一一中则有根本真言、心真言、随心真言，如是等无量无边不可知数，今总说真言。心，即此阿字，是诸法本不生义。若离阿声则无余字，即是诸字之母，即一切真言生处也。谓一切法门及菩萨等，皆从毘卢遮那自证之心，为欲饶益众生，以加持力而现是事。然实即体不生，同于阿字之法体也。此字于真言中最为上，如是故真言行者常当如是受持也。是故一切真言住于阿字，犹住此故，诵之即生他一切字德。}%

@{二、莊嚴道場門。如金剛者，如理也。大因陀羅者，理具德義也。普皆遍流出者，阿字所出光也。於彼中者，所出光。導師諸佛子者，光所作尊也。水者，能觀定也。白者，本不生理也。蓮者，理離染著也。妙色者，理光也。金剛莖者，無非理也。八葉者，略現毘盧遮那佛德也。具鬚蘂者，恒沙性大悲也。眾寶者，理恒沙德也。常出無量光者，上佛所放佛菩薩也。百千眾蓮繞者，化主所坐。右三頌，現阿字德也。其上以下四頌，顯道場莊嚴也。大覺師子座者，即師子者，能降伏煩惱義也。寶王者，能滿眾生願也。大宮殿者，金剛法界宮。寶柱者，諸波羅蜜也。幢蓋者，幢能降伏，蓋能利益。珠鬘者，方便波羅蜜等也。寶衣者，離過義。何以故？自離過、離他過也。香者，戒也。華者，慧也。雲者，𦆔𮉉也。眾寶者，布施等四攝也。雜華者，慈悲等四無量也。嚴地者，生成佛智住持故。繽紛者，繁布義。諧韻所愛聲者，非但有寶，能出常樂我淨聲也。諸音樂者，聞者淨耳根也。賢瓶者，所有無非慧也。閼伽者，能洗煩惱垢也。寶樹王開敷以下二頌，顯能化主德。初句直顯能化主。摩尼燈者，如閻浮金色等也。三昧，是定也。總持，是慧也。三昧總持，即是地也。婇女者，般若智，智能養義也。佛波羅蜜者，佛部真言也。等者，等取金剛也。菩提妙嚴華者，蓮華部真言也。菩提，所覺也。妙嚴華，能覺也。方便者，應機也。眾伎者，能說也。妙法音者，諸尊真言也。以我功德力以下一頌，顯自他法力德，可知。右釋深祕道場莊嚴也。淺略釋，可知。發願，如上所說。盡心供養本尊，次誦真言作印，次釋虛空藏轉明妃真言門。經曰爾時如來復說虛空藏力虛空藏轉明妃真言曰者，猶如虛空不可破壞，一切無能勝者，故名虛空等力。又藏者，如人有大寶藏，隨所欲者自在取之，不受貧乏。如來虛空之藏亦復如是，一切利樂眾生事皆從中出，無量法寶自在取用而無窮竭，故名虛空藏也。轉明者，轉是能生之義，能生此藏、能生一切佛事也。如前所發悲願，謂如以一華供養時，運心遍一切佛及凡聖，皆獻已即迴向一切智智，諸受我施者願以此力令我得如上願。如是願已，以此真言加之，無不成也。初、禮敬一切如來等巧門等(亦是種種門等也)。}@
%{第二，庄严道场门。如金刚者，如理也。大因陀罗者，理具德义也。普皆遍流出者，阿字所出光也。于彼中者，所出光。导师诸佛子者，光所作尊也。水者，能观定也。白者，本不生理也。莲者，理离染著也。妙色者，理光也。金刚茎者，无非理也。八叶者，略现毘卢遮那佛德也。具须蕊者，恒沙性大悲也。众宝者，理恒沙德也。常出无量光者，上佛所放佛菩萨也。百千众莲绕者，化主所坐。右三颂，现阿字德也。其上以下四颂，显道场庄严也。大觉师子座者，即师子者，能降伏烦恼义也。宝王者，能满众生愿也。大宫殿者，金刚法界宫。宝柱者，诸波罗蜜也。幢盖者，幢能降伏，盖能利益。珠鬘者，方便波罗蜜等也。宝衣者，离过义。何以故？自离过、离他过也。香者，戒也。华者，慧也。云者，𦆔𮉉也。众宝者，布施等四摄也。杂华者，慈悲等四无量也。严地者，生成佛智住持故。缤纷者，繁布义。谐韵所爱声者，非但有宝，能出常乐我净声也。诸音乐者，闻者净耳根也。贤瓶者，所有无非慧也。阏伽者，能洗烦恼垢也。宝树王开敷以下二颂，显能化主德。初句直显能化主。摩尼灯者，如阎浮金色等也。三昧，是定也。总持，是慧也。三昧总持，即是地也。婇女者，般若智，智能养义也。佛波罗蜜者，佛部真言也。等者，等取金刚也。菩提妙严华者，莲花部真言也。菩提，所觉也。妙严华，能觉也。方便者，应机也。众伎者，能说也。妙法音者，诸尊真言也。以我功德力以下一颂，显自他法力德，可知。右释深祕道场庄严也。浅略释，可知。发愿，如上所说。尽心供养本尊，次诵真言作印，次释虚空藏转明妃真言门。经曰尔时如来复说虚空藏力虚空藏转明妃真言曰者，犹如虚空不可破壞，一切无能胜者，故名虚空等力。又藏者，如人有大宝藏，随所欲者自在取之，不受贫乏。如来虚空之藏亦复如是，一切利乐众生事皆从中出，无量法宝自在取用而无穷竭，故名虚空藏也。转明者，转是能生之义，能生此藏、能生一切佛事也。如前所发悲愿，谓如以一华供养时，运心遍一切佛及凡圣，皆献已即迴向一切智智，诸受我施者愿以此力令我得如上愿。如是愿已，以此真言加之，无不成也。初、礼敬一切如来等巧门等(亦是種種门等也)。}%
@{薩嚩他(一切也)欠(平聲，空也。通上言一切皆空，此是種子字)鄔特揭(二合)帝(生也，虛空藏也)薩泮(二合)囉醯門(普遍也)伽伽那劍(虛空也)}@
%{所有一切都是空的，这就像种子一样，一切从空而生，虚空蕴藏着一切。虚空无处不在，就像无边的天空一样。}%

@{此即虛空等力之義。於一切法空中而生此物，普益一切眾生也。誦持此者，隨以一華奉獻，令遍法界，上獻一切賢聖、下施一切有情已，於中發如上大願。以此真言加之，皆得成就，如從藏中自取寶物，無不隨心也。誦此三遍，隨所思念，彼亦成就也。凡所獻華等，以三種力迴向，而以此明加之，一切隨意成也。謂以華獻一切佛等，自在成也。由此持一切者，此者，真言印也；一切者，所願供養也。真實者，如金剛法界宮中供養也。一切法不生等二句，現阿字義也。想念者，能觀心也。置其中者，八葉蓮中臺也。}@
%{这就是虚空的力量，一切事物都从空性中生起，并利益一切众生。念诵真言的人，只要献上一朵花，就能让它遍布法界，供养一切贤圣，施予一切有情。然后在心中发下以上的大愿，再用真言加持，就能心想事成，就像从宝库中取宝一样，无所不能。念诵三遍，心想事成。所有献出的花等供养，都以三种力量回向，并用真言加持，一切随心所欲。比如献花给佛陀，就能自在成就。持诵真言，就是印证真言；所供养的一切，就是你想要供养的一切；真实，就像在金刚法界宫中供养一样。一切法不生等两句，体现了“阿”字的含义。想念，就是观心。置其中，就是八瓣莲花台。}%

@{三、成畫大日門。次當轉阿字者，次者本不生法，絕言相寂心行亦滅，假言強噵，大悲之法應機顯現，謂即能現阿字也。次應兩足眾生，為兩足故，即轉阿字成兩足尊，故言次當轉阿字成大日牟尼也。圓光者，大日圓光猶如明鏡，於明鏡中皆現萬物，何況塵垢本不生如來圓光。千界者，三千大千世界也。增數者，大千為一數，乃至不可說不可說。光焰，謂所致法也。流出者，大日所放也。輪者，具德義，謂降伏煩惱，能生善牙，故名輪也。光明者，身業也。令開悟者，口業故言，身語遍一切也。閻浮金色者，從閻浮池出金，此池近在閻浮樹側，由此得名，於金中最勝也。跏趺坐者，凡坐法，聖善之寺三藏和上邊面受，左足先著右髀上，右足次著左髀上，名為蓮華坐。單足著左髀上，名為吉祥坐也。別此坐者，非聖坐也。若欲求菩提，學佛坐為得。正受者，入定相也。諸毒者，三毒相也。綃縠衣者，金羅文也。自然髮髻冠者，非從人作。}@
%{第三，画大日如来。接下来要转化“阿”字，因为本来就没有法，断绝言语，寂静心行也灭，这是假借言语强行解释，大悲法应机而现，就是说能显现“阿”字。接下来要应化两足众生，为了两足众生，就将“阿”字转化为两足尊，所以说接下来要将“阿”字转化为大日如来。圆光，大日圆光就像明镜，在明镜中都能显现万物，何况本来就没有尘垢，如来圆光更是如此。千界，三千大千世界。增数，大千为一个数，乃至不可说不可说。光焰，指的是所致的法。流出，是大日所放出的光。轮，具有德行的意思，指的是降伏烦恼，能生善法，所以叫轮。光明，指的是身业。令开悟，指的是口业，身语遍及一切。阎浮金色，是从阎浮池中出来的金子，这个池子靠近阎浮树，因此得名，是金子中最胜的。跏趺坐，所有的坐法，圣善寺三藏和上边面受，左脚先放在右大腿上，右脚再放在左大腿上，叫做莲花坐。单脚放在左大腿上，叫做吉祥坐。除此之外的坐法，就不是圣人的坐法。如果你想要求得菩提，就应该学习佛陀的坐法。正受，指的是入定时的相。诸毒，指的是三毒的相。绡縠衣，指的是金罗纹。自然发髻冠，不是人为制作的。}%

@{四、成畫釋迦門。彼中，八葉蓮中臺也。想婆字者，梵字安彼臺也。勤勇者，佛異名也。袈裟者，乾陀色也。四八者，佛三十二相。釋迦種子心真言門。婆是三有，傍有二點即是除遣三有義。瑜伽者，行者能觀心所觀本尊也，不相離故、能所別故。有相觀行者，身心即是佛，故無想念誦門也。入者，解也。本體者，所放化身即是大日尊故，體用無別。故《涅槃經》曰化身即是法身，此其義也。流出者，若多若少皆亦如是。於佛右蓮上者，得菩薩為本尊者，自本尊也。執者，於手中有金剛，故云執金剛也。前後華臺中者，非但前後，亦乃左右亦得。何故？菩薩大眷屬無有方所故。金剛眷屬，非但左右方，亦乃十方亦得。何故？金剛內眷屬，如來內德故。問：若如是者，何故說有方？答：約畫處事有限故。是經云十方菩薩從所來方，結跏趺坐聽聞說法，金剛亦爾。用心可思量也。真言者，念誦人也。所居者，於畫像地右下角也。問：要須令畫佛盡也？答：不也。有力者得令盡，無力者單畫本尊亦難，何況令盡也。}@
%{第四，画释迦牟尼佛。在其中，八瓣莲花台上。想“婆”字，梵文安放在莲花台上。勤勇者，是佛陀的别名。袈裟，是乾陀色。四八，指的是佛陀的三十二相。释迦种种子心真言门。“婆”代表三有，旁边有两个点，就是消除三有的意思。瑜伽，修行者能观心所观想の本尊，两者不分离，能所分别。有相观行者，身心就是佛，所以没有想念诵真言的门。入，就是理解。本體，所放出的化身就是大日如来，体用无别。所以《涅槃经》说化身就是法身，这就是这个道理。流出，无论多少都是如此。在佛陀的右莲花上，得到菩萨为本尊，就是自己本身的本尊。执，指的是手中有金刚，所以说执金刚。前后莲花台中，不只是前后，左右也可以。为什么？因为菩萨的大眷属没有方位。金刚眷属，不只是左右方，十方也可以。为什么？因为金刚的内眷属，是如来的内德。问：如果是这样，为什么说有方位？答：因为画画的地方有限。这部经说十方菩萨从他们来的地方，结跏趺坐，听闻说法，金刚也是如此。用心可以思量。真言，就是念诵真言的人。所居，指的是画像的右下角。问：一定要画完佛陀吗？答：不是。有能力的人可以画完，没有能力的人单画本尊都很难，何况画完呢。}%

@{五、文殊種子真言門。中者，八葉華臺也。無我字者，梵瞞字。問：何故以文殊師利菩薩，佛次說耶？答：三藏和上邊而受，諸佛甚深智門故，佛部中攝亦得，蓮華部中攝亦得，是故佛次列也。瞞，文殊本體，即是空。上點是空門，所謂大空也。越十八空名為大空，住空之位名為大空。三段中有三門。先列眾。次為令心喜故乃至隨類而相應，顯印真言結界等。心喜者，行者因為供養故得福，聖者心喜；非是聖者得供養故心喜。奉獻等三句，依別本法則，謂出供養真言等也。若無自法，依不動去垢。避除者，碎障也。使光顯者，香等上用加持香真言故。言本法自相加，及護持我身等三句，別本自有護身等法。護身等若無別法，通用此法。故言或以降三世，及諸相別義也。何以故？香真言與護身真言別，故言及也。召請等四句，別本自有依法用。若無別法，用此通法，故言及此普通印等。聖者不動真言門。時佛又復一切為障者息故火生，名三昧證，說此大摧障真言。此真言有大威勢，能除一切修真言行者種種障難。乃至佛在道樹，以此真言故，一切魔軍無不散壞，何況世間諸障也。又此障有二障：一者內障，謂從自心而生，其類甚多不可詳說；二者外障，謂從外事而生，亦甚多。皆能摧滅也。}@
%{第五，文殊种子真言门。中间，八瓣莲花台。无我字，梵文“瞒”字。问：为什么文殊师利菩萨排在佛陀之后呢？答：三藏和上边面受，因为诸佛甚深智慧之门，可以归于佛部，也可以归于莲花部，所以排在佛陀之后。“瞒”，文殊的本體，就是空。上面的点是空门，所谓的大空。超越十八空叫做大空，住空的位置叫做大空。三段中有三门。先列众。接下来为了让心欢喜，乃至随类而相応，显现印真言结界等。心欢喜，修行者因为供养而得到福报，圣者心欢喜；不是圣者得到供养而心欢喜。奉献等三句，根据其他版本的规范，指的是说出供养真言等。如果没有自己的方法，就依靠不动真言去除垢染。避除，就是破除障碍。使光显，就是用香等供养加持香真言。说本法自相加，以及护持我身等三句，其他版本自有护身等法。护身等如果没有其他方法，就通用这个方法。所以说或者降伏三世，以及诸相的分别意义。为什么？因为香真言与护身真言不同，所以说及。召请等四句，其他版本自有依法使用。如果没有其他方法，就用这个通法，所以说及这个普通的印等。圣者不动真言门。当时佛陀为了息灭一切障碍者，火生，叫做三昧证，说这个大摧障真言。这个真言有很大的威势，能除掉一切修真言行者种种障碍。乃至佛陀在菩提树下，依靠这个真言，一切魔军无不散坏，何况世间诸障呢？又，这个障碍有两种：一是内障，指的是从自心而生，种类很多，不能详细说；二是外障，指的是从外事而生，也很多。都能摧灭。}%
@{戰荼(極惡也。所謂暴惡之中又甚暴惡也)摩訶盧瑟拏(大忿怒也)娑頗吒也(破壞也)𤙖(恐怖也)怛囉迦(堅固也)唅漫(無甘反)}@
%{“战荼”意思是极度邪恶，是暴恶中的极度暴恶；“摩诃卢瑟拏”是大忿怒；“娑颇吒”是破坏；“𤙖”是恐怖；“怛囉迦”是坚固；“唅漫”是无甘，不甜美。}%

@{用後二字為種子，諸句義皆成就此也。初戰荼者，戰是死義，入阿字門即是本不生死義也。荼是戰義，以此無生死大勢之主與諸四魔戰也。次麼，吾我義也，入阿字門即無我也，亦是空也。訶是喜義，亦是行義也。盧，有羅字是垢障，有鄔聲是三昧也。瑟者，即奢摩他，謂三昧也。拏是第五字，即大空三昧也。薩是堅義。頗是沫義，了知世間如聚沫故，易破散也。傍有阿字之點，即行也。吒是戰義，能敵陣怖令破壞也。是乘也。𤙖是大空行三昧，如上說。怛是如如也，囉是無垢也，迦是作也，謂一切法無作也。唅字，訶是行義，又有阿聲是怖魔障金剛三昧也。點即大空也。以此大空不動之行，大令恐怖一切魔障也。鑁字，摩是我義，入阿字門即無我也。又以此大空無我三昧而怖眾魔，以此字亦有阿聲及點也。訶嚧唅鑁四字皆有阿聲，即是無行無垢，重重怖魔，極怖內外二障之義也。右聖者不動主真言了。四段中有頌真言印，次以真言印乃至不善心眾生召請方便真言門。}@
%{这几个字是种子，所有句子的含义都包含在其中。第一个字“战荼”，战是死亡的意思，进入阿字门就意味着本不生死；荼是战斗的意思，以此无生死的大势之主与四大魔战斗。第二个字“麼”，是“我”的意思，进入阿字门就无我，也是空。第三个字“訶”，是喜悦的意思，也是行动的意思。第四个字“盧”，有罗字，是垢障，有鄔声，是三昧。第五个字“瑟”，就是奢摩他，指的是三昧。第六个字“拏”，是大空三昧。第七个字“薩”，是坚固的意思。第八个字“頗”，是泡沫的意思，明白世间如同泡沫般易于破散。旁边有阿字的点，指的是行动。第九个字“吒”，是战斗的意思，可以抵挡恐惧，令其破灭。第十个字“𤙖”，是大空行三昧，如上所说。第十一个字“怛”，是如如不动的意思；第十二个字“囉”，是无垢的意思；第十三字“迦”，是作的意思，指的是一切法无作。第十四个字“唅”，訶是行动的意思，又有阿声，是怖魔障金刚三昧。点是大空。以此大空不动之行，令一切魔障恐惧。第十五个字“鑁”，摩是我，进入阿字门就无我。又以此大空无我三昧而怖众魔，这个字也有阿声和点。訶嚧唅鑁四个字都有阿声，就是无行无垢，重重怖魔，极度恐惧内外二障的意思。这就是不动主真言。四段中有颂真言印，接下来以真言印等等方便真言门来召请不善心众生。}%

@{南麼三曼多勃馱喃(歸命一切諸佛)阿(行也)薩嚩怛囉(二合)鉢囉(二合)底訶諦(一切所害也)怛他揭多(如來)矩奢(鉤)菩提浙𭌆耶(二合菩提行也)鉢𭌆布囉迦(滿足也)}@
%{南无三曼多勃馱喃，归命一切诸佛。阿，是行动；萨嚩怛囉，二合，是所有伤害；鉢囉，二合，是如来；矩奢，是钩；菩提浙𭌆耶，二合菩提行；鉢𭌆布囉迦，是满足。}%

@{此中行者，謂由此行能招諸佛大功德也。如世間鉤則有處所分劑，不能遍一切處而作鉤召。今如來鉤則不如是，普及一切無所不加，乃至能召大菩提果也。以要言之，悉滿一切如來功德，普召一切眾生亦令得此道也。故次句云遍一切害，害即是鉤取殘之也。遍害一切不調伏者，皆令於菩提之行而趣妙果而得滿足也。}@
%{行者，就是修行的人，指的是通过这种行动可以招来诸佛的大功德。就像世间的钩子，有它特定的用途，不能遍及一切地方。而如来的钩子就不一样，可以普及一切，无所不加，甚至可以招来大菩提果。简单来说，就是圆满一切如来的功德，普召一切众生，也让他们得到这条道路。所以下一句说遍一切害，害就是钩取残害。遍害一切不调伏者，都让他们在菩提之行中趣向妙果，最终获得圆满。}%

@{第五、三昧耶真言門段中有印真言頌。諸明者，本尊也。第六段中有頌真言。先以具嚴備者，以虛空藏轉明印。以眾香華五穀五藥，運心中嚴備也。現事嚴備可知。以本真言印者，不動尊印真言。閼伽真言門。右句義中，伽伽那是虛空義，娑摩是等義，阿娑摩是無等義，所謂等虛空無等也。如來法身本性淨故、無分別故、無邊際故，等同虛空。然復有無量無邊不思議功德，非彼虛空所能譬喻，故云無等也。復次阿娑摩是不等義，不等者所謂二乘。今既等同虛空，又等此無等，故云等虛空無等也。此最初伽字為真言體，眾生界中來去相亦不可得，法界中來去相亦不可得，以如來如去不可得故，名為大空。以此大空性淨之水，用浴無垢之身，是為閼伽真實言也。}@
%{第五段，三昧耶真言门段中有印真言颂。诸明，指的是本尊。第六段中有颂真言。首先以具严备者，以虚空藏转明印。以众香华、五谷、五药，运心中严备。现事严备就可以知道。以本真言印，就是不动尊印真言。閼伽真言门。右句义中，伽伽那是虚空义，娑摩是等义，阿娑摩是无等义，就是说等同虚空，无等。如来法身本性清净，无分别，无边际，等同虚空。然而又有无量无边不可思议功德，非虚空所能比喻，所以说无等。其次阿娑摩是不等义，不等指的是二乘。现在既等同虚空，又等同无等，所以说等同虚空，无等。最初的伽字是真言体，众生界中来去相亦不可得，法界中来去相亦不可得，以如来如去不可得故，名为大空。以此大空性净之水，用来沐浴无垢之身，这就是閼伽真实言。}%

@{第七段中有頌真言印。證最勝菩提者，能修行者所得果也。如來座真言門。阿是障，傍有二點即是除遣，此即除蓋障義也，以此為座畢竟不起一切障故。何故？阿字是障，阿字能除障也。}@
%{第七段中有颂真言印。证得最胜菩提者，是能修行者所得的果。如来座真言门。阿是障，旁边有两个点，就是除遣，这就是除盖障的意思，以此为座，毕竟不起一切障。为什么呢？阿字是障，阿字也能除障。}%

@{第八段中有四。初復次當避除乃至令盡無有餘，明不動尊印真言德。自身所生障者，妄想所生內外障。二智者當轉作乃至作金剛薩埵身，成金剛薩埵身門。智者等一頌，總明成金剛薩埵身。金剛種子心門。鑁字者，所轉梵字。鑁字，自性清淨心，成金剛種子字，故言諸法離言說。問：何以故供養法中上置點？經本傍有二點，云二共金剛種子。答：供養法自體，經本顯法大用，是故二共無妨。離言說者，鑁字義也。具印者，能成生薩埵印也。等者，鑁字也。當知已下二頌，能所作印也。金剛薩埵真言門。}@
%{第八段中有四个。首先，再次应该避除等等，令其尽无有余，说明不动尊印真言的功德。自身所生障，就是妄想所生的内外障。第二，智者应该转作等等，作金刚萨埵身，成金刚萨埵身门。智者等等一颂，总说明成金刚萨埵身。金刚种子心门。鑁字，是所转的梵字。鑁字，是自性清净心，成金刚种子字，所以说诸法离言说。问：为什么供养法中上置点？经本旁边有两个点，说二共金刚种子。答：供养法自体，经本显法大用，所以二共无妨。离言说，是鑁字义。具印，是能成生萨埵印。等，是鑁字。当知以下二颂，是能所作印。金刚萨埵真言门。}%
@{南麼三曼多伐折囉(二合引)赦(歸命一切金剛也)戰拏(是暴惡也)摩訶(引)路灑赦(大忿怒義也)𤙖(恐怖也)戰荼(戰字有遮聲是生死，謂離生死)}@
%{南无三曼多伐折罗，归命一切金刚。战拏，是暴恶。摩诃路洒赦，是大忿怒义。𤙖，恐怖。战荼，战字有遮声是生死，谓离生死。}%

@{上有點是大空，言此生死同於大空也。荼，是戰敵也。猶離生死等於大空，是以無能對之者也。句義，戰荼是暴惡也。}@
%{上面一点是大空，意思是说生死和虚空是一样的。荼，是战敌。就像离开生死如同虚空一样，所以没有人能与之对抗。句义，战荼是暴恶。}%

@{摩訶路瑟拏(大忿怒也。如上所說無能敵者，所以大忿怒也)𤙖(同前，具三解脫也)}@
%{摩诃路瑟拏，是大忿怒。就像上面所说的没有人能敌，所以是大忿怒。𤙖，同前，具三解脱。}%

@{以如上之法恐怖眾生，令離生死，得三解脫也。問：第二品中說金剛薩埵印真言，其義云何？答：第三品中成金剛自體，第二品中現此金剛轉法輪用。問：云何知？答：說金剛種云智者當轉作金剛薩埵身。次說欠字即言先應住此字門，然後作金剛薩埵身。是知未作金剛薩埵身，不合作轉法輪印真言也。問：何時作金剛身？答：入佛三昧耶前，令作五字等身也。金剛薩埵真言者，作印所誦真言也。作半金剛印者，右手無暇，半作亦得。餘契經者，別本經也。金剛鎧字者，用護持印護身成金剛鎧。前已說者，護持印也。佉字及點者，金剛所著頂上欠字門也。右非但金剛所莊嚴身，念誦行者亦莊嚴。欠字門真言。欠者，大勤勇種子也。佛坐道場伏諸魔故，一切天人號為大勤勇也，即毘盧遮那也。佉是空義，上有點是大空，以大空淨一切空也。南麼三曼多勃馱喃(同前)。三次應一心作乃至必定皆退散，明降伏魔真言門。次應等二頌，總成覺金剛行者身。降伏魔真言門。此一切佛大印，能現如來威猛大勢之力，恐怖一切為障難者令其降伏，亦能與一切眾生所願。行者結此印時，為障難者莫不四向馳散，乃至大力天魔軍眾亦退散。如來菩提道場，以此印能伏諸魔也。真言，歸命如前。}@
%{用以上的方法来吓唬众生，让他们脱离生死，获得三解脱。问：第二品中说金刚萨埵印真言，其义如何？答：第三品中成金刚自体，第二品中现此金刚转法轮用。问：如何知道？答：说金刚种云智者当转作金刚萨埵身。其次说欠字，就说先应住此字门，然后作金刚萨埵身。是知未作金刚萨埵身，不合作转法轮印真言。问：何时作金刚身？答：入佛三昧耶前，令作五字等身。金刚萨埵真言者，作印所诵真言。作半金刚印者，右手无暇，半作亦得。余契经者，别本经也。金刚铠字者，用护持印护身成金刚铠。前已说者，护持印也。佉字及点者，金刚所著顶上欠字门也。右非但金刚所庄严身，念诵行者亦庄严。欠字门真言。欠者，大勤勇种子也。佛坐道场伏诸魔故，一切天人号为大勤勇也，即毘卢遮那也。佉是空义，上有点是大空，以大空净一切空也。南无三曼多勃驮喃，同前。三次应一心作乃至必定皆退散，明降伏魔真言门。次应等二颂，总成觉金刚行者身。降伏魔真言门。此一切佛大印，能现如来威猛大势之力，恐怖一切为障难者令其降伏，亦能与一切众生所愿。行者结此印时，为障难者莫不四向驰散，乃至大力天魔军众亦退散。如来菩提道场，以此印能伏诸魔也。真言，归命如前。}%

@{摩訶(引)沫羅嚩底(大力也)馱奢嚩路(十力也)嗢婆(二合)吠(得也)摩訶(引)昧怛𭌆也(三合，大慈也)毘庾(二合)嗢𮓌(二合)帝(發也)}@
%{摩诃沫罗嚩底，大力。驮奢嚩路，十力。嗢婆吠，得。摩诃昧怛𭌆也，大慈。毘庾嗢𮓌帝，发。}%

@{此意言諸佛大力也。此大力是何等力耶？即如來十力，以一切力中最為大也。如來云何得此十力？謂從大慈而得此十力，故言此力從大慈發生也。四次用已下乃至悉能普護之，結大界真言門。次結大界真言。如佛所說更有無量持明，恐更有持明真言者等，以不結護，故破法事損持誦人，故設結界之法。由結界故，乃至諸持明亦不能破壞。猶比丘結界作法事，在界外比丘雖作法不能障破也。}@
%{此意说诸佛大力。此大力是何等力？即如来十力，以一切力中最为大。如来如何得此十力？谓从大慈而得此十力，故言此力从大慈发生。四次用已下乃至悉能普护之，结大界真言门。次结大界真言。如佛所说更有无量持明，恐更有持明真言者等，以不结护，故破法事损持诵人，故设结界之法。由结界故，乃至诸持明亦不能破坏。犹比丘结界作法事，在界外比丘虽作法不能障破也。}%

@{薩嚩多囉(二合)弩𮓌帝(二合，一切方處所也。謂十方皆須結遍也。又隨方皆遍也)滿馱也徙瞞(母感反，上句結，下句界。此意云一切方處所結界也)摩訶三昧耶(大三昧耶，以此大三昧耶而結諸界)呾闍帝(從生也，謂從大三昧耶生也)沙麼(二合)囉嬭(奴皆反，憶念也，謂憶念一切佛教也)阿鉢囉(二合)𫪭訶帝}@
%{萨嚩多囉弩𮓌帝，一切方处所。谓十方皆须结遍。又随方皆遍。满馱也徙瞞，上句结，下句界。此意云一切方处所结界。摩诃三昧耶，大三昧耶，以此大三昧耶而结诸界。呾闍帝，从生，谓从大三昧耶生。沙麼囉嬭，忆念，谓忆念一切佛教。阿鉢囉𫪭訶帝。}%

@{無有能害也，亦云無罣礙也，亦是無能壞也。由結界故，無能壞也。}@
%{无有能害，亦云无罣碍，亦是无能坏。由结界故，无能坏。}%

@{馱迦馱迦(光威也。由光威故成結界。馱是法界，迦是作言。法界體離諸作，離作即是法界之義也)折羅折羅(遮是滅義，謂生死遷移也。羅是垢障也。都句亦是行辨。是遍結十方界也，亦是來去也。重稱之，即是極來也)滿馱滿馱(釋句是結義。上是縛義，下是空。猶無縛故，等於虛空。以此結界，故無能壞也)㮈奢(上聲呼，十也)儞羶(方也，即是結十方也)薩婆怛他(引)𮓌多(一切佛也)弩壤帝(教也，是一切佛之教，前所令憶念也)鉢羅(二合)嚩羅(所證也)達摩(法也，即諸佛所證法也)臘馱(獲也，證也，得也)微若曳(即無能勝也，於諸障中最為是勝也)薄伽嚩𫪭(即真言主也，歎世尊德也)徵矩𭌆(除也，能除垢也。初勸除，亦是勸令莫作)微矩麗(除也，前句除有相垢，後句除離相之垢，即是除一切障也。即是莫作，正是除也)麗(種子)嚕(長引)補𭌆(句義，是宮也，處所也。以真法除垢除相)}@
%{馱迦馱迦，光威。由光威故成结界。馱是法界，迦是作言。法界体离诸作，离作即是法界之义。折羅折羅，遮是灭义，谓生死迁移。羅是垢障。都句亦是行辨。是遍结十方界，亦是来去。重称之，即是极来。满馱满馱，释句是结义。上是缚义，下是空。犹无缚故，等于虚空。以此结界，故无能坏。㮈奢，十。儞羶，方，即是结十方。薩婆怛他𮓌多，一切佛。弩壤帝，教，是一切佛之教，前所令忆念。鉢羅嚩羅，所证。達摩，法，即诸佛所证法。臘馱，获，证，得。微若曳，即无能胜，于诸障中最为是胜。薄伽嚩𫪭，即真言主，叹世尊德。徵矩𭌆，除，能除垢。初劝除，亦是劝令莫作。微矩麗，除，前句除有相垢，后句除离相之垢，即是除一切障。即是莫作，正是除。麗嚕補𭌆，句义，是宫，处所。以真法除垢除相。}%
@{即是諸佛所住之宮，令同此界也。更加微矩麗字也，但以此最後句中隷字為種子。囉是相，加此翳聲即是三昧，離相三昧。具一切相而離諸相，此是界之體相也。第二略說真言門。}@
%{就是所有佛陀居住的宫殿，让它跟这个世间一样。再加上微矩丽字，但就用最后一句中的隷字作为种子。囉是相，加上这个翳声就是三昧，离相三昧。具足一切相而离开诸相，这就是界体的相貌。第二部分简单地说一下真言门。}%

@{南麼三曼多勃馱南(歸命，如前)}@
%{南無三曼多勃馱南(归命，如前) }%

@{此中大界，謂從初發大菩提心乃至成佛，於其中間不令間斷，不復生死、不退菩提。即大界義。句義。}@
%{这里的大界，指的是从最初发大菩提心直到成佛，在这中间不令断绝，不再生死轮回，不退菩提。这就是大界的意思。句子意思。}%

@{麗(離相三昧)嚕(吠音，二羅，二我相也)補(第一義，第一義不可得)𭌆(離垢)微(離縛)矩(矩音作)麗(離相)}@
%{麗(离相三昧) 嚕(吠音，二羅，二我相也) 補(第一义，第一义不可得) 𭌆(离垢) 微(离缚) 矩(矩音作) 麗(离相) }%

@{此七皆是三昧。以此諸三昧而為莊嚴，更無過上，此是諸佛大界也。}@
%{这七个都是三昧。用这几个三昧来庄严，再没有比这更好的了，这就是所有佛陀的大界。}%

@{第九段中有二門：初或以不動尊乃至悍，總表成辨門；二次先恭敬禮乃至摩訶沫履莎訶，廣明營辦門。有六陀羅尼，可知。初中，不動尊種子心真言門。悍訶是行，阿聲又是行，點即大空。由住是位能降一切，為菩提心作大護也。二廣明營辦門中，如經說香等者，用種種香華五寶五藥五穀，加於所獻閼伽水中，數以密印灑之。如法所持閼伽嚴水中，用不動尊慧刀印。清閼伽水中，所有供養中灑水也。復頻誦真言者，灑水時誦不動尊真言也。各說本真言者，香等真言也。及自所持明者，念誦者本尊真言也。稱名者，香等也。塗香真言門。次有塗香等六種真言，皆是入漫荼羅修供養時所要，故於此品中說。右句義中，微輸(上)馱，是淨義。健杜，是香。納婆嚩，是發生義，所謂淨香發生。以句初微字為體，於嚩字上加伊字之畫，是故轉聲為微。嚩字是金剛義、離言說義，三昧是住義，如是定慧均等，即是住無戲論執金剛三世無障礙智戒。如是戒香其性本寂，無去無來而常遍滿法界，故名淨塗香也。一切眾生雖復等共有之，然以未發心故，此香未發。我今已用此戒香遍塗法身，故能以淨香普薰一切也。心蓮華真言門。右句義中，摩訶妹呾𭌆也，是大慈義。毘庾蘖帝，是生義，所謂大慈生也。以妹字為真言體，即是莽字加三昧畫，是故轉聲呼之。莽是心義我義，亦名大空。言此心蓮華為妄我所纏，不得增長；今自證知心實相故，從慈悲藏中八葉鬚蘂次第開敷，故曰從大慈生也。復次淨菩提心樹王種子，從慈悲地中滋長茂盛開萬德華，以方便故成實，故曰從大慈生也。當以字門廣釋之。燒香真言門。右句義中，達摩馱都，是法界義。弩蘖帝，是隨生義，亦是遍至義，亦是逝義，進不住義。釋云：遍至法界也。以句初達字為體，以眾生界本不生故，乃至法界定相亦不可得，如是法界深廣無際不可度量。而瑜伽行人恒殊勝進不休息，故身語心業悉遍如是法界。下至一華供養佛時，亦遍如是法界，即是燒香義也。燈明真言門。右句義中，怛他揭多，是如來。唎旨，是焰明。次云薩叵羅儜，是普遍。阿嚩婆娑娜，是諸暗。伽伽猱陀哩耶，是無限量等虛空。意言如來焰光普遍諸暗，等同虛空無有限量也。此真言以句初多字為體，如於心之實相，即是毘盧遮那大智光明，普照世間無所不遍。言諸暗者即是無明，以無明本不生故，體即是明，是故如來光明普遍諸暗。言等虛空者，以無明等虛空無量，故如來智光亦等虛空無量。乃至老死如虛空無量，故如來智光亦如虛空無量。如十二因緣者，一切諸法亦如是說、如是決定義，名為燈明真言。以此加持燈明而供養佛，即是諸供養中最也。飲食真言門。右初云阿羅羅，是不可樂聞聲、不善聲義，如人高聲喧聒令聽聞者心不寂靜。次云迦羅羅，是止前不善高聲，是恬寞寂泊之義。此中正以法喜禪悅為食義，是故寄此言之也。若就字輪之相，阿是本初義，以有本初則有二種塵垢，謂煩惱障、智障也。由此二種塵垢故，則有戲論諠聒之聲。今以諸法本不生故，二種塵垢亦本不生，即是開甘露門、成涅槃飯，故名阿羅羅。復次若人勤修萬行，望得如是法味，以有造作故二障還生，非是常命色力真甘露味。今以諸法無造作，故內證味不從他得，如食乳糜更無所比，故云止前不善聲也。沬隣捺娜弭者，凡西方亭祭之食，上獻諸佛下及神鬼，通名沬梨。其句義云，我以飯奉獻也。次云沬隣捺泥者，此意言受我所獻食，食已當還與我妙食。如世間人以餙膳奉獻施福田，為令今世後世飯食無乏故。今以無盡法食加持世間之供養，奉施諸尊，還當滿我所願，常充足不死不生之味也。次云摩訶沬履者，即是於諸食中倍加廣大豐美。以此料簡上句，云我今所獻及與所祈，皆在極無比味無過上味，不求有量之食也。}@
%{第九段中有两个门：第一个是用不动尊到悍，总结来说是成辨门；第二个是先恭敬礼拜到摩訶沫履莎訶，详细说明营办门。有六个陀罗尼，可以知道。第一个，不动尊种子心真言门。悍訶是行，阿声又是行，点就是大空。因为住在这个位置能够降伏一切，为菩提心做大护法。第二个详细说明营办门，就像经书上说的香等等，用各种香花五宝五药五谷，加到献给佛陀的閼伽水中，用密印洒上。按照法度所持的閼伽严水中，用不动尊慧刀印。清净的閼伽水中，所有供养中洒水。再反复念诵真言，洒水的时候念诵不动尊真言。分别说本真言，就是香等的真言。以及自己所持的明，念诵者本尊真言。称名，就是香等等。涂香真言门。其次有涂香等等六种真言，都是进入漫荼羅修供养时所需要的，所以在这品中说。右边的句子意思中，微輸(上) 馱，是净义。健杜，是香。納婆嚩，是发生义，所谓净香发生。用句子开头微字作为体，在嚩字上加上伊字的笔画，所以转声为微。嚩字是金刚义，离言说义，三昧是住义，这样定慧均等，就是住无戏论执金刚三世无障碍智戒。这样的戒香其性本寂，没有去没有来而常遍满法界，所以叫做净涂香。一切众生虽然都平等拥有它，但是因为没有发心，所以这种香没有发出来。我现在已经用这种戒香遍涂法身，所以能够用净香普薰一切。心莲花真言门。右边的句子意思中，摩訶妹呾𭌆，是大慈义。毘庾蘖帝，是生义，所谓大慈生。用妹字作为真言体，就是莽字加上三昧的笔画，所以转声呼叫它。莽是心义我义，也叫做大空。说这个心莲花被妄我所缠，不能增长；现在自己证知心实相，所以从慈悲藏中八叶须蕊次第开敷，所以叫做从大慈生。再次净菩提心树王种子，从慈悲地中滋长茂盛开万德华，以方便故成实，所以叫做从大慈生。应该用字门详细解释。烧香真言门。右边的句子意思中，达摩馱都，是法界义。弩蘖帝，是随生义，也是遍至义，也是逝义，进不住义。解释说：遍至法界。用句子开头达字作为体，因为众生界本来不生，直到法界定相也不可得，这样法界深广无际不可度量。而瑜伽行人恒殊胜进不休息，所以身语心业悉遍如是法界。下到一朵花供养佛的时候，也遍如是法界，这就是烧香的意思。灯明真言门。右边的句子意思中，怛他揭多，是如来。唎旨，是焰明。其次说薩叵羅儜，是普遍。阿嚩婆娑娜，是诸暗。伽伽猱陀哩耶，是无限量等虚空。意思是说如来焰光普遍诸暗，等同虚空无有限量。这个真言用句子开头多字作为体，如于心之实相，就是毘盧遮那大智光明，普照世间无所不遍。说诸暗就是无明，因为无明本来不生，体就是明，所以如来光明普遍诸暗。说等虚空，因为无明等虚空无量，所以如来智光也等虚空无量。直到老死如虚空无量，所以如来智光也如虚空无量。如十二因缘，一切诸法也如是说、如是决定义，叫做灯明真言。用这个加持灯明而供养佛，就是诸供养中最。饮食真言门。右边开头说阿罗羅，是不可乐闻声、不善声义，如同人高声喧聒令听闻者心不寂静。其次说迦羅羅，是止前不善高声，是恬寞寂泊的意思。这里正以法喜禅悦为食义，所以寄此言之。如果从字轮的相貌，阿是本初义，因为有本初则有两种尘垢，谓烦恼障、智障。由此两种尘垢，则有戏论諠聒之声。现在以诸法本来不生，两种尘垢也本来不生，就是开甘露门、成涅槃饭，所以叫做阿罗羅。再次如果人勤修万行，希望得到这样的法味，因为有造作，所以二障还生，不是常命色力真甘露味。现在以诸法无造作，所以内证味不从他得，如同食乳糜更无所比，所以说止前不善声。沬隣捺娜弭，凡西方亭祭的食，上献诸佛下及神鬼，通名沬梨。其句子意思说，我以饭奉献。其次说沬隣捺泥，这个意思说，接受我所献的食，食已应当还给我妙食。如同世间人以餙膳奉献施福田，为令今世后世饭食无乏。现在以无尽法食加持世间的供养，奉施诸尊，还应当满我所愿，常充足不死不生之味。其次说摩訶沬履，就是于诸食中倍加广大丰美。用这个来衡量上面的句子，说我现在的所献以及所祈，都在极无比味无过上味，不求有量的食。}%
@{第十段中，及餘者，有力者非但五種供養，亦有廣大供養，謂四海水作蓮池，建立青白純蓮華，清淨香食非心所側，清淨山水草木華香美菓子比極樂等虛空，放香雲遍滿大地，建幢蓋摩尼寶樹滿大地。以上種種供養具，故言及餘供養具。依隨此法則者，不動尊也。是則持眾物者，運心供養。樂欲供養佛者，即作普通供養印，所願皆成就也。平等如法界者，如理也，亦言契當也。普入諸趣中者，入者趣入也。福德而生起者，問：從運心生耶？從佛菩薩生，亦從真言印生耶？答：非從獨生，和合生故名能生也。幢幡等乃至供養成佛事，所生也。各雨者，一一供養物成雲，一一雲轉雨諸供物，如是展轉不可窮盡。何以故？從理所生故、理無窮盡故。思惟者，所供本尊也。以虛空藏明等者，能出供養法也。三轉者，三遍也。持虛空藏明乃至功德自圓滿，顯功德藏。虛空者，理虛空也。藏者，能出能藏也。增加句者，顯能義也。隨時等二句，道心劣慧人也。此生求悉地者，慧力勇猛，期剋佛果也。但作心者，運心也。所為既終竟者，至顯相也。外儀軌者，事相供養也。阿梨沙者，歎佛功德也。無等無所動乃至三界無所依，嘆佛功德門，初一偈拔苦也；二一偈與樂也；三一偈拔苦與樂無限際也；四一偈無有限時也；五一偈無能蔽也；六一偈濟無不及也；七一偈無不與者也；八一偈能令生果也；九一偈願不休也；十一偈畢定與也。當誦梵本者，梵文也。不得梵文，依唐文得意亦同。誦持如是偈讚已以下六頌半，結前願嘆乞重制禁門。初二句結前起後；次二句乞願；次四句歎德；次六句重乞；次八句重歎；末後四句勸制。問：第一第二請、第一第二歎，有何義耶？答：前願請果、後願請果用。前歎佛我德、後歎虛空藏明具眾德。}@
%{第十段，除了上面说的五种供养之外，还有更强大的供养，就是把四海之水变成莲花池，造出青白纯净的莲花，清净的香食，不是心所能想象的，清净的山川、草木、花香、美果，比极乐世界还要广阔，放出香云遍布大地，建造宝幢，盖上摩尼宝树，遍布大地。以上说的种种供养具，所以说及余供养具。遵循这些法则的人，就是不动尊。也就是说，持着各种东西的人，就是用心供养。想要供养佛的人，就做普通的供养印，你所愿的都会成就。平等如法界，就是合乎道理，也可以说契合应该。普入诸趣中，入就是趣入。福德而生起，问：是从用心生起的吗？是从佛菩萨生起的吗？还是从真言印生起的吗？答：不是从单独的某一个地方生起的，而是和合而生，所以叫做能生。幢幡等等，直到供养成佛的事情，都是生起的。各雨，就是每一个供养物都变成云，每一朵云都转而下雨，降下各种供养物，这样不断循环，无穷无尽。为什么呢？因为是从道理生起的，道理是无穷无尽的。思惟，就是所供奉的本尊。以虚空藏明等等，就是能出供养法。三转，就是三遍。持虚空藏明，直到功德圆满，显现功德藏。虚空，就是理虚空。藏，就是能出能藏。增加句，就是显现能的意思。随时等等这两句话，是道心劣慧的人。此生求悉地的人，慧力勇猛，期盼着成就佛果。但作心，就是用心。所为既终竟，就是达到显相。外仪轨，就是事相供养。阿梨沙，就是赞叹佛的功德。无等无所动，直到三界无所依，赞叹佛的功德门，第一个偈是拔苦；第二个偈是与乐；第三个偈是拔苦与乐无穷无尽；第四个偈是无有限时；第五个偈是无能蔽；第六个偈是济无不及；第七个偈是无不与；第八个偈是能令生果；第九个偈是愿不休；第十个偈是毕定与。当诵梵本，就是梵文。没有梵文，就依唐文，意思也一样。诵持如是偈赞已以下六颂半，结前愿叹乞重制禁门。开头两句是结前起后；接下来两句是乞愿；接下来四句是赞德；接下来六句是重乞；接下来八句是重叹；最后四句是劝制。问：第一个和第二个请，第一个和第二个叹，有什么意义呢？答：前愿请果，后愿请果用。前叹佛我德，后叹虚空藏明具众德。}%

@{持誦法則品第四}@
%{持诵法则品第四}%

@{四門同前。}@
%{四门同前。}%

@{初、釋名者，能修心中所修法則了了記持，故言持也。所修法則口中能誦，故言誦也。法則者，能持因心也。所得果報畢竟不差，故言法則。言所持誦法即是法故，持業釋也。}@
%{首先，解释名词：能修心中所修的法则，清楚明白地记持，所以说持。所修的法则，口中能诵，所以说诵。法则，就是能持的因心。所得的果报最终不会差错，所以说法则。说所持诵的法就是法，所以是持业的解释。}%

@{二、來意者，前品中供養之人持誦，故此品來也。}@
%{第二，来意：前一品中供养的人持诵，所以这一品就来了。}%

@{三、宗趣者，所說不差，是為宗也。得利與他，是為趣也。}@
%{第三，宗趣：所说不会差错，这就是宗。得到利益并与他人分享，这就是趣。}%

@{四、釋文，有二：先標、後釋。標中，初二句結前起後。聖天等者，聖者，菩薩也。天者，淨也。大日所化，應機天故。住相應坐者，入道場對本尊坐，即時也。入三昧者，專注一境也，住心本尊心不暫捨故。四種者，左文觀本尊，本尊心中圓明照見真言字，次第而受持也。靜慮者，反謂定也，住心四處，外無散故。軌儀者，觀彼四即軌儀也，能所合故。能令內心者，即自心也。望合理，今稱本心，生喜樂故，故言生喜樂也。以真實義者，深觀真言，悟不生故。加持者，真言上中安觀心故。當得者，初觀心時也。成等引者，合本不生故。約後釋，有十門：一若作真言念誦時乃至是名世間具相行，有相念誦門。二四支禪門復殊異乃至瑜伽勝義品中說，二無相念誦門。三次應轉變明字門乃至於前品中說，是變字成身門。四本尊三昧相應乃至隨息而出入，是本尊三昧隨息門。五或修意支法乃至復為一方便，是意支念聲真言門。六諸有修福慧等一偈，是修無定門。七若樂求現法乃至具支供養應如是知，是樂求現法成就門。八復為樂修習乃至速得成就悉地，是大日三密速得門。九復次若觀念乃至速得成就，是釋迦真言成就門。十復次本尊之所住乃至智者應當悉知解，是祕密事業可解門。初中，念誦時者，捻珠初起念誦，即時也。今者，上時言今也。彼方便者，初念誦時，即言彼也。所開示者，於〈供養儀式品〉中開示本尊也。令心淨無垢者，貪瞋癡等不起念也。數者，所說數滿也。時分者，剋限日月也。相現等者，圖像塔中出誦聲、光明也。有相者，自身以外，帶相觀故。二、四支者，右四種也。復殊異者，自身已外不觀本尊，凡正觀時即作自大日。少者修，時不多也。福者，外香華，無力難辨也。成就者，悟妙契大日本地智故。下一句，引證說也。三身，祕之幖幟，本自見自身本尊形也。彼乘位者，自本尊位也。四以心者，種子字也。置心者，完心也。為種子者，行者因心念誦真言，從因得果，故言種子也。菩提心者，真言也。欝金色者，真金色也。童真者，童子異名也。文殊師利菩薩真言門。次文殊入佛加持神力三昧。此加持三昧，如上《毘盧遮那經》初說也。}@
%{第四，解释文，有两个：先标明，后解释。标明中，开头两句是结前起后。圣天等等，圣，就是菩萨。天，就是净。大日所化，应机天故。住相应坐，就是进入道场，面对本尊坐着，就是此时此刻。入三昧，就是专注于一个境界，住心本尊心不暂舍。四种，就是左手观本尊，本尊心中圆明照见真言字，依次而受持。静虑，反过来就是定，住心四处，外无散乱。轨仪，就是观彼四就是轨仪，能所合一。能令内心，就是自心。望合理，现在称为本心，生喜乐，所以说生喜乐。以真实义，就是深观真言，悟不生。加持，就是真言上中安观心。当得，就是初观心的时候。成等引，就是合本不生。关于后面的解释，有十门：一是如果作真言念诵，直到世间具相行，就是有相念诵门。二是四支禅门，又殊异，直到瑜伽胜义品中说，就是无相念诵门。三是应转变明字门，直到前一品中说，就是变字成身门。四是本尊三昧相应，直到随息而出入，就是本尊三昧随息门。五是或修意支法，直到又为一个方便，就是意支念声真言门。六是诸有修福慧等一偈，就是修无定门。七是如果乐求现法，直到具支供养，应如是知，就是乐求现法成就门。八是又为乐修习，直到速得成就悉地，是大日三密速得门。九是复次，如果观念，直到速得成就，就是释迦真言成就门。十是复次，本尊之所住，直到智者应当悉知解，就是秘密事业可解门。开头，念诵时，就是捻珠初起念诵，就是此时此刻。今者，上时言今也。彼方便，初念诵时，就是说彼。所开示，在《供养仪式品》中开示本尊。令心净无垢，就是贪嗔痴等不起念。数，就是所说数满。时分，就是限定日月。相现等，就是图像塔中出诵声、光明。有相，就是自身以外，带相观。二、四支，就是右四种。复殊异，自身以外不观本尊，凡是正观的时候就作自大日。少者修，时间不多。福，就是外香华，无力难辨。成就，就是悟妙契大日本地智。下一句，引证说。三身，秘之幖帜，本自见自身本尊形。彼乘位，就是自本尊位。四以心，就是种子字。置心，就是完心。为种子，行者因心念诵真言，从因得果，所以说种子。菩提心，就是真言。欝金色，就是真金色。童真，就是童子异名。文殊师利菩萨真言门。接下来是文殊入佛加持神力三昧。此加持三昧，如上《毘卢遮那经》初说。}%
@{醯醯(是呼召義)俱摩羅迦(是童子義，即是呼召一一憶本願也。又俱是摧破之義。摩囉，是魔眷屬，所謂四魔。此真言以麼字為體，即是大空義也。證此大空，摧壞一切魔也)毘目底鉢他悉體多(解脫道住者，謂呼此童子住於解脫道者，即是諸佛解脫，所謂大涅槃也)娑麼羅娑麼羅(憶念憶念也)鉢羅底然(先所五願也)}@
%{醯醯，这是呼唤的意思；俱摩羅迦，是童子的意思，也就是呼唤每一个忆起本愿的人。又，“俱”有摧破的意思；“摩囉”，是魔的眷属，就是所谓的四魔。这个真言以“麼”字为根本，就是大空的意思。证得这个大空，就能摧毁一切魔。毘目底鉢他悉體多，意思是住于解脱道的人，也就是呼唤这个童子住于解脱道的人，这就是诸佛的解脱，也就是所谓的大涅槃。娑麼羅娑麼羅，意思是忆念忆念；鉢羅底然，是先前所立下的五愿。}%

@{此真言意云：醯醯童子住解脫道者，憶念本所立願也。一切諸佛法身成佛，入身口意祕密體，一切有心無能及者。然憶本願故，以自在加持之力，還於生死救度眾生。此真言意亦爾。此童子久已法身成佛，故請其以憶本願而度眾生也。由請菩薩本願，若有見聞觸知憶念我者，皆於三乘而得畢定，乃至滿一切願。此菩薩久已成佛，所謂普見如來或云普現如來，以大悲加持力示童子身也。普通種子心真言門。迦字一切諸法離作業故者，梵音迦哩耶，是作業義。如諸外道計有作者、使作者等。諸部論師亦說有作、有作者、有所用作法。三事和合故者，果報。若因般若方便，謂有決定，即墮無因。若墮無因，一切法則無因果，能生法名因、所生法名果，是二法無故，作及作者、所用作法、罪福、因果報及涅槃道，一切皆無。復次作、作者相因待生，若定有作法，則當定有作者，是皆不異外道論議。如《中論．觀作作者品》中廣說。今正觀察作作者等，皆悉從眾緣生，即入本不生際。本不生際者，有佛無佛，法爾如是。誰造作之乎？是故若見迦字，則知一切諸法皆是造作所成，名為字相。若是有作法者，當知畢竟無作，名為真實義也。一切諸菩薩真言門。}@
%{这个真言的意思是：醯醯童子住于解脱道的人，忆念先前所立下的愿。一切诸佛法身成佛，进入身口意秘密体，一切有心者都无法企及。但是，因为忆起本愿，所以以自在加持的力量，回到生死中救度众生。这个真言的意思也是这样。这个童子很久以前就已经法身成佛了，所以请他以忆起本愿的方式度化众生。因为请菩萨本愿，如果有见到、听到、触知、忆念我的人，都会在三乘中得到最终的确定，直到圆满一切愿望。这个菩萨很久以前就已经成佛了，也就是所谓普见如来或者说普现如来，以大悲加持的力量示现童子身。普通种子心真言门。迦字，一切诸法离开作业的原因，梵音迦哩耶，是作业的意思。就像外道认为有作者、使作者等等。各部论师也说有作、有作者、有所用作法。三事和合，就是果报。如果因为般若方便，认为有决定，就会堕入无因。如果堕入无因，一切法则就没有因果，能生法叫做因，所生法叫做果，这两种法都没有，作及作者、所用作法、罪福、因果报及涅槃道，一切都没有。再者，作、作者相互依靠而生，如果一定有作法，就一定有作者，这些都与外道的论议没有区别。就像《中论·观作作者品》中详细地解释了。现在正观察作作者等等，都是从众多缘起而生，就进入本不生际。本不生际，有佛无佛，法尔如是。谁造作的呢？所以，如果看到迦字，就知道一切诸法都是造作而成的，叫做字相。如果有作法，就应该知道毕竟无作，叫做真实义。一切诸菩萨真言门。}%

@{南麼三曼多勃馱喃(歸命，如前)薩婆他(一切也)微沬𫪭(無慧也。以無慧故名之為疑，此字正釋名為疑也)微枳羅儜(除也，此是除棄之義。如人除棄糞穢，名除糞也)達摩馱啫(法界也。為除一切無慧，皆令住於法界也)涅闍多(生也。涅字即入大空三昧，從此而生即是法界生也)參參訶(此三字皆是種子也)}@
%{南無三曼多勃馱喃，归命，如前。薩婆他，一切。微沬𫪭，无慧。因为无慧，所以叫做疑，这个字正好解释了疑的意思。微枳羅儜，除，这是除弃的意思。就像人除弃粪秽，叫做除粪。達摩馱啫，法界。为了除掉一切无慧，都让它们住于法界。涅闍多，生。涅字就是进入大空三昧，从此而生就是法界生。參參訶，这三个字都是种子。}%

@{薩是堅義，猶除此堅固，故為最勝也。點是三昧。知二乘入於涅槃，此即是堅固義。乃至若有堅者，即是生住之相。一切動不動法皆是不安，猶除此，故有重空三昧之義。訶即是行，所謂如來行也。當得等虛空者，理虛空也。說諸法亦然者，非但伽字，一切字亦然。其首內者，首骨內腦上也。初字者，金色阿字也。純白者，著點阿字也，於百明中最勝王也。心者，勝中王也。眼界者，眼處也。無垢字者，攬字也，所謂安眼處故。現前者，眼共心得見也。彼心處者，行者完心也。從此心起者，初阿字心起聲字。迦字以為首者，初也。初者因也，因種子也。餘字門者，字門別故、本尊別故，言或復也。皆當修是法者，迦字以為種子也。念以聲真實者，理無造作也。或所持真言者，自本尊真言也。環列者，廣真言也。圓明者，心圓明也。單字者，種子也。句因者，三字以上即是句也，能詮法故、令物解故。因者，字相依故、相由故。然真言法中，一一字具足能詮法故、令物解故。隨息而出入者，自息也。五或修意支法者，意支者，簡心外事也。應理者，心至理也。方迺者，持誦處時也。懈者，疲也。復為一方便者，從因至佛一依此法故。六諸有修福慧者，劣慧少福初念誦人也。七若樂求現法者，深慧勇猛人也。上者，佛也。中者，菩薩也。下者，斷煩惱聲聞也。心受持者，簡辨事也，隨力者亦得也。一落叉者，十萬也。亦言見也。若一一數中不離本尊，心不散亂，言滿一落叉也。若散亂人，萬萬落叉亦不成就。要得定心、得見本尊，故言見也。經第二月具支方便迺修者，第三月一日為初作成就法，謂待蒙佛指魔方作也。以心意持誦者，待見光等也。八段中，經于一月者，滿一落叉，亦言一見。次說彼方便者，欲滿欲見，念誦時也。當依者，左法也。大日如來種子心真言門。阿字者一切諸法本不生故者，阿字是一切法教之本，凡最初開口之音皆有阿聲，若離阿聲則無一切言說，故為一切眾聲之母。凡三界語言皆依於名，而名依於字，故悉曇阿字亦為眾字之母。當知阿字門真實義亦復如是，遍於一切法義之中也。所以者何？以一切法無不從緣生，從緣生者悉皆有始有本。今觀此能生之緣，亦復從眾因緣生，展轉從緣，誰為其本？如是觀察時，則知本不生際是萬法之本，猶如聞一切語言時即是聞阿聲。如是見一切法生即是見本不生際，若見本不生際即是如實知自心，如實知自心即是一切智智，故毘盧遮那唯以此一字為真言也。而世間凡夫不觀諸法本源故，妄謂有生，所以隨生死流不能自出。如彼無智畫師，自運眾彩作可畏夜叉之形，成已還自觀之，心生怖畏頓躄于地。眾生亦復如是，自運諸法本源畫作三界，而還自沒其中，身心熾然備受諸苦。如來有智畫師既了知已，即能自在成立大悲漫荼羅。由是而言，所謂甚深祕藏者，眾生自祕之耳，非佛有隱也。問：此阿字是種子，前第三品中是大勤勇種子，即疏云是大日種子。其義云何？答：阿字是生菩提果，欠字是現果涅槃，是故二俱種子，亦是無妨也。如來豪相真言門。歸命，如前。阿行，痕因若生，以此不生之行淨一切因也。闍，為生不可得也。如前轉阿字等一頌總歎能成字。住本尊瑜伽以下，廣釋依能成字莊嚴行者身。前中如前轉阿字，以用阿五字等加持行者身上，所加持五字能轉，故言成大日尊。廣釋中，住本尊瑜伽等一頌，明字所安置處。於三摩等一頌，明能觀心所作用。五種真言心門。五字為身，豪相印置眉間。阿字為百光成果，開無垢眼見性淨之理，坐無生宮也。阿字遍金色等一頌，明字色并所安處。此中用作金剛輪者，字所安四角金剛輪也，與字色少淺也。加持於下體者，真言者腰中也。瑜伽者，佛身與我身無異，故言瑜伽也。座者，依佛坐法故。水等瑜伽，可知。𮢥字等一頌，明悲水瑜伽。霧聚者，行者自齊也。亦霧聚者，字所安滿月輪也。覽字等一頌，明智火瑜伽也。中三角者，明字所安處也，與字色少淺也。唅字等一頌，明自在瑜伽也。風輪者，字所安半月輪也。佉字等一頌，明大空瑜伽也。想成一切色者，非但字成一切色，字所安四角處亦成一切色。字與處處少淺也。百光遍照王者，有點阿字也。無垢者，囕字也。心月圓明處者，有想念誦者所見本尊心處也。若無相念誦人所觀，即是自完心處也。聲鬘者，種子字置中間，餘字周匝圍遶。隨處而受持者，自本尊真言也。}@
%{薩，是坚固的意思，即使除掉这种坚固，也依然是最胜的。点，是三昧。知道二乘进入涅槃，这就是坚固的意思。乃至如果有坚固，就是生住的相。一切动不动法都是不安定的，即使除掉这些，也有重空三昧的意思。訶，就是行，也就是所谓如来的行。应该得到与虚空相等，就是理虚空。说诸法也一样，不仅仅是伽字，一切字都一样。其首内，就是首骨内脑上。初字，就是金色的阿字。纯白，就是带有点的阿字，在百明中是最胜王。心，就是胜中王。眼界，就是眼处。无垢字，就是揽字，也就是安眼处。现前，就是眼和心共同看见。彼心处，就是行者完满的心。从此心起，就是初阿字心起声字。迦字以为首，就是初。初，就是因，因种子。余字门，就是字门不同、本尊不同，意思是或者又。都应该修持这个法，迦字以为种子。念以声真实，就是理无造作。或者所持真言，就是自本尊真言。环列，就是广真言。圆明，就是心圆明。单字，就是种子。句因，三字以上就是句，能诠释法，让众生理解。因，就是字相互依靠，相由。但是，真言法中，每一个字都具备能诠释法，让众生理解。随息而出入，就是自息。五，或者修意支法，意支，就是简化心外的事。应理，就是心至理。方迺，就是持诵的时间。懈，就是疲倦。复为一方便，从因到佛都依此法。六，诸有修福慧者，劣慧少福初念诵的人。七，如果乐求现法，就是深慧勇猛的人。上，是佛。中，是菩萨。下，是断烦恼声闻。心受持，就是简辨事，随力者也行。一落叉，就是十万。也叫做见。如果每一个数中都不离开本尊，心不散乱，就叫做满一落叉。如果心散乱的人，就算念诵了万万落叉，也无法成就。要得到定心，得到见本尊，所以叫做见。经过第二个月，具备支方便才开始修持，第三个月的第一天是最初成就法，也就是说等待佛指点魔方而作。以心意持诵，就是等待见光等等。八段中，经过一个月，就满一落叉，也叫做一见。接下来说那个方便，就是想要圆满想要见，念诵的时候。当依，就是左法。大日如来种子心真言门。阿字，一切诸法本不生，阿字是一切法教的根本，凡是最初开口的声音都有阿声，如果离开阿声，就没有一切言说，所以是所有声音的母亲。凡是三界语言都依于名，而名依于字，所以悉昙阿字也是所有字的母亲。应该知道阿字门真实义也是这样，遍于一切法义之中。为什么呢？因为一切法无不从缘起，从缘起者悉皆有始有本。现在观察这个能生之缘，也从众多因缘生，展转从缘，谁是其本？这样观察的时候，就知道本不生际是万法的根本，就像听到一切语言的时候，就是听到阿声。这样看到一切法生，就是看到本不生际，如果看到本不生际，就是如实知自心，如实知自心就是一切智智，所以毘卢遮那只用这个字作为真言。而世间凡夫不观察诸法本源，所以妄谓有生，因此随生死流而不能自出。就像那个没有智慧的画师，自己运种种颜色画出可怕夜叉的形体，画完之后自己观看，心中生起恐惧，立刻跌倒在地上。众生也一样，自己运诸法本源画出三界，而自己又沉迷其中，身心炽热，备受诸苦。如来有智慧的画师，已经明了，就能自在成立大悲漫荼罗。由此而言，所谓甚深祕藏，是众生自己隐藏的，不是佛有隐瞒。问：这个阿字是种子，前面第三品中是大勤勇种子，就是疏说就是大日种子。其义如何？答：阿字是生菩提果，欠字是现果涅槃，所以两个都是种子，也没有妨碍。如来豪相真言门。归命，如前。阿行，痕因若生，以此不生之行净一切因。闍，是生不可得。如前转阿字等一颂总叹能成字。住本尊瑜伽以下，广释依能成字莊嚴行者身。前中如前转阿字，以用阿五字等加持行者身上，所加持五字能转，所以叫做成大日尊。广释中，住本尊瑜伽等一颂，明字所安置处。于三摩等一颂，明能观心所作用。五种真言心门。五字为身，豪相印置眉间。阿字为百光成果，开无垢眼见性净之理，坐无生宫。阿字遍金色等一颂，明字色并所安处。这里用作金刚轮，就是字所安四角金刚轮，与字的颜色稍微浅一些。加持于下体，真言在腰间。瑜伽，就是佛身与我身无二，所以叫做瑜伽。座，就是依佛坐法。水等瑜伽，可以知道。𮢥字等一颂，明悲水瑜伽。雾聚，就是行者自己。也雾聚，就是字所安满月轮。览字等一颂，明智火瑜伽。中三角，就是明字所安处，与字的颜色稍微浅一些。唅字等一颂，明自在瑜伽。风轮，就是字所安半月轮。佉字等一颂，明大空瑜伽。想成一切色，不仅仅是字成一切色，字所安四角处也成一切色。字与处处颜色稍微浅一些。百光遍照王，就是带有点的阿字。无垢，就是囕字。心月圆明处，就是有想念诵者所见本尊心处。如果无相念诵人所观，就是自完心处。声鬘，就是种子字放在中间，其他字周匝围绕。随处而受持，就是自本尊真言。}%
@{第九段中釋迦如來真言門。次釋迦如來入于寶處三昧，寶從彼出，名為寶處。猶如大海出種種寶，若至彼州，則隨意所須，無所不足也。佛入此三昧已，從其面門出種種光，光中現此真言，乃至普遍一切佛剎。餘真言當知皆如此說也。}@
%{第九段讲的是释迦如来的真言门。接着说释迦如来进入宝处三昧，宝从那里出来，就叫宝处。就像大海里出各种各样的宝物一样，如果你到了那个地方，就能随心所欲地得到你需要的一切，什么都不缺。佛进入这个三昧之后，从他的面门发出各种各样的光，光中显现了这个真言，直到遍布一切佛刹。其他真言都要知道也是这样说的。}%

@{薩嚩訖隷奢(一切煩惱也)泥蘇馱那(摧伏也。通上句，云摧伏一切煩惱也)薩嚩達麼(一切法也)嚩勢多補羅鉢多(得自在也。通上句，云於諸法中而得自在也，以除諸障故)伽伽那(虛空也)娑(入)摩(平聲，中有阿聲)娑(入)摩(娑摩是平等義，即是等同虛空也。行等空無邊清淨也。於一切自在無礙，同於虛空也。下句與阿相連，是無等也。不等者，即是二乘，以有所闕，故名無等。即是施權意也)}@
%{萨嚩訖隷奢(一切烦恼也) 泥苏驮那(摧伏也。通上句，云摧伏一切烦恼也) 萨嚩达麼(一切法也) 嚩势多补羅鉢多(得自在也。通上句，云于诸法中而得自在也，以除诸障故) 伽伽那(虚空也) 娑(入) 摩(平声，中有阿声) 娑(入) 摩(娑摩是平等义，即是等同虚空也。行等空无边清净也。于一切自在无碍，同于虚空也。下句与阿相连，是无等也。不等者，即是二乘，以有所阙，故名无等。即是施权意也) }%

@{然此真言以初薩字為體。娑(入)是漏義，立是堅義，入阿字門即無漏無堅；若有堅牢，即是生滅壞破之法。若令同於阿字，此堅本來不生，即是諸法之中而得自在，等於虛空，能為一切寶州也。私謂釋迦以大悲力，於周體密緻猶如金剛，一闡底等亦令破壞此見而入佛法。施其大寶之願，豈非於諸法中而得自在，能破一切堅牢也。如是者，於毘盧遮那、釋迦牟尼法中念誦者，如所莊嚴身也。本經者，簡別經也。亦當如前方便者，此經也。字門觀者，種子也。若依此如來行者，簡菩薩金剛等也。大悲胎藏者，如來大悲業也。王者，毘盧遮那是也。得阿闍梨灌頂者，得傳法阿闍梨灌頂也，如律中受具足戒。持明灌頂者，如律中未受具戒者，但自作本尊真言印念誦，不得廣行學也。若欲得遍學者，至蒙佛加被。至誠念誦得加被已後，請傳法阿闍梨，得蒙遍學阿闍梨灌頂，乃能廣行。四支禪者，本尊等也。非但滅煩惱，於修行者具足法則也。本法者，入佛三昧耶等也。}@
%{但是这个真言以第一个萨字为本体。娑(入) 是漏义，立是坚义，进入阿字门就无漏无坚；如果还有坚牢，那就是生灭坏破的法。如果让它与阿字相同，这个坚本来就不生，那就是在诸法之中而得自在，等同于虚空，能成为一切宝州。私以为释迦以大悲力，于周身密致犹如金刚，一阐底等也令破坏此见而入佛法。施其大宝之愿，岂非于诸法中而得自在，能破一切坚牢也。这样的人，在毘卢遮那、释迦牟尼法中念诵，就像所庄严身一样。本经者，简别经也。也应该像之前方便者，此经也。字门观者，种子也。如果依此如来行者，简菩萨金刚等也。大悲胎藏者，如来大悲业也。王者，毘卢遮那是也。得阿闍梨灌顶者，得传法阿闍梨灌顶也，如律中受具足戒。持明灌顶者，如律中未受具戒者，但自作本尊真言印念诵，不得广行学也。如果想要遍学，直到蒙佛加被。至诚念诵得到加被之后，请传法阿闍梨，得到蒙遍学阿闍梨灌顶，才能广行。四支禅者，本尊等也。不只是灭烦恼，对修行者具足法则也。本法者，入佛三昧耶等也。}%

@{十段中有五種門。初二句總。本尊之所住者，三部等中得何尊漫荼羅位者，隨得本尊造壇爾。次二句釋。彼形色者，本尊色也。依此瑜伽者，本尊金色，壇金色；本尊欝金，壇欝金。二、初二句總標，次二句略釋。有三種者，從因至果有三種義。於其中間寂災者，亦心念誦故。悟三毒煩惱不生，言寂災也。增益者，悟煩惱不生智，即是佛果，得佛果故言增益也。降伏心者，有二義：一得佛已後煩惱不起，言降伏也；二以不起故能攝萬德，亦有攝召義也。三純素等二句，釋彼色形。凡四分者，素者圓場也；角者方場也；赤者三角場也；深玄者八角場也，即是蓮華場也。純色二種字，通四場也。北面等八句，廣釋悉地作用。住蓮華座者，結跏坐是。所謂先左脚著右髀上，後右脚著左髀上也。吉祥坐者，右脚著左髀上，亦言半跏坐是也。在賢坐者，蹲坐雙脚跟著身後分至地是也。蹲坐者，後分不至地，以右脚跟支左脚不至地，膝稍亞向前即是也。幖幟者，印等也。性者，本尊所住自體也。自體者，自位也。形色，本尊外相也。威儀者，所持寶等也。隨所應者，隨本尊供何華香也。捨處遠遊者，遣去是也。摧害者，三角之場所作法也，蓮華場作亦得。真言之初等八句，轉變真言門。此中初二句南麼三曼多勃馱喃唵(某甲)𤙖發莎訶，謂念誦者三毒不著。今同不生，故言寂災也。次二句者，南麼三曼多勃馱喃唵(某甲)𤙖發，謂實相法中有真實。行者取用，喫法食故，言攝召用。次一句，南麼三曼多勃馱喃納麼(某甲)𤙖發。納麼，謂行者喫法食後，得法力故，言增益用。次一句，南麼三曼多勃馱喃𤙖發。謂行者得法力後，塵沙煩惱一時頓滅，故言降伏用。次句中通三處者，寂災、增益、降伏之處。}@
%{第十段中有五种门。前两句总括。本尊所住的地方，三部等中得到何尊漫荼羅位，就随得到本尊造坛吧。接着两句解释。彼形色者，本尊色也。依此瑜伽者，本尊金色，坛金色；本尊欝金，坛欝金。二、前两句总标，接着两句略释。有三種者，从因至果有三種义。于其中间寂灾者，亦心念诵故。悟三毒烦恼不生，言寂灾也。增益者，悟烦恼不生智，即是佛果，得佛果故言增益也。降伏心者，有二义：一得佛已后烦恼不起，言降伏也；二以不起故能摄万德，亦有摄召义也。三纯素等两句，释彼色形。凡四分者，素者圆场也；角者方场也；赤者三角场也；深玄者八角场也，即是莲花场也。纯色二種字，通四场也。北面等八句，广释悉地作用。住莲花座者，结跏坐是。所谓先左脚著右髀上，后右脚著左髀上也。吉祥坐者，右脚著左髀上，亦言半跏坐是也。在贤坐者，蹲坐双脚跟著身后分至地是也。蹲坐者，后分不至地，以右脚跟支左脚不至地，膝稍亚向前即是也。幖幟者，印等也。性者，本尊所住自體也。自體者，自位也。形色，本尊外相也。威仪者，所持宝等也。随所应者，随本尊供何华香也。舍处远游者，遣去是也。摧害者，三角之场所作法也，莲花场作亦得。真言之初等八句，转变真言门。此中前两句南麼三曼多勃馱喃唵(某甲)𤙖發莎訶，谓念诵者三毒不著。今同不生，故言寂灾也。接着两句者，南麼三曼多勃馱喃唵(某甲)𤙖發，谓实相法中有真实。行者取用，喫法食故，言摄召用。次一句，南麼三曼多勃馱喃納麼(某甲)𤙖發。納麼，谓行者喫法食后，得法力故，言增益用。次一句，南麼三曼多勃馱喃𤙖發。谓行者得法力后，尘沙烦恼一时顿灭，故言降伏用。次句中通三处者，寂灾、增益、降伏之处。}%
@{真言事業品第五}@
%{真言事业品第五}%

@{四門同前。}@
%{四门同前。}%

@{初、釋名者，真言如前。事者，差別也。業者，造作。}@
%{首先，解释名称，真言如前面所说。事，指的是差别。业，指的是造作。}%

@{二、來意者，前品之中依於法則持誦，誦者必有真言事業，故此品中來。}@
%{第二，来意，前面品中依照法则持诵，诵者必定有真言事业，所以此品中来。}%

@{三、宗趣者，所謂本尊還歸本處，為宗也。真言飲食不茇天命，終歸無相菩提，為趣。}@
%{第三，宗趣，所谓本尊回归本处，是宗。真言饮食不违背天命，最终归于无相菩提，是趣。}%

@{四、釋文者，有十門：一上弘下化修供門；二從次持所造乃至我亦如是發願，是如佛我修迴向門；三從次當奉獻乃至皆悉圓滿，是獻閼伽後送尊門；四從又應如前乃至無有異也，是被甲現修如佛門；五從次復起增乃至不應飲噉，是自住佛身讀經門；六從次奉摶食乃至真言所說，是摶食奉獻本尊門；七從復誦施十力乃至休息少時，是誦十力明本尊瑜伽飲食門；八從復當禮拜乃至隨類悉地，是修業無間得益門；九從常依內法而澡浴乃至是謂世間之悉地，是淨水澡浴摧障門；十從次說無相最殊勝乃至當得出世間成就，是無相最勝證請門。}@
%{第四，解释文，有十门：一、上弘下化修供门；二、从次持所造乃至我亦如是发愿，是如佛我修迴向门；三、从次当奉献乃至皆悉圆满，是献閼伽后送尊门；四、从又应如前乃至无有异也，是被甲现修如佛门；五、从次复起增乃至不应饮噉，是自住佛身读经门；六、从次奉摶食乃至真言所說，是摶食奉献本尊门；七、从复诵施十力乃至休息少时，是诵十力明本尊瑜伽饮食门；八、从复当礼拜乃至随类悉地，是修业无间得益门；九、从常依内法而澡浴乃至是谓世间之悉地，是净水澡浴摧障门；十、从次说无相最殊胜乃至当得出世间成就，是无相最胜证请门。}%

@{第一段中，如前事業者，不動尊真言印也。作金剛薩埵身者，用鑁字成身也。}@
%{第一段中，如前事业，是不动尊真言印。作金刚萨埵身，是用鑁字成身。}%

@{第二段中，證知解了者，內證境界也。如來大住者，本不生處也。興大悲願者，自所得理，欲與一切眾生也。}@
%{第二段中，证知解了，是内证境界。如来大住，是本不生处。兴大悲愿，是自己所得道理，想要与一切众生。}%

@{第三段中，各當隨所安者，從本不生來，今還本不生。後復垂哀赴者，赴為眾生來，後請還度，我不捨去也。若深密釋者，既自作本尊，何時離佛海也。法界本性者，囕字也。明者，真言也。印者，手印也。三印者，入佛法界薩埵也，皆悉圓滿。於明相中入道場坐時，事了也。日中初夜亦復如是。}@
%{第三段中，各当随所安，从本不生来，现在还本不生。后复垂哀赴，是赴为众生来，后来请还度，我不舍去。若深密释，既自作本尊，何时离佛海？法界本性，是囕字。明，是真言。印，是手印。三印，是入佛法界萨埵，皆悉圆满。于明相中入道场坐时，事了。日中初夜亦复如是。}%

@{第四段中，又應以下，歎依法念誦者德也。}@
%{第四段中，又应以下，赞叹依法念诵者的德行。}%

@{第五段中，次復起增上心以下，於出道場以後，外讀經處事業也。觀世者，菩薩名也。蓮華者，蓮華部主也。眼者，諸佛眼門也。本性加持者，本尊種子印等也。觀自在種子心真言門。娑是諸漏，傍有二點即是阿，除遣諸漏。無漏觀，故自在也。觀音菩薩真言門。次觀音菩薩入于普觀(去聲)三昧，住是平等無所不遍，名為普入。以此普眼而觀眾生故名觀自在者，入此三昧已，從其心出種種光，光中現是諸法門真言也。}@
%{第五段中，次复起增上心以下，于出道场以后，外读经处事业。观世，是菩萨名。莲花，是莲花部主。眼，是诸佛眼门。本性加持，是本尊种子印等。观自在种子心真言门。娑是诸漏，傍有二点即是阿，除遣诸漏。无漏观，故自在。观世音菩萨真言门。次观世音菩萨入于普观三昧，住是平等无所不遍，名为普入。以此普眼而观众生故名观自在，入此三昧已，从其心出种种光，光中现是诸法门真言。}%

@{薩嚩怛他竭多(即是一切如來，謂十方三世諸佛也)嚩路吉多(觀也。同彼佛所觀，故名諸如來之觀，即是平等觀也，即是普觀也)羯嚕拏(悲義也)麼也(體也。所謂大悲為體也。猶如金人，以彼自體純是金故，名為金人。此菩薩亦爾，純以大悲為體也)囉囉囉}@
%{萨嚩怛他竭多(即是一切如来，谓十方三世诸佛也) 嚩路吉多(观也。同彼佛所观，故名诸如来之观，即是平等观也，即是普观也) 羯嚕拏(悲义也) 麼也(体也。所谓大悲为体也。犹如金人，以彼自体纯是金故，名爲金人。此菩萨亦尔，纯以大悲为体也) 囉囉囉}%

@{囉是塵義，入阿字門即是無塵也。所以三重者，謂除凡夫二乘塵障。𤙖是恐怖義，以大威猛自在之力怖彼三重塵障，令得除淨而同佛眼也。闍，此最後字，是種子也，諸字皆為釋此字義，即生不生是闍字義也。或以初薩字為體，亦同得用之，是驚覺義。吽字中有訶字，是歡喜義。上有大空點，是三昧。下有字亦三昧。上者三世諸佛皆同此觀三昧中行也，故名等觀也。}@
%{囉是尘义，入阿字门即是无尘。所以三重，谓除凡夫二乘尘障。𤙖是恐怖义，以大威猛自在之力怖彼三重尘障，令得除净而同佛眼。闍，此最后字，是种子，诸字皆为释此字义，即生不生是闍字义。或以初萨字为体，亦同得用之，是惊觉义。吽字中有訶字，是欢喜义。上有大空点，是三昧。下有字亦三昧。上者三世诸佛皆同此观三昧中行，故名等观。}%

@{第六段中，摶食者，摶是節量食也。隨意食法者，凡有飯，四分：一供養本尊、二行者自分、三同學者來可食、四為飢貧濟。若待同學不來者，行者自食亦得。增減者，動也。悅澤者，妙面完色也。}@
%{第六段中，摶食，摶是节量食。随意食法，凡有饭，四分：一供养本尊、二行者自分、三同学来可食、四为饥贫济。若待同学不来，行者自食亦得。增减，是动。悦泽，是妙面完色。}%

@{第七段中，如是者，十力明也。真言心者，不動種子。休息者，眠也。}@
%{第七段中，如是，是十力明。真言心，是不动种子。休息，是眠。}%
@{懺者，此云請受也。悔者，解也。復當禮拜者，日中入道場時也。乃至者，日中念誦以後，出道場時也。恒依是住者，一日三時念誦不闕也。後日分者，初入道場時也。事業金剛者，鑁字嚴身也。次當運心者，初夜入道場，至中夜念誦了時也。係意在明者，欲睡眠時，出入息中以用種子字在其中也。何以故？睡眠自作本尊三昧睡故，本尊息即是真言故。若如是睡者，塵沙三昧從睡得故，恒沙功德從睡悟故，睡覺不離佛海故，此人即是金剛法界宮中人也。床上者，若好水土，行者地中臥亦得。若惡水土，損其行者，床上亦得。然者，不得太高。何以故？本尊道場著地，不令人坐太高故。若下床得損腰，離損故。若自作本尊三昧者，不論高下故，聖凡不別。故論高下者，著相凡也。得名號者，非人間也。十方佛國，佛邊也。展者，策也。}@
%{忏悔，就是说请受。悔的意思就是解脱。再次礼拜，是指中午进入道场的时候。乃至，是指中午念诵完之后，离开道场的时候。恒常依此住，是指一天三次念诵，不间断。后日分，是指刚开始进入道场的时候。事业金刚，是指鑁字严身。接着要运心，是指初夜进入道场，到半夜念诵完的时候。系意在明，是指想要睡觉的时候，在出入呼吸中运用种子字。为什么呢？因为睡眠是自作本尊三昧睡，本尊的呼吸就是真言。如果这样睡觉，尘沙三昧就能从睡梦中得到，无量功德就能从睡梦中悟到，醒来就不会离开佛海，这个人就是金刚法界宫中人。床上，如果水土好，行者在地上睡觉也可以。如果水土不好，会损害行者，床上也可以。但是，不能太高。为什么呢？因为本尊道场在地面上，不让人坐太高。如果下床会损伤腰，就远离损伤。如果自作本尊三昧，就不论高低，圣凡不分。所以说高低，就是执着相的凡夫。得到名号，就不是人间了。十方佛国，是佛的身边。展，就是策励。}%

@{常依內法者，著相凡夫不知外法空，何況知空亦空？若能解了外相空，漸入實相法，平等無取捨故，如經所說阿字門等也。而澡浴者，若能得悟塵勞空寂，最淨浴也。觸食者，若能悟人法皆空，所成食等何有觸也。若有行者起念動心即須羞，若能得羞，離生死飯，故得阿字等故。若起念喫食，淨念乃喫。若得不觸食等，要知食空。已上食等為乞食念誦者說也。住持是身，有二：一為護他故、二除自執故。法界心者，畫著流水中安字。以下住若坐若立，取安字處水浴也。不動等者，不動降三世各用亦得，雙用亦得。護方等者，辟除結界也。自性觀者，自作本尊也。轉者，遍也。持者，誦也。默然者，有三處：一食時、二大小便時、三洗浴時。降三世種子真言門。訶字是行，加阿聲是極行，以此除遣諸行則是不行一切行，故有除義，以此能降三世也。降三世明王真言門。次降三世明王真言，皆是毘盧遮那如來住於法幢高峯加持三昧，如初〈序品〉中說也。如來說此二明，皆是彼諸佛三昧，為令行人初發菩提心守護增長，令至成佛果圓，終不退失墮在非道者，即不動明王是，為降伏世間難調眾生故，即降三世明王是也，故次說之。所謂三世者，世者名貪瞋癡，降此三毒名降三世。又如由過去貪故，今受此貪報之身，復生貪業受未來報。三毒皆爾，名為降三世也。復次三世者名為三界，謂毘盧遮那如來始從有頂迄至于下地，從上向下，於一一天處皆化作無量眷屬大天之主，令勝彼天百千萬倍。彼怖未曾有，更有何眾生而勝我耶？乃至以法而降伏之。次第而下，以能降伏三世界主，故名降三世明王也。}@
%{常依内法的人，执着相的凡夫不知道外法空，何况知道空也空？如果能明白外相空，逐渐进入实相法，平等无取舍，就像经上所说的阿字门等等。而洗澡，如果能明白尘劳空寂，就是最干净的沐浴。吃饭，如果能明白人法皆空，所成的食物等等还有什么可以触碰的呢？如果有行者起念动心，就应该感到羞愧，如果能感到羞愧，就能离开生死饭，所以就能得到阿字等等。如果起念吃饭，就要用清净的念头去吃。如果能做到不触碰食物等等，就要知道食物是空的。以上食物等等是为乞食念诵的人说的。住持这个身，有两个：一个是为护持别人，一个是去除自执。法界心，就是画着流水中的安字。以下住着、坐着、站着，都要在安字处用水沐浴。不动等等，不动降三世，分别使用也可以，一起使用也可以。护方等等，就是辟除结界。自性观，就是自作本尊。转，就是遍。持，就是诵。默然，有三处：一吃饭的时候，二大小便的时候，三洗澡的时候。降三世种子真言门。诃字是行，加上阿声是极行，用此去除一切行为，就是不行一切行，所以有去除的意思，用此就能降伏三世。降三世明王真言门。接着降三世明王真言，都是毘卢遮那如来住于法幢高峰加持三昧，就像序品中说的一样。如来说这两种明，都是彼诸佛三昧，是为了让修行人初发菩提心，守护增长，令其最终成佛果圆满，永远不退失，不堕入非道，这就是不动明王，是为了降伏世间难以调伏的众生，这就是降三世明王，所以接着说。所谓三世，世就是指贪嗔痴，降伏这三毒，就叫做降伏三世。又比如，因为过去的贪心，现在受着贪心的报应之身，又会因为贪心造业，受未来之报。三毒都是如此，就叫做降伏三世。再者，三世就是指三界，就是说毘卢遮那如来最初从有顶向下到地，从上向下，在一一天处都化作无量眷属，成为大天之主，令其胜过彼天百千万倍。彼等恐惧从来没有过，还有哪个众生能胜过我呢？乃至用佛法降伏他们。次第向下，因为能降伏三世界主，所以叫做降三世明王。}%

@{訶訶訶(訶是行義，是喜義。是三行者，即是三乘人行也。此字入阿字門，即此三行本來不生。由本不生故，即越此三行，是為佛行也)毘薩麼(二合)曳(此是奇哉怪哉之義也。如佛常教，以慈對治於瞋、以無貪治貪、以正見除邪見。今乃以大忿瞋而除忿瞋、以大貪除一切貪，此則最難信難解，故言怪哉也)怛他揭多(一切諸佛也)毘舍也(境界也)三婆嚩(生也，謂從諸佛境而生也。佛境界者，所謂諸法實相。從此實相而生，故號為降三世也)帝(入)隷(二合)路迦也(二合，即是三界也)微闍也(此是降勝之義也)𤙖(義同上說)惹(呼召警覺之義。若誦此，能遍入一切眾生心而警覺之，令除垢障，等於法身之佛也)}@
%{诃诃诃(诃是行义，是喜义。这三个行者，就是三乘人修行。这个字进入阿字门，就是这三行本来就不生。因为本来就不生，所以就超越这三行，这就是佛行。) 毘萨麼(二合) 曳(这是奇哉怪哉的意思。就像佛常教，用慈悲对治嗔恨，用无贪对治贪心，用正见去除邪见。现在用大忿怒嗔恨来去除嗔恨，用大贪心来去除一切贪心，这实在是难以相信难以理解，所以说怪哉。) 怛他揭多(一切诸佛。) 毘舍也(境界。) 三婆嚩(生，就是说从诸佛的境界而生。佛的境界，就是说诸法实相。从这个实相而生，所以叫做降伏三世。) 帝(入) 隷(二合) 路迦也(二合，就是三界。) 微闍也(这是降伏胜利的意思。) 𤙖(意思同上说。) 惹(呼召警觉的意思。如果诵读这个，就能遍入一切众生心中而警觉他们，令其去除垢障，等同于法身之佛。) }%
@{然此真言，以此帝(入)㘑(二字)字為體，上有多聲，即是如如之體，即是本來不生。以不生故，即是諸垢障亦自本來不生。稱此理而修定慧具足，故能降伏三世也。灑淨者，掬水中誦三遍，頭上灑也。具者，三昧耶等也。聖天者，本尊等也。為淨身心利他故，以下入於念誦道場對本尊時。三等者，三密也。限量者，同本尊也。句者，法也。}@
%{这个真言，以“帝”和“㘑”两个字作为核心，上面还有很多声音，这就是如如不动的本体，也就是本来就不生。因为不生，所以一切污垢障碍也本来就不生。称颂这个道理，修炼定慧圆满，就能降伏三世。洒净，就是捧着水念诵三遍，洒在头上。具，指的是三昧耶等。圣天，指的是本尊等。为了净化身心，利益他人，以下进入念诵道场，面对本尊的时候。三等，指的是三密。限量，指的是同本尊。句，指的是法。}%

@{第十段中，真實緣生者，真實者是本不生法，妄言相寂，無凡可度，法慧常照無邊無斷。故知世間日淨明在中，無夜相也。緣生者，真智其體，強言大悲。眾生不知本自覺體，令悟覺體，故然言緣生。離攀緣者，既知覺體，然外緣佛也。末後一偈，流通中甚深流通。此中初一句表無相法體，次一句深法之中劣慧所不堪，次一句為劣慧人故現相法，次一句非但有相亦有前後差別耳。右阿闍梨已下，翻譯家語也。此中阿闍梨者，聖者文殊師利也。又說彼於真實緣生句者，彼者，阿字也。真實者，本來不生理也。緣生者，緣眾生也。句者，法也。又可云：依於真實緣生句者，依於真實者，依本不生理也。緣生者，阿字也。臨機示現聲字故。內心支分離攀緣者，內心支分者，能證智也。離攀緣者，沈心本不生理也。甚深無相法者，本不生理也，著相劣慧不得悟入之理故。問：唯有沈心者更有妙用也？答：若能沈理，即是具也。何以故？能行融故。問：理用身心耶？不耶？答：若能用其印者，是為其身心也。問：阿誰向本法呼造本不生耶？答：有三種，一祕密釋、二祕密中祕釋、三祕祕中祕釋。一祕密釋者，毘盧遮那佛說本不生故。二祕密中祕釋者，阿字自說本不生故。三祕祕中祕釋者，本不生理，自有理智自覺本不生故。}@
%{第十段中，真实缘生，真实指的是本来就不生的法，妄言相寂，没有凡夫可以度化，法慧常照，无边无断。所以知道世间光明常在，没有黑夜。缘生，是真智的本体，强言大悲。众生不知道本来就觉悟的本体，为了让他们悟到觉悟的本体，所以才说缘生。离攀缘，就是已经知道觉悟的本体，但外缘是佛。最后一段偈颂，在流通中非常深奥。这里第一句表明无相法的本体，第二句说深奥的法，愚笨的人无法理解，第三句为了愚笨的人，所以显现有相的法，第四句不仅有相，还有前后差别。右阿阇梨以下，是翻译家的语言。这里的阿阇梨，就是圣者文殊师利。又说他对于真实缘生句，他，指的是阿字。真实，指的是本来就不生的道理。缘生，指的是缘于众生。句，指的是法。也可以说：依于真实缘生句，依于真实，就是依于本来就不生的道理。缘生，指的是阿字。临机示现声字，所以如此。内心支分离攀缘，内心支分，指的是能证得智慧。离攀缘，就是沉心于本来就不生的道理。甚深无相法，就是本来就不生的道理，执着于相的愚笨的人，无法悟入这个道理。问：只有沉心的人，还有妙用吗？答：如果能沉于道理，就是具足。为什么呢？因为能够行融。问：道理、运用、身心，是还是不是呢？答：如果能够运用它的印记，这就是它的身心。问：谁向本法呼造本来就不生呢？答：有三种，一秘密释、二秘密中秘密释、三秘密中秘密释。一秘密释，是毗卢遮那佛说本来就不生。二秘密中秘密释，是阿字自己说本来就不生。三秘密中秘密释，是本来就不生的道理，自己有理智，自己觉悟本来就不生。}%

@{此供養法一卷，從初至末唯有為一大事，所謂彼於真實緣生句內心支分離攀緣。又可云：甚深無相法，劣慧所不堪，為應彼等故，兼存有相說。此文造人，新羅國零妙之寺釋僧不可思議，隨分穿鑿。願此文見，獨知於本不生理中證。}@
%{这部供养法一卷，从头到尾只有一个大事，就是所说的他对于真实缘生句，内心支分离攀缘。也可以说：甚深无相法，愚笨的人无法理解，为了应付他们，所以兼存有相的说法。这篇文的作者，是新罗国零妙寺的释僧不可思議，随分穿凿。希望看到这篇文的人，都能独自在本来就不生的道理中证悟。}%

@{大毘盧遮那經供養次第法義疏卷下}@
%{大毗卢遮那经供养次第法义疏卷下}%

@{元祿十三年庚辰之夏，以古來之點一校了。}@
%{元禄十三年庚辰之夏，以古来的点校了一遍。}%
