@{諸經要抄}@
%{各种经书的精华摘抄}%

@{諍。舍利弗。如是見人。我則不聽出家受戒。舍利弗。如是見人。我則不聽受一飲水以自供養。但懃修習無相三昧。於無相三昧亦取相。是人通達一切諸法相皆是一相。所謂無相。}@
%{争论啊，舍利弗。如果见到这样的人，我就不允许他出家受戒。舍利弗，如果见到这样的人，我就不允许他接受一杯水来供养我。他只应该勤奋修行无相三昧，即使在无相三昧中，也要执着于相。这样的人通达一切诸法相都是一相，这就是所谓的无相。}%

@{佛藏經念佛品云惡知識。}@
%{佛藏经念佛品中说：恶知识。}%

@{佛告舍利弗。若有比丘教餘比丘。汝當念佛念法念僧念戒念施念天。唯愛涅槃畢竟清淨。如是教者名為邪教。謂是正教而是邪教。舍利弗。如是教者名為惡知識。是人名為誹謗於我助於外道。亦為他人說邪道法。舍利弗。如是惡人我乃不聽受一飲水以自供養。舍利弗。是念佛法斷語言道過出諸念。不可得念是名念佛。舍利弗。一切諸念皆寂滅相。隨順是法。此即名為修習念佛。不可以色念佛。何以故。念色取相貪味為識。無形無色無緣無性。是名念佛。是故當知。無有分別無取無捨。是真念佛。}@
%{佛陀告诉舍利弗：如果有比丘教导其他比丘，要念佛念法念僧念戒念施念天，只喜欢涅槃，最终清净。这样教导的人就是邪教，说是正教实际上是邪教。舍利弗，这样教导的人就是恶知识。这个人就是诽谤我，帮助外道，也为他人宣说邪道法。舍利弗，这样恶人，我就不允许他接受一杯水来供养我。舍利弗，念佛法要断除语言，超越一切念，不可得念，这才是念佛。舍利弗，一切诸念都是寂灭相，随顺这种法，这就是修行念佛。不能用色来念佛，为什么呢？念色就是执着于相，贪味就是意识。无形无色无缘无性，这才是念佛。所以要明白，没有分别，没有取舍，这才是真正的念佛。}%

@{佛藏經念法品云善知識。}@
%{佛藏经念法品中说：善知识。}%

@{舍利弗。是人爾時都無所有寂滅無性。不集諸相滅一切法。是則名為修習念佛。念佛名為破善不善一切覺觀。無覺無觀寂然無想。名為念佛。何以故。不應以覺觀憶念諸佛。無覺無觀名為清淨念佛。舍利弗。隨所念起一切諸想皆是邪見。舍利弗。隨無所有無覺無觀無生無滅。通達是者名為念佛。如是念中無貪無著。無逆無順。無名無相。無想無語。乃名念佛。是中乃無微細小念。何況麁身口意業。無身口意業處。無念無分別。空寂無性滅諸覺觀。是名念佛。汝念佛時莫取小想莫生戲論。莫有分別。何以故。是法皆空無有體性。不可念一相。所謂無名。是名真實念佛。何以故。如來不名為色。不名為想。不名為念。不名為分別。不逆不順不取不捨。非定非慧。是人於佛猶尚不得。何況於念。舍利弗。如是教者名善知識。若人成就如是相者。世間希有。得不顛倒真實見故。是為正見。復次舍利弗。正見者。名為正作正行正道正解。無有顛倒如實而見。是故如來說名正見。若生我想人想眾生想者。當知。是人皆是邪行。}@
%{舍利弗，这样的人当时什么都没有，寂灭无性，不执着于相，灭除一切法，这就是修行念佛。念佛就是破除善不善一切觉观，无觉无观，寂然无想，这才是念佛。为什么呢？不应该用觉观来忆念诸佛，无觉无观才是清净念佛。舍利弗，随着念头的产生，一切诸想都是邪见。舍利弗，随着无所有，无觉无观，无生无灭，通达这一点的人，这才是念佛。这样念佛中，没有贪，没有执着，没有逆，没有顺，没有名，没有相，没有想，没有语言，这才是念佛。其中没有微细的小念，何况是粗糙的身口意业。没有身口意业的地方，没有念，没有分别，空寂无性，灭除一切觉观，这才是念佛。你在念佛的时候，不要执着于小想，不要产生戏论，不要有分别。为什么呢？这些法都是空的，没有实体，不能念一相，这就是所谓的无名，这才是真正的念佛。为什么呢？如来不叫色，不叫想，不叫念，不叫分别，不逆不顺，不取不舍，非定非慧。这样的人，连佛都还没得到，何况是念。舍利弗，这样教导的人就是善知识。如果有人成就了这样的相，世间少见，因为获得了不颠倒的真实见，这就是正见。再次，舍利弗，正见者，就是正作正行正道正解，没有颠倒，如实地见，所以如来说名正见。如果产生我想，人想，众生想，要知道，这些人都是邪行。}%

@{佛藏經云惡知識。}@
%{佛藏经中说：恶知识。}%

@{舍利弗。人以清淨信等諸根出家學道。遇惡知識。惡知識者。常好調戲輕躁無羞。言語散亂不攝諸根。心不專一癡如白羊。親近如是惡知識者。失須陀洹果斯陀含阿那含果阿羅漢果。乃至失於生天之樂。況涅槃道。舍利弗。是人隨惡知識。若生人中父母生離死亡喪失。親里衰惱國土破壞。生八難中捨於樂處。遇惡知識生無佛處。若值佛世目不喜見。不喜聞法。不與佛眾而和合。}@
%{舍利弗，人以清净信等诸根出家学道，遇到恶知识。恶知识就是经常喜欢戏弄，轻浮无耻，言语散乱，不摄持诸根，心不专一，愚痴如白羊。亲近这样恶知识的人，就会失去须陀洹果，斯陀含果，阿那含果，阿罗汉果，乃至失去生天之乐，何况涅槃道。舍利弗，这样的人跟随恶知识，如果生为人中，父母生离死别，亲人衰恼，国土破败，生八难中，舍弃乐处，遇到恶知识，生在无佛处，即使值佛世，也不喜欢见佛，不喜欢闻法，不与佛众而和合。}%

@{念誦結護法普通諸部}@
%{念诵结护法普通诸部}%

@{三藏金剛智授與灌頂弟子}@
%{三藏金刚智授予灌顶弟子}%

@{凡欲念誦先須護身結界澄想。觀察本尊聖者。起慈悲心愍念有情。發大誓願迴向菩提。方可念誦。持四種念珠作四種念誦。一者音聲念誦。二者金剛念誦。合口動舌點誦是。三者三摩地念誦。心念是也。四者真實念誦。如字義修行是也。能令行者速證無上菩提。具一切智。此心真言。是一切諸佛第一義。真如智中流出。非是作法顯現。如巧色摩尼能滿諸願。一切諸佛同聲共說。思惟之時。唯是明朗亦不見身之與心。況無一物法非空故。若久能熟當自證智。作是觀時。誦密言曰。}@
%{凡是想要念诵，首先要护身结界澄想，观察本尊圣者，起慈悲心怜悯众生，发大誓愿回向菩提，才能念诵。持四种念珠作四种念诵。一是音声念诵，二是金刚念诵，合口动舌点诵就是。三是三摩地念诵，心念就是。四是真实念诵，如同字义修行就是。能令行者快速证得无上菩提，具一切智。此心真言，是一切诸佛第一义，真如智中流出，不是作法显现。如同巧色摩尼能满诸愿，一切诸佛同声共说。思惟之时，唯是明朗，也看不见身与心，何况无一物法非空故。如果久能熟练，当能自证智。作此观时，诵密言曰。}%

@{念此明者。即能證入一切灌頂曼荼羅位。於諸菩薩祕密法門隨意無礙。作是觀時不復延促。務在證入。若能一一與心相應方大成就。一切時處作意任運相應。無所罣礙。一切妄想貪瞋癡等。不假斷除自然不起性常清淨。此真實法門。是一切眾生自性清淨心名為圓鏡智。上從諸佛下至眾生。悉皆同等無有增減。但為無明妄想所覆。令其法體不得顯現。作是觀者便證解脫一切智三昧。名為地前賢位。所有動作任運相應。自然進入初地生大歡喜。所以然者。以觀月為方便。具有三義。一月清淨義。離貪欲垢故。二者清淨源義。離貪嗔熱惱故。三者光明義。離愚癡故。所以取月為喻亦莫作月解。世間者四大所成畢竟破壞。眾生自性清淨心無生滅故。此是諸佛菩薩內證非二乘聲聞外道所知境界。作此觀者。一切佛法恒沙功德不由他悟。此一法攝無量。剎那悟入諸法中。自在無礙。從地至地漸漸昇進。學此觀者。不得專守念以為究竟。當須正念進修方便。然後證入究竟清淨法海。}@
%{念诵此明者，就能证入一切灌顶曼荼罗位，于诸菩萨秘密法门随心无碍。作此观时，不复延促，务在证入。如果能一一与心相印，方能大成就。一切时处作意，任运相印，无所罣碍。一切妄想，贪瞋癡等，不假断除，自然不起，性常清净。此真实法门，是一切众生自性清净心，名为圆镜智。上从诸佛，下至众生，悉皆同等，无有增减，但为无明妄想所覆，令其法体不得显现。作此观者，便证解脱一切智三昧，名为地前贤位。所有动作，任运相印，自然进入初地，生大欢喜。所以然者，以观月为方便，具有三义。一是月清净义，离贪欲垢故。二是清净源义，离贪嗔热恼故。三是光明义，离愚癡故。所以取月为喻，亦莫作月解。世间者，四大所成，毕竟破壞。众生自性清净心，无生灭故。此是诸佛菩萨内证，非二乘声闻外道所知境界。作此观者，一切佛法恒沙功德，不由他悟。此一法摄无量，刹那悟入诸法中，自在无碍。从地至地，渐渐升进。学此观者，不得专守念以为究竟，当须正念进修方便，然后证入究竟清净法海。}%
@{般若波羅蜜多心經三世諸佛依般若波羅蜜多故得阿耨多羅三藐三菩提。故知。般若波羅蜜多是大神呪。是大明呪。是無上呪。是無等等呪。能除一切苦真實不虛。}@
%{般若波罗蜜多心经，过去、现在、未来三世诸佛，都是依靠般若波罗蜜多而证得无上正等正觉的。所以知道，般若波罗蜜多是伟大的咒语，是光明咒语，是无上咒语，是无与伦比的咒语，能够消除一切痛苦，真实不虚。}%

@{金剛三昧經真性空品第六舍利弗言。如尊所說在事之先。取以本利是念寂滅。寂滅是如。總持諸德該羅萬法。圓融不二不可思議。當知。是法即是摩訶般若波羅蜜。是大神呪。是大明呪。是無上呪。是無等等呪。佛言。如是如是。真如空性。性空智火燒滅諸結。平等平等。等覺三地。妙覺三身。於九識中皎然明淨。無有諸影若有眾生無餘雜念。爾時菩薩常作化身權護是人。不離左右。}@
%{金刚三昧经真性空品第六，舍利弗说：就像您所说，在事情发生之前，取以本利，这个念头就是寂灭，寂灭就是如，总持一切功德，包含一切万法，圆融不二，不可思议。要知道，这个法就是大般若波罗蜜多，是伟大的咒语，是光明咒语，是无上咒语，是无与伦比的咒语。佛陀说：就是这样，就是这样。真如是空性，空性的智慧之火烧灭一切烦恼。平等平等，等觉三地，妙觉三身，在九识中皎然明净，没有任何影子。如果有人，没有任何杂念，这个时候菩萨就会化作化身，权宜保护这个人，不离左右。}%

@{大般若經摩愁品云若有眾生修行般若波羅蜜者。與不憶不念相應。一切魔家眷屬悉皆愁憂不樂。}@
%{大般若经摩愁品说：如果有众生修行般若波罗蜜多，与不忆不念相应，一切魔的眷属都会愁忧不乐。}%

@{佛藏經云舍利弗。我法無諸難事。不乏飲食臥具醫藥。汝等但當懃行佛道。莫貴世間財利供養。舍利弗。汝今善聽。我當語汝。若有一心行道比丘。千億天神皆共同心以諸樂具欲共供養。舍利弗。諸人供養坐禪。比丘不及天神。}@
%{佛藏经说：舍利弗，我的法没有困难的事情，不缺少饮食、卧具、医药。你们只要勤奋修行佛道，不要看重世间财利供养。舍利弗，你现在好好听，我要告诉你：如果有一个一心修行佛道的比丘，千亿天神都会共同心意，用各种美好的东西和愿望来供养他。舍利弗，人们供养他坐禅，比丘比不上天神。}%

@{假佛一切形像是。}@
%{假佛的一切形像是...}%

@{金剛經云凡所有相皆是虛妄。若以色見我以音聲求我。是人行邪道。不能見如來。}@
%{金刚经说：凡所有相，皆是虚妄。如果以色相来见我，以声音来求我，这个人行邪道，不能见到如来。}%

@{佛藏經云。佛告舍利弗。我餘經說。若人見法是為見我。如來非法亦非非法(不順有相不依無相即是見法。見法者見本性)何以故。調達愚人及諸外道。皆以色身見佛。舍利弗。如來不應以色身見。亦復不應以音聲見。舍利弗。若人以色身見佛。是去佛遠。所以者何。佛不名見名為見佛(不依有見無見即是不依正見)。}@
%{佛藏经说：佛陀告诉舍利弗，我在其他经书中说过：如果有人见法，就等于见我。如来不是法，也不是非法(不顺从有相，不依靠无相，这就是见法，见法就是见本性) 。为什么呢？调达愚人和外道，都以色身来见佛。舍利弗，如来不应该以色身来见，也不应该以声音来见。舍利弗，如果有人以色身来见佛，这是远离佛陀。为什么呢？佛陀不叫见，叫见佛(不依靠有见无见，就是不依靠正见) 。}%

@{維摩經云夫求法者不著佛求不著法求不著眾求法名無染。若染於法乃至涅槃。是即染著非求法也。法名無為。若行有為。是求有為。非求法也。法離見聞覺知。若行見聞覺知。是即見聞覺知非求法也。唯舍利弗。夫求法者。於一切法應無所求。}@
%{维摩经说：求法的人，不执着于佛，不执着于法，不执着于众，求法叫做无染。如果染着于法，甚至涅槃，这就是染着，不是求法。法叫做无为，如果行有为，就是求有为，不是求法。法远离见闻觉知，如果行见闻觉知，这就是见闻觉知，不是求法。只有舍利弗，求法的人，对于一切法应该无所求。}%

@{法華經云無上寶聚不求自得(若人不求種種世法。亦不求佛法。即是真求法人)真佛者(識心見性悟理之人即是真佛)。}@
%{法华经说：无上宝聚不求自得(如果人不求各种世间法，也不求佛法，这就是真正求法的人) ，真佛者(认识心性，见到本性，悟道的人，就是真佛) 。}%

@{金剛經云離一切諸相即名諸佛(離有離無故。不垢不淨故。無生無體故)。}@
%{金刚经说：远离一切相，就叫做诸佛(远离有，远离无，所以不垢不净，无生无体) 。}%

@{法身禮。}@
%{法身礼。}%

@{入佛境界經云佛常在世間。而不染世法。以不分別世間故。敬禮無所觀。虛空無中邊。諸佛身亦然。心同虛空故。敬禮無所觀。一切平等禮。無禮無不禮。一禮遍含識。同歸實相體(實相者。不順有體相不依無相是)。}@
%{入佛境界经说：佛陀常在世间，而不染世间法，因为不分别世间，所以敬礼无所观，虚空无中边，诸佛的身也一样，心同虚空，所以敬礼无所观。一切平等礼，无礼无不礼，一礼遍含识，同归实相体(实相者，不顺从有体相，不依靠无相，就是实相) 。}%

@{楞伽經云爾時大惠白佛言。世尊。願為我說諸佛體性。佛言。大惠。覺二無我。除二種障。離二種死。斷二種煩惱。是佛體性。大惠聲聞緣覺得此法已亦名為佛。我以是義但說一乘。}@
%{楞伽经说：当时大惠对佛陀说：世尊，请您为我说说诸佛的体性。佛陀说：大惠，觉悟二无我，去除两种障碍，远离两种死亡，断除两种烦恼，这就是佛陀的体性。大惠，声闻缘觉，了解了这个法，也叫做佛。我以这个道理，只说一乘。}%

@{爾時世尊重說偈言。善知二無我。除二障二惱。及不思議死。是故名如來。}@
%{当时世尊说偈言：善知二无我，去除两种障碍，两种烦恼，以及不可思议的死亡，所以叫做如来。}%

@{假三寶形像佛是佛寶。一切經論教法是法寶。剃髮被袈裟受二百五十戒是僧寶(若不識心不見性總無寶)。}@
%{假三宝形像佛是佛宝，一切经论教法是法宝，剃发披袈裟受二百五十戒是僧宝(如果不懂心性，不见本性，就什么宝都没有) 。}%

@{真三寶(見性之人三寶具足)。}@
%{真三宝(见性的人，三宝具足) 。}%

@{維摩經云。寂根菩薩曰。佛法眾為二。佛即是法。法即是眾。是三寶。皆無為相。與虛空等。一切法亦爾。能隨此行者。是為入不二法門(不隨有行不依無行即是離法之人)。}@
%{维摩经说：寂根菩萨说：佛法众为二，佛即是法，法即是众，这就是三宝，都是无为相，与虚空等，一切法也一样。能够随顺这个行者，就是进入不二法门(不随顺有行，不依靠无行，就是远离法的人) 。}%

@{思益經云若身證是法。亦不離身見法。亦不離法見身。於是觀中不見二相。不見不二相。如是現前知見而亦不見。名聖默然。若有諸菩薩。於上中下法。亦不取不捨。是名行菩提。若法及非法。不分別為二。亦不得不二。是名行菩提。若二即有為。非二即無為。離是二邊者。是名行菩提。是人過凡夫。亦不入法位。未得果而聖。是世間福田。行於佛道時。無法可捨離。亦無法可受。是名菩提相。一切無所念。是即如來法。}@
%{思益经说：如果以身证得这个法，也不离开身见法，也不离开法见身。在这个观察中，不见二相，不见不二相，这样现前知见，而也看不见，叫做圣默然。如果有诸菩萨，在上中下法，也不取也不舍，这就是叫做行菩提。如果法和非法，不分别为二，也不得不二，这就是叫做行菩提。如果二，就是有为，非二，就是无为，远离这两个边，这就是叫做行菩提。这个人超越凡夫，也不进入法位，没有得到果位，而已经成圣，是世间福田。修行佛道的时候，没有法可以舍弃，也没有法可以接受，这就是叫做菩提相。一切无所念，这就是如来法。}%
@{文殊師利菩薩問思益菩薩言。云何名為修道。}@
%{文殊师利菩萨问思益菩萨说：“怎样才叫做修道呢？”}%
@{思益菩薩答言。若不分別是法是非法離於二相。名為修道。}@
%{思益菩萨回答说：“如果不分别什么是法，什么是非法，离开二相，这叫做修道。”}%
@{又問云。何名為修道。}@
%{又问：“什么叫做修道呢？”}%
@{答言。不墮有不墮無亦不分別是有是無。習如是者名為修道。}@
%{回答说：“不堕入有，也不堕入无，也不分别什么是‘有’，什么是‘无’。习惯了这样，这叫做修道。”}%

@{又問。何故不見。}@
%{又问：“为什么不见呢？”}%
@{答。言離二相故不見。不見即正是見。}@
%{回答说：“因为离开二相，所以不见。不见，其实就是真正的见。”}%
@{若說法不違佛不違法不違僧名為說法。}@
%{如果说法不违背佛，不违背法，不违背僧，这叫做说法。}%
@{若知法即是佛(是佛寶)離相即是法(是法寶)無為即是僧(是僧寶)一人見性。分明三寶具足。}@
%{如果知道法就是佛(是佛宝) ，离开相就是法(是法宝) ，无为就是僧(是僧宝) ，一个人见性，分明三宝具足。}%

@{涅槃經云見性成佛道(除見性外更有法門出三界得成佛者無有是處)假戒(因犯禁戒制戒是。此戒是方便戒。是不了教。只許五歲學五歲若不捨是真外道。是具足邪見人)佛藏經云佛告舍利弗。我說教者不說受者。舍利弗。於我法中多有如是增上慢教。舍利弗。若受教者受戒五歲不能悉捨。如是所教於是教中懃心精進自有得。無有比丘不往諮問。我說此人雖有五歲猶名邪見。雜外道法順行魔教。舍利弗。若有比丘受是教已聞空無所得法。即自覺知。我先受者皆是邪見。於空無所得法無悔。深入通達不依一切我見人見。舍利弗。我說此人名為清淨梵行。}@
%{《涅槃经》上说：见性成佛道(除了见性之外，还有其他方法出三界得成佛的吗？没有这样的事) 。假戒(因为犯了禁戒而制定的戒律，这是方便戒，是不了解佛法的教义。只允许学五岁，五岁之后如果不舍弃，就是真正的外道，是具足邪见的人) 。《佛藏经》上说：佛告诉舍利弗：“我讲法，不是说给接受的人听的。舍利弗，在我的法中，有很多这样的增上慢的教义。舍利弗，如果接受教义的人受了五岁戒，不能全部舍弃，这样的人，在这样的教义中，勤心精进，自然会有所获得。没有一个比丘不去询问。我说，这个人虽然有五岁戒，仍然叫做邪见，混杂外道法，顺从魔教。舍利弗，如果有比丘接受了这样的教义，已经听到了空无所得法，就应该自己觉知：我以前所接受的，都是邪见。在空无所得法上没有悔恨，深入通达，不依靠一切我见人见。舍利弗，我说，这个人叫做清净梵行。”}%

@{法句經云若說諸持戒。無善無威儀。戒性如虛空。持者為迷倒。}@
%{《法句经》上说：“如果说那些持戒的人，没有善行，没有威仪，戒律的本质就像虚空一样，持戒的人就被迷惑了。”}%

@{金剛三昧經為說戒者。為不善慢故海波浪故如彼心地八識海澂九識流淨風不動波浪不起戒性等空持者迷倒。}@
%{《金刚三昧经》说：“对于那些讲戒律的人，因为不善慢，就像海上的波浪一样，就像那颗心，八识海澄净，九识流净，风不动，波浪不起，戒律的本质就像虚空一样，持戒的人就被迷惑了。”}%

@{諸法無行經云若人分別戒。是則無有戒。若有見戒者。是則為失戒。戒非戒一相。知是為道師。}@
%{《诸法无行经》上说：“如果一个人分别戒律，那么就没有戒律。如果有人执着于戒律，那么就叫做失戒。戒律不是戒律，只有一个相，知道这一点的人才是真正的老师。”}%

@{涅槃經云戒有二種。一者性自能持。二者須他教勅。若遇師僧白四羯磨。然後得戒。雖得戒已要憑和上諸師同學善友誨喻。乃知。進止聽法說法備諸威儀。是名須他教勅。}@
%{《涅槃经》上说：“戒律有两种：一种是性自能持，一种是需要别人教诲。如果遇到师僧白四羯磨，然后才能得戒。虽然得到了戒律，还要依靠和上诸师、同学、善友的教诲，才能知道进退、听法、说法，具备各种威仪，这叫做需要别人教诲。”}%

@{花嚴經梵行品云若戒是梵行者。為場壇是戒耶。問。清淨是戒耶。教威儀是戒耶。三說羯磨是戒耶。和上是戒耶。阿闍梨是戒耶。剃髮是戒耶。著袈裟衣是戒耶。乞食是戒。正命是戒耶。如是觀已於身無所取。於修無所著。於法無所住。過去已滅。未來未至。現在空寂。無作業者。無受報者。此世不移動。彼世不改變。此中何法名為梵行。從何處來。誰之所有體。為是誰由誰而作。為是有為是無。}@
%{《华严经》梵行品上说：“如果戒律是梵行者，那么场地、坛场是戒律吗？问：清净是戒律吗？教威仪是戒律吗？三说羯磨是戒律吗？和上是戒律吗？阿阇梨是戒律吗？剃发是戒律吗？穿袈裟是戒律吗？乞食是戒律吗？正命是戒律吗？这样观察之后，对于身体无所取，对于修持无所执着，对于法无所住，过去已经灭，未来还没有到，现在空寂，没有造业者，没有受报者，此世不移动，彼世不改变。这里哪一种法叫做梵行？从哪里来？是谁所有？是谁做的？是有还是无？”}%

@{真戒(一切眾生本來自有佛性。是持真戒者識心見性人。是見性之時想念不生。不起分別及有漏習。入無戒不自不他不垢不淨無我無人無念無分別無主無宰無悋無惜百無所須。諸欲永息等同虛空。同無情物身心不自。戒犯不二能。如是知者是真持戒人)。}@
%{真戒(一切众生本来就有佛性，这是持真戒的人，识心见性的人。见性的时候，妄想不生，不起分别，也没有漏习。进入无戒，不自己，不他人，不垢不净，无我，无人，无念，无分别，无主，无宰，无贪，无惜，百无所须，一切欲望永远息灭，如同虚空，如同无情物，身心不自主，戒犯不二能。这样知道的人，才是真正的持戒人) 。}%

@{不淨說法。}@
%{不净说法。}%

@{楞伽經云未來世當有。身著於袈裟。妄說於有無。毀壞我正法。佛告大惠。彼愚癡人說有三乘。不說唯心無諸境界。一切癡外道。妄見作所作。悉著有無論。是故無解脫。涅槃離心意。唯此一法實。藏識說為心。思量以為意。心如白色衣。意識習為垢。垢習之所污。念心不顯現。若隨言取義。建立於諸法。以彼建立故。死墮地獄中。}@
%{《楞伽经》上说：“未来世将会有，身穿袈裟，妄说有无，毁坏我的正法。佛告诉大惠：那些愚痴的人，说有三乘，不说唯心无诸境界，一切痴外道，妄见作所作，都执着有，无论如何，所以没有解脱。涅槃远离心意，只有这一法真实。藏识说为心，思量以为意。心就像白色的衣服，意识习气是污垢，污垢习气所污染，念心不显现。如果随言取义，建立在诸法上，因为那样的建立，死后堕入地狱中。”}%

@{佛告大惠。彼人愚癡不知。言說是生是滅。義不生滅。一切言說墮於文字。義則不墮。離有離無故。無生無體故。}@
%{佛告诉大惠：“那个人愚痴，不知道，说那是生，那是灭，道理是不生不灭。一切言说，堕入文字，道理则不堕落，因为离开有，离开无，无生无体。”}%

@{淨說法。}@
%{净说法。}%

@{佛藏經云舍利弗。是人又能清淨持戒。無有瑕疵。不垢不淨。自在智者所讚能自具足。隨順禪定時樂坐禪。如是比丘我亦聽受供養。舍利弗。身證法身無有疑悔。我聽是人高坐說法。雖見凡夫清淨持戒。心不貪著外道經義。一心懃求沙門上果。不貪利養善巧定說。多聞廣喻猶如大海。乃至失命猶不妄語。不樂諍訟自利利他。唯說清淨第一實義。所說如是。舍利弗。如是說者我聽說法。如來所說能使諸法不相違逆。為說戒定惠解脫知見。舍利弗。求利比丘。為佛出家而破戒品。何用說法。何以故。舍利弗。我經中說。若人不自善寂不能護。法能令他人善寂自護。無有是處。如人自沒污埿欲出他人。無有是處。若人自善寂。能出污埿欲出他人。則有是處。是故舍利弗。我今明了告汝。誹謗如來其罪不輕。實語比丘應聽說法。非妄語者持戒比丘。則能法施。舍利弗。高坐說法決定斷疑。最是上事。若持戒不淨著外道義。我則不聽。及妄諸者貴世樂者。求利者。樂諍訟者。我亦不聽。我聽淨持戒者。質直心者。通達諸法實相者。高坐說法。舍利弗。破戒比丘寧當捨戒。不著聖人相袈裟覆藏罪垢。蜜作眾惡受人信施。舍利弗。云何以小因緣。而於地獄受久遠身。阿難。譬如惡賊於王大臣。不敢自現盜他物者。不自言賊。如是阿難。破戒比丘成就非沙門法。上不自言我是惡人。況能向餘人說。自言罪人。阿難。如是經者。破戒比丘。隨得聞時能自降伏則有慚愧。持戒比丘得自增長。說是法時。九萬諸天於諸法中得法眼淨。}@
%{《佛藏经》上说：“舍利弗，这个人又能清净持戒，没有瑕疵，不垢不净，自在智者所赞叹，能自己具足，随顺禅定的时候，喜欢坐禅。这样的比丘，我也听受供养。舍利弗，亲证法身，没有疑悔，我听这个人高坐说法。虽然看到凡夫清净持戒，心不贪着外道经义，一心勤求沙门上果，不贪利养，善巧地说法，多闻广喻，犹如大海，乃至失命也不妄语，不乐于争讼，自利利他，只说清净第一真实义，所说的都是这样。舍利弗，这样说法的人，我听说法。如来所说，能使诸法不相违逆，为说戒定慧解脱知见。舍利弗，求利比丘，为了佛出家而破戒，有什么用说法？为什么呢？舍利弗，我经中说：如果一个人自己不善寂，不能守护，法能使别人善寂，自己守护，没有这样的事。就像一个人自己掉进污泥里，想拉别人出来，没有这样的事。如果一个人自己善寂，能从污泥里出来，想拉别人出来，就有这样的事。所以舍利弗，我现在明白地告诉你，诽谤如来，罪过不轻。实语比丘应该听说法，不是妄语者，持戒比丘，就能法施。舍利弗，高坐说法，决定断疑，是最上等的事。如果持戒不净，执着外道义，我就不听。还有妄语的人，贪图世间享乐的人，求利的人，喜欢争讼的人，我也都不听。我听清净持戒的人，正直心的人，通达诸法实相的人，高坐说法。舍利弗，破戒比丘，宁可舍弃戒律，也不要带着圣人相，袈裟掩盖罪垢，用蜜做各种恶事，让人信施。舍利弗，怎么用小因缘，而在地狱里受久远的身？阿难，譬如恶贼，对于王大臣，不敢自己出现，偷盗别人的东西，不承认自己是贼。像这样，阿难，破戒比丘，成就了非沙门法，自己不承认自己是恶人，何况能对别人说，承认自己是罪人？阿难，像这样经者，破戒比丘，只要听到的时候，能自己降伏，就会有惭愧。持戒比丘，能自己增长。说这种法的时候，九万诸天，在诸法中得到法眼清净。”}%
@{法華經云我此九部法隨順眾生入大乘為本。}@
%{《法华经》里说，我这里有九部法，都是随着众生的根性，引导他们进入大乘，作为根本。}%

@{楞伽經云爾時大惠復請佛言。唯願為說宗趣之相。令我及諸菩薩善達此義。不隨一切眾邪妄解。疾得阿耨多羅三藐三菩提。佛言。諦聽。當為汝說。大惠言唯。佛言。大惠一切二乘及諸菩薩。有二種宗法相。何等為二。為宗趣法相。言說法相。宗趣法相者。謂自所證殊勝之相。離於文字語言分別。入無漏界成自地行。超過一切不正思覺。伏魔外道生智惠光。是名宗趣法相。言說法相者。為說九部種種教法。離於一異有無等相。以巧方便隨眾生心令入此法。是名言說法相。汝及諸菩薩當懃修學。爾時世尊重說頌言宗趣與言說。自證及教法。若能善知見。不墮他妄解。}@
%{《楞伽经》里说，当时大惠又请求佛陀说：“希望您能为我讲解宗趣的法相，让我和诸位菩萨都能透彻地理解这个道理，不再随顺一切邪妄的理解，迅速获得无上正等正觉。”佛陀说：“仔细听，我将为你讲解。”大惠说：“是。”佛陀说：“大惠，一切二乘和诸位菩萨，都有两种宗法相，哪两种呢？一个是宗趣法相，一个是言说法相。宗趣法相，是指自己所证悟的殊胜法相，离开文字语言的分别，进入无漏境界，成就自己的修行，超越一切不正的思觉，降伏魔外道，产生智慧的光明，这就是宗趣法相。言说法相，是指宣说九部各种教法，离开一异、有無等法相，以巧妙方便，随着众生的心，引导他们进入这个法门，这就是言说法相。你以及诸位菩萨应当勤奋地学习。”当时世尊说颂曰：“宗趣与言说，自证及教法。若能善知见，不堕他妄解。”}%

@{佛告大惠言。第一義者。是聖智內自證境。非語言分別智境。語言分別不能顯示。大惠言。說者生滅動搖展轉因緣生。若展轉緣生於第一義則不能顯示。第一義者。無自他相。言語有相不能顯示。第一義者。但唯自心。種種外相悉皆無有。言語分別不能顯示。是故大惠應當遠離語言分別佛分別。佛告。婆羅門乃至少有心識流動分別外境。皆是世論乃至心流動。是則為世論。分別不起者。是人見自心。}@
%{佛陀对大惠说：“第一义，是圣智内证的境界，不是语言分别的智境，语言分别不能显示它。”大惠说：“说，是生灭动摇，互相依靠因缘而生。如果互相依靠因缘而生，就无法显示第一义。第一义，没有自他相，语言有相，不能显示它。第一义，只是唯心，种种外相，都完全不存在。语言分别，不能显示它。所以，大惠应该远离语言分别，远离佛的分别。”佛陀说：“婆罗门，即使最少也有心识流动，分别外境，都是世间论，乃至心识流动，就是世间论。分别不起的人，这个人看见了自己的心。”}%

@{佛告大惠。乃至少有言語分別生。即有常無過常。是故應除二分別覺勿令少在。}@
%{佛陀对大惠说：“即使最少有语言分别产生，就会有常和无过常。所以，应该去除两种分别觉，不要让它们存在。”}%

@{乃至有所立。一切皆錯亂。若見唯自心。是則無為諍。愚夫樂妄說。不聞真實惠。言說三苦本。真實滅苦因。言說即變異。真實離文字。於妄想心鏡。愚生二種見。不識心及緣。即起二妄想。了心及境界。妄想即不生。我無上大乘。超過於名言。其義甚明了。愚夫不覺知。內自證不動。是無上大乘。}@
%{只要有所建立，一切都会混乱。如果看见唯心，那就没有无谓的争论。愚人喜欢妄说，不听真实的道理。语言说三苦的根本，真实灭苦的因缘。语言就是变化无常，真实远离文字。在妄想的心镜中，愚人产生两种见解，不认识心和因缘，就产生两种妄想。了解心和境界，妄想就不会产生。我的无上大乘，超越名言，其义非常明了。愚人不知道，内心自证不动，这就是无上大乘。}%

@{思益經云云何比丘隨佛教隨佛語。答言。稱讚毀辱其心不動。是名隨佛教。不隨文字語言是名隨佛語。又比丘滅一切諸相。是名隨佛教。又云。身無所起心無所起。是名第一牢強精進。}@
%{《思益经》里说：“比丘如何跟随佛的教法，跟随佛的语言？”回答说：“赞扬或毁辱，内心不动，这就是跟随佛的教法。不跟随文字语言，这就是跟随佛的语言。”又说：“比丘灭除一切相，这就是跟随佛的教法。”又说：“身无所起，心无所起，这就是第一牢固的精进。”}%

@{有諍法。}@
%{有争论的法门。}%

@{思益經云梵天言。云何比丘多諍訟。答言。是好是惡此名諍訟。是理是非理此名諍訟。是垢是淨此名諍訟。是善是不善此名諍訟。是戒是毀戒此名諍訟。是應作是不應作此名諍訟。以是法得道以是法得果此名諍訟。梵天若於法中有高下心貪著取受。皆是諍訟。樂諍訟者。無沙門法。樂沙門法者。無有妄想貪著。梵天言。云何比丘親近於佛。答言。若比丘於諸法中不見有法若近若遠。是名親近於佛。梵天言。云何比丘給侍於佛。答言。若比丘身口意無所作。是名給侍於佛。}@
%{《思益经》里说：“梵天说：‘比丘为什么喜欢争论？’回答说：‘这是好的，这是坏的，这就是争论。这是合理的，这不是合理的，这就是争论。这是污垢，这是清净，这就是争论。这是善，这是不善，这就是争论。这是戒，这是毁戒，这就是争论。这是应该做的，这不是应该做的，这就是争论。用这个法得到道，用这个法得到果，这就是争论。’梵天说：‘如果在法中，有高低之心，贪著取受，都是争论。喜欢争论的人，没有沙门法。喜欢沙门法的人，没有妄想贪著。’梵天说：‘比丘如何亲近佛？’回答说：‘如果比丘在诸法中，不见有法是近是远，这就是亲近佛。’梵天说：‘比丘如何侍奉佛？’回答说：‘如果比丘身口意无所作，这就是侍奉佛。’}%

@{樂瓔珞莊嚴方便品(一部一卷成。亦名轉女身菩薩問答經)若其無諍不可言說。以何等故說名無諍。須菩提言。姊。如來世尊為聲聞弟子假名字說。女言。大德須菩提。若有假名即有諍訟。若有諍訟即有顛倒。若有顛倒非沙門法。須菩提言。姊何等是沙門法。女言。大德須菩提。無有文字。無有諍訟。無有顛倒。是沙門法。亦不分別是法。是非法。是沙門法。又不分別憶想不憶想。是沙門法。離一切著。是沙門法。無心離意識。是沙門法。知足是沙門法。離有為法。是沙門法。諸法如虛空。是沙門法。說是沙門法時。中間所集聽法諸天。有四十天子。遠塵離垢得法眼淨。}@
%{《乐瓔珞庄严方便品》(一部一卷成，也叫《转女身菩萨问答经》) 里说：“如果无争不可言说，为什么还要说它叫无争呢？”须菩提说：“姐姐，如来世尊为了声闻弟子，假借名字来宣说。”女子说：“大德须菩提，如果有假名，就会有争论。如果有争论，就会有颠倒。如果有颠倒，就不是沙门法。”须菩提说：“姐姐，什么是沙门法？”女子说：“大德须菩提，没有文字，没有争论，没有颠倒，这就是沙门法。也不分别什么是法，什么是非法，这就是沙门法。也不分别忆想和不忆想，这就是沙门法。离开一切执著，这就是沙门法。没有心，离开意识，这就是沙门法。知足，这就是沙门法。离开有为法，这就是沙门法。诸法如虚空，这就是沙门法。”当说这些沙门法的时候，中间聚集来听法的诸天，有四十位天子，远离尘垢，得到法眼清净。}%

@{佛藏經云(佛弟子終有為著相。非沙門法)非沙門自稱沙門。不應供養而受供養。名為常賊立憧相賊。名為自在殺害人賊。是人所食一口皆不淨。唯清有向道得道果者能消供養。舍利弗。我滅度後如是等人滿閻浮提。專行求利以自生活有為法。}@
%{《佛藏经》里说：“佛弟子最终有为执著相，不是沙门法。”不是沙门却自称沙门，不应该供养却接受供养，叫做常贼，叫做立憧相贼，叫做自在杀害人贼。这个人吃一口饭，都是不净的。只有清净，有向道得道果的人，才能消受供养。舍利弗，我灭度之后，像这样的人，会充满阎浮提，专门追求利益，用有为法来维持生活。}%
@{金剛經云一切有為法。如夢幻泡影。如露亦如電。應作如是觀。}@
%{金刚经说，一切有为法，就像梦境、幻影、泡影，像露水、像闪电一样，应该这样观察。}%

@{涅槃經云有為功德多諸過患。}@
%{涅槃经说，有为功德有很多过患。}%

@{佛藏經云我所說諸法。隨順第一義。有為不堅牢。如夢之所見。}@
%{佛藏经说，我所讲的诸法，都符合第一义谛，有为法不坚固，就像梦境一样。}%

@{金剛三昧經云於有為法如避火坑。}@
%{金刚三昧经说，对待有为法要像躲避火坑一样。}%

@{楞伽經云若依止少法而有少法起。若依止於事此法即便壞。}@
%{楞伽经说，如果执着于少法，就会有少法产生；如果执着于事，这个法就会立刻坏掉。}%

@{禪門經云大乘妙義至理空曠。有為眾生而不能入。}@
%{禅门经说，大乘妙义至理空旷，有为众生不能进入。}%

@{大佛頂經云圓滿菩提歸無所得。}@
%{大佛顶经说，圆满菩提归于无所得。}%

@{般若子經云無智亦無得。以無所得故即菩提薩埵。}@
%{般若子经说，没有智慧，也无所得，因为无所得，所以就是菩提萨埵。}%

@{修多羅般若經云佛告須菩提。若有善男子善女人。發菩提心有所得者。即是邪見。邪見之人永不見佛。斷一切智名為佛智見。凡夫有為。佛是無為。如是見者非平等見。見凡夫法空佛法亦空。如是見者是名正見。}@
%{修多罗般若经说，佛告诉须菩提，如果有善男子善女人发菩提心有所得，那就是邪见。邪见的人永远见不到佛。断除一切智，叫做佛智见。凡夫是有为的，佛是无为的。这样看待就不是平等见。看到凡夫法空，佛法也空，这样看待才叫正见。}%

@{思益經云世尊。云何具足六波羅蜜。梵天若不念施。不依戒。不分別忍。不敢精進。不住禪定。不二於惠。是名具足六波羅蜜。}@
%{思益经说，世尊，怎样才能具足六波罗蜜？梵天如果不想施舍，不依戒律，不分别忍辱，不敢精进，不住禅定，不平等地对待众生，这就是具足六波罗蜜。}%

@{金剛三昧經云空心不動具六波羅。}@
%{金刚三昧经说，空心不动，具足六波罗蜜。}%

@{此大乘頓教法門。為一切眾生本來自有佛性。千經萬論大小乘教文字言說。只指眾生本性見成佛道。此法亦名反源。亦名反照。亦名反流。亦名迴向。亦名無生。亦名無漏。亦名不起。亦名法離見聞覺知。}@
%{这个大乘顿教法门，是为一切众生本来就有的佛性，千经万论，大小乘教的文字言说，只指众生本性，见成佛道。这个法门也叫反源，也叫反照，也叫反流，也叫回向，也叫无生，也叫无漏，也叫不起，也叫法离见闻觉知。}%

@{楞伽經云如水瀑流盡。波浪即不起。如是意識滅。種種識不生。}@
%{楞伽经说，就像瀑布流尽，波浪就不再起来，意识灭了，各种识就不会再生。}%

@{大佛頂經云元是一精明。分為六和合。一處成休復。六用皆不行。一根既反源。六根成解脫。反聞聞自性。性成無上道。反見見自心。見性成佛道。}@
%{大佛顶经说，本来是一精明，分成六和合，一处成就，六用都停止，一根回归本源，六根就得到解脱。反闻闻自性，性成就无上道。反见见自心，见性成佛道。}%

@{又云。若棄生滅守於真常。常光現時塵根識心應時消落。想相為塵。識情為垢。二俱遠離。則汝法眼應時清明。云何不成無上知覺佛告阿難。如是清淨持禁戒人心無貪婬。於外六塵不多流溢。因不流溢旋源自歸。塵既不緣根無所偶。反流全一六用不行。十方國土皎然清淨。}@
%{又说，如果舍弃生灭，守住真常，常光出现，尘根识心应时消落。想法为尘，识情为垢，两者都远离，那么你的法眼应时清明，怎么会不成无上觉知？佛告诉阿难，这样清净持戒，内心没有贪淫，对外六尘不多流溢，因为不流溢，所以回归本源。尘垢不缘根，无所偶合，反流全一，六用不行，十方国土皎然清净。}%

@{楞伽經云遠離於心識。亦離於五法。復離於自性。是為佛種性。由依本識故。而有諸識生。由依內識故。有似外影現。無智恒分別。有為及無為。□□□□□離質亦無影。藏識若清淨。諸識浪不生。依法身有報。而起淨分別。若不了無我。依教不依義。理教中求我。是妄垢惡見。不了故說有。唯妄取無餘。離聖教正理。欲滅惑反增。是外道狂言。智者不應說。教由理故顯。當依此教理。勿更餘分別。}@
%{楞伽经说，远离心识，也远离五法，又远离自性，这就是佛种性。因为依本识，所以有诸识生；因为依内识，所以有像外影一样的东西出现。没有智慧，就一直分别，有为和无为。离开本质，也无影。藏识如果清净，诸识浪就不会生。依法身有报，而起清净分别。如果不懂无我，依教不依义，在理教中寻找自我，这就是妄垢恶见。因为不懂，所以说有，只是妄取无余，远离圣教正理，想要灭惑，反而增加烦恼，这是外道狂言，智者不应该说。教因为理所以显现，应该依此教理，不要再有其他分别。}%

@{維摩經云文殊師利菩薩從無住本立一切法。}@
%{维摩经说，文殊师利菩萨从无住本，建立一切法。}%

@{金剛經云一切諸佛及諸佛阿耨多羅三藐三菩提法。皆從此經出(此經者即此心。是不生不滅故。不垢不淨故。離有離無故。影體俱離故。不依性相故。亦不順生。亦不依寂。亦不順有相。亦不依無相不沈不浮故)。}@
%{金刚经说，一切诸佛及诸佛阿耨多罗三藐三菩提法，都从这个经中出来(这个经就是这个心，是不生不灭的，不垢不净的，离有离无的，影体都离开的，不依性相的，也不顺生，也不依寂，也不顺有相，也不依无相，不沉不浮的) 。}%

@{文殊行經云復次舍利弗。若有人言。過去未來於實際中。說有依處說無依處者。當知。彼輩誹謗如來獲大重罪。所以者何。彼真實際無憶無念亦無墮落(無憶無念者即不順浮。亦無墮落者。即不沈空滯寂。此法不順有心。不依無心。順有心者即是波浪。依無心者即是□□空見外道有無不二即是正見)。}@
%{文殊行经说，其次，舍利弗，如果有人说，过去未来在实际中，说有依处，说无依处，要知道，他们诽谤如来，获得大重罪。为什么呢？因为真正的实际，无忆无念，也无堕落(无忆无念，就是不顺浮，也无堕落，就是不沉空滞寂。这个法不顺有心，不依无心。顺有心，就是波浪；依无心，就是空见，外道有无不二，才是正见) 。}%

@{楞伽經云天乘及梵乘。聲聞緣覺乘。諸佛如來乘。諸乘我所說。乃至有心起。諸乘未究境。彼心轉滅以。無乘及乘者。無有乘建立。我說為大乘。}@
%{楞伽经说，天乘、梵乘、声闻缘觉乘、诸佛如来乘，所有这些乘，我所说，乃至有心生起，诸乘都未究其境界。那个心转灭了，没有乘，也没有乘者，没有乘的建立，我所说的是大乘。}%
@{天乘非乘。非名亦非字。非諦非解脫。}@
%{天乘不是乘，不是名，也不是字，不是谛，也不是解脱。}%

@{我無上大乘超過於名言。其義甚明了。愚夫不覺知。內自證不動。是無上大乘。}@
%{我的无上大乘超越了名言，它的意义非常明了，愚蠢的人觉察不到。内心证悟不动，这就是无上大乘。}%

@{決定毘尼經云見凡夫有為佛。是無為。如是見者不平等見。見凡夫法空佛法亦空。如是見者是名平等見。}@
%{《决定毗尼经》说，看到凡夫有为佛，就是无为。这样的人，就是不平等见。看到凡夫法空，佛法也空，这样的人，就是平等见。}%

@{見犯比丘不入地獄。清淨行者不證涅槃。如是見者名平等見。}@
%{看到犯戒的比丘不会下地狱，清净的行者不会证得涅槃，这样的人，就是平等见。}%

@{寶積經云云何真供養佛。佛言。無佛想無法想無僧想。是名日日真供養佛。佛不名作。不名色。不名想。無作無色無想。是名真供養佛。}@
%{《宝积经》说：怎样才是真供养佛？佛说：没有佛想、法想、僧想，这就是日日真供养佛。佛不叫作，不叫色，不叫想，无作、无色、无想，这就是真供养佛。}%

@{金剛三昧經序品第一爾時世尊。大眾圍遶。說大乘經。名一味真實際本覺利行。若聞是經。乃至受持一四句偈。是人則為入佛智地。能以方便教化眾生。為一切眾生作大知識。佛說此經已。結跏趺坐。即入金剛三昧。身心不動。爾時眾中。有一比丘。名曰阿伽陀。從坐而起。合掌䠒跪。欲宣義意。而說偈言。}@
%{《金刚三昧经》序品第一：那时世尊，大众围绕，说大乘经，名为一味真实际本觉利行。如果听到这部经，乃至受持一四句偈，这个人就算进入了佛智地，能够以方便教化众生，为一切众生作大知识。佛说这部经已经结束，结跏趺坐，就进入金刚三昧，身心不动。那时大众中，有一个比丘，名叫阿伽陀，从座位上起来，合掌跪下，想要宣说义意，而说偈言：}%

@{大慈滿足尊智慧通無礙}@
%{大慈大悲满足，智慧通达无碍}%

@{廣度眾生故說於一諦義}@
%{为了广度众生，所以宣说一谛的义理}%

@{無量諸菩薩皆悉度眾生}@
%{无量的菩萨，都悉心度化众生}%

@{為眾廣染問知法寂滅相}@
%{为了大众，广泛染污问知法寂灭的相状}%

@{入於決定處如來智方便}@
%{进入决定处，如来的智慧方便}%

@{當為入實說隨順皆一乘}@
%{应当为了进入实相而说，随顺的都是一乘}%

@{無有諸雜味猶如一雨潤}@
%{没有各种杂味，就像一场雨润泽}%

@{眾草皆悉榮隨其性各異}@
%{各种草木都繁荣，随其本性各不相同}%

@{一味之法潤普充於一切}@
%{一味的法润泽，普遍充盈于一切}%

@{如彼一雨潤皆長菩提引}@
%{就像那场雨润泽，都生长菩提，引导}%

@{入於金剛味證法真實定}@
%{进入金刚味，证得法真实定}%

@{決定斷疑悔一法之印成}@
%{决定断除疑悔，一法的印记成就}%

@{無相法品第二一覺了義難解難入。非諸二乘之所知見。唯佛菩薩乃能知之。善男子。若化眾生無生於化。不生無化其化大焉。令彼眾生皆離心我。一切心我本來空寂。若得空心心不幻化。無幻無化即得無生。無生之心在於無化。解脫菩薩。而白佛言。尊者。若有眾生見法生時。令滅何見。}@
%{无相法品第二：一觉了义，难以理解，难以进入，不是二乘所能知见，只有佛菩萨才能知道。善男子，如果化众生，无生于化，不生无化，其化就大了。令那些众生都远离心我，一切心我本来就空寂。如果得到空心，心不幻化，无幻无化，就能得到无生。无生的心，就在于无化。解脱菩萨，就对佛说：尊者，如果有众生看到法生的时候，要令他灭掉什么见呢？}%
