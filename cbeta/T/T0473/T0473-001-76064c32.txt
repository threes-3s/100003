@{佛說妙吉祥菩薩所問大乘法螺經}@
%{佛说妙吉祥菩萨所问大乘法螺经}%

@{西天譯經三藏、朝散大夫、試光祿卿、明教大師臣法賢奉詔譯}@
%{西天译经三藏，朝散大夫，试光禄卿，明教大师臣法贤奉诏译}%

@{如是我聞：}@
%{如是我闻：}%

@{一時佛在舍衛國普遍殿內，坐寶師子之座，與大苾芻眾萬二千五百人俱，復有菩薩摩訶薩，及百千緣熟所度之眾。}@
%{有一次，佛在舍卫国普遍殿内，坐在宝狮子座上，与大比丘众一万二千五百人在一起，还有菩萨摩诃萨，以及百千缘熟所度之众。}%

@{爾時妙吉祥菩薩摩訶薩，承佛威神即從座起，偏袒右肩右膝著地，合掌頂禮而白佛言：世尊！有大福德，云何挍量？如是大福，有無量俱胝那由他百千之數，緣熟所度之眾意願欲滿，云何如來為彼法螺？}@
%{这时，妙吉祥菩萨摩诃萨，承佛威神，就从座位上站起来，偏袒右肩，右膝着地，合掌顶礼，对佛说：“世尊！有大福德，怎么衡量呢？如此大福，有无量俱胝那由他百千之数，缘熟所度之众意愿想要满足，如来怎么为他们吹法螺呢？”}%

@{爾時世尊聞是語已，告妙吉祥菩薩言：妙吉祥！不可思議行，大智慧、大慈大悲，是大福德。如是大福，令一切聲聞、緣覺，發大方便精進、持戒願行，成就得最上三摩地，觀想一切緣熟所度之眾，即是如來法螺。}@
%{这时，世尊听到这话，对妙吉祥菩萨说：“妙吉祥！不可思议行，大智慧、大慈大悲，这是大福德。如此大福，能让一切声闻、缘觉，发大方便精进、持戒愿行，成就最上三摩地，观想一切缘熟所度之众，这就是如来法螺。}%

@{佛告妙吉祥菩薩：所有南閻浮提一切眾生，持十善法所獲福德，如是挍量：於彼福德積成百倍，是即一金輪王福德。而彼輪王，統四大洲，七寶具足，所謂輪寶、象寶、馬寶、摩尼寶、玉女寶、主藏寶、主兵寶，復有千子，勇猛威德，色相端嚴，能破他軍。妙吉祥！彼金輪王有如是大威力。}@
%{佛对妙吉祥菩萨说：“所有南阎浮提一切众生，持十善法所获福德，这样衡量：在彼福德上积累一百倍，这就是一个金轮王福德。而那个轮王，统领四大洲，七宝具足，所谓轮宝、象宝、马宝、摩尼宝、玉女宝、主藏宝、主兵宝，还有千子，勇猛威德，色相端严，能破他军。妙吉祥！那个金轮王有如此大威力。}%

@{復次，妙吉祥菩薩！四大洲界，所有一切眾生，如是一一眾生，各等一金輪王福德。於彼眾生所有福德，如是挍量乃至千倍，是即一帝釋天主福德；如是帝釋，有大威神福德之力。}@
%{其次，妙吉祥菩萨！四大洲界，所有一切众生，如是一一众生，各自等一个金轮王福德。在彼众生所有福德上，这样衡量，乃至千倍，这就是一个帝释天主福德；如此帝释，有大威神福德之力。}%

@{復次，妙吉祥菩薩！四大洲界所有一切眾生，如是一一眾生，各等一帝釋福德，於彼眾生所有福德，如是挍量百千倍數，是即一大力那羅延天福德；如是那羅延天，有大威神福德力故。}@
%{其次，妙吉祥菩萨！四大洲界所有一切众生，如是一一众生，各自等一个帝释福德，在彼众生所有福德上，这样衡量，百千倍数，这就是一个大力那罗延天福德；如此那罗延天，有大威神福德力故。}%

@{復次，妙吉祥菩薩！四大洲界所有一切眾生，如是一一眾生，各等一大力那羅延天福德，於彼眾生所有福德，如是挍量無數百千倍，是即一欲界他化自在天魔王福德；如是魔王宿種善根，生彼欲天，有大威力，而能調伏諸天人故。}@
%{其次，妙吉祥菩萨！四大洲界所有一切众生，如是一一众生，各自等一个大力那罗延天福德，在彼众生所有福德上，这样衡量，无数百千倍，这就是一个欲界他化自在天魔王福德；如此魔王宿种善根，生彼欲天，有大威力，而能调伏诸天人故。}%

@{復次，妙吉祥菩薩！四大洲界所有一切眾生，如是一一眾生，各等一魔王福德，於彼眾生所有福德，如是挍量無數百千倍，是即一二千世界梵天福德；而彼梵天，於二千世界行慈悲化故。}@
%{其次，妙吉祥菩萨！四大洲界所有一切众生，如是一一众生，各自等一个魔王福德，在彼众生所有福德上，这样衡量，无数百千倍，这就是一二千世界梵天福德；而那个梵天，在二千世界行慈悲化故。}%

@{復次，妙吉祥菩薩！於二千世界所有眾生，如是一一眾生，各等一二千世界梵天福德，於彼所有福德，如是挍量無數百千倍，是即一三千大千世界主大自在天及梵天福德；彼大自在天及梵王，於三千大千世界行慈悲化故。}@
%{其次，妙吉祥菩萨！在二千世界所有众生，如是一一众生，各自等一二千世界梵天福德，在彼所有福德上，这样衡量，无数百千倍，这就是一个三千大千世界主大自在天及梵天福德；那个大自在天及梵王，在三千大千世界行慈悲化故。}%

@{佛告妙吉祥菩薩：汝應見此劫壞之時，大火所燒，經一中劫。爾時，大自在天及梵天王，降澍大雨，其水遍滿三千大千世界，上至梵天。而此大水，即是大自在天及梵王威力所作，如是大自在天及彼梵王，種大善根，得生彼天，具智慧有大威力。}@
%{佛对妙吉祥菩萨说：“你应该看到，此劫坏的时候，大火所烧，经过一中劫。那时，大自在天及梵天王，降澍大雨，其水遍满三千大千世界，上至梵天。而这大水，就是大自在天及梵王威力所作，如此大自在天及彼梵王，种大善根，得生彼天，具智慧有大威力。}%

@{復次，妙吉祥菩薩！所有三千大千世界一切眾生，如是一一眾生，各等一三千大千世界大自在天及梵王福德，於彼眾生所有福德，如是挍量無數百千俱胝倍，是即一大精進緣覺福德。妙吉祥！勿謂三千大千世界一切眾生，皆如大梵王福德，等彼緣覺而以為多。假使十方佛剎，一切眾生所有福德，等一精進緣覺猶未為多。}@
%{其次，妙吉祥菩萨！所有三千大千世界一切众生，如是一一众生，各自等一个三千大千世界大自在天及梵王福德，在彼众生所有福德上，这样衡量，无数百千俱胝倍，这就是一个大精进缘觉福德。妙吉祥！不要说三千大千世界一切众生，都如大梵王福德，等彼缘觉而以为多。假如十方佛刹，一切众生所有福德，等一个精进缘觉，犹未为多。}%

@{復次，妙吉祥菩薩！於彼十方佛剎，一切眾生所有福德，如是一一眾生，各等緣覺福德，於彼眾生所有福德，如是挍量無數百千俱胝那由他倍，是即一初發心菩薩福德。妙吉祥！勿謂無數百千俱胝那由他倍一切眾生福德，等一初發心菩薩福德，而以為多。假使十方盡虛空界，所有卵生、胎生、濕生、化生，有色、無色，有想、無想，非有想、非無想，如是一切眾生所有福德，無數百千俱胝那由他倍，等一初發心菩薩，亦未為多。}@
%{其次，妙吉祥菩萨！在那些十方佛刹，一切众生所有福德，如是一一众生，各自等缘觉福德，在彼众生所有福德上，这样衡量，无数百千俱胝那由他倍，这就是一个初发心菩萨福德。妙吉祥！不要说无数百千俱胝那由他倍一切众生福德，等一个初发心菩萨福德，而以为多。假如十方尽虚空界，所有卵生、胎生、湿生、化生，有色、无色，有想、无想，非有想、非无想，如是一切众生所有福德，无数百千俱胝那由他倍，等一个初发心菩萨，亦未为多。}%
@{復次，妙吉祥菩薩！如是盡虛空界一切眾生，各等初發心菩薩福德，如是挍量無數百千俱胝那由他倍，是即如來一毛孔量福德。諸佛如來身中毛孔，各各復有九十九千細妙毛孔。妙吉祥！如是佛身一切毛孔所有福德，而以挍量無數百千俱胝那由他倍，是即如來身分之中一種好福德。如是佛身八十種好，各各具足如前福德。}@
%{妙吉祥菩萨，像这样，整个虚空界所有众生，各个初发心菩萨的福德，你拿无数百千万俱胝那由他倍来衡量，这仅仅相当于如来一个毛孔的福德。诸佛如来的身体里，每个毛孔中又有九十九千个细微的毛孔。妙吉祥，像这样，佛身所有毛孔的福德，你拿无数百千万俱胝那由他倍来衡量，这仅仅相当于如来身体中的一种好的福德。像这样，佛身八十种好的福德，每个都具备前面所说的福德。}%

@{復次，妙吉祥菩薩！如來八十種好所有福德，而以挍量無數百千俱胝那由他倍，是即如來手足之下相文福德之量。如是各各相文，皆有八十種好，顯現手足之下。}@
%{妙吉祥菩萨，像这样，如来八十种好的福德，你拿无数百千万俱胝那由他倍来衡量，这仅仅相当于如来手足下的相纹福德的数量。像这样，每一个相纹，都有八十种好的福德，显现在手足之下。}%

@{頌曰：}@
%{颂曰：}%

@{傘蓋幢吉祥，鬘鉤冠寶杖，}@
%{伞盖幢吉祥，鬘钩冠宝杖，}%

@{寶瓶象馬虎，金翅摩竭魚，}@
%{宝瓶象马虎，金翅摩竭鱼，}%

@{龜魚及孔雀，迦陵頻伽鳥，}@
%{龟鱼及孔雀，迦陵频伽鸟，}%

@{命命佐沙鳥，拶俱囉鴛鴦，}@
%{命命佐沙鸟，拶俱囉鸳鸯，}%

@{鸚鵡鵝鳩麥，大藥提努牛，}@
%{鹦鹉鹅鸠麦，大药提努牛，}%

@{羖羊龍牛王，寶山吉祥果，}@
%{羖羊龙牛王，宝山吉祥果，}%

@{播那波鹿王，摩尼寶利劍，}@
%{播那波鹿王，摩尼宝利剑，}%

@{金剛杵弓旗，三叉犁鉞斧，}@
%{金刚杵弓旗，三叉犁钺斧，}%

@{擣杵箭𦊰索，虞拏與彌伽，}@
%{擣杵箭𦊰索，虞拏与弥伽，}%

@{梵天帝釋主，持國天水天，}@
%{梵天帝释主，持国天水天，}%

@{廣目多聞天，大仙吉祥日，}@
%{广目多闻天，大仙吉祥日，}%

@{火天月風天，蓮花萬字相，}@
%{火天月风天，莲花万字相，}%

@{莎悉帝迦好，訥哩嚩賢座，}@
%{莎悉帝迦好，訥哩嚩贤座，}%

@{鏡拂憍尸迦，童子童女天，}@
%{镜拂憍尸迦，童子童女天，}%

@{鼓螺蜜哩誐，手釧及鈴鐸，}@
%{鼓螺蜜哩誐，手釧及铃铎，}%

@{耳環與指環，軍拏羅羅多，}@
%{耳环与指环，军拏罗罗多，}%

@{妙花王樹王，眾中釋師子，}@
%{妙花王树王，众中释狮子，}%

@{如是等八十，一一俱名好，}@
%{如是等八十，一一俱名好，}%

@{出現手足下。}@
%{出现手足下。}%

@{佛告妙吉祥菩薩：所有如是八十種好一切福德，如是挍量無數百千俱胝那由他倍，是即如來身分之中一大丈夫相福德。如是佛身三十二大丈夫相，一一各有如前福德，於佛身中分明出現。}@
%{佛告妙吉祥菩萨：所有像这样八十种好的所有福德，你拿无数百千万俱胝那由他倍来衡量，这仅仅相当于如来身体中的一种大丈夫相福德。像这样，佛身三十二种大丈夫相，每一相都具备前面所说的福德，在佛身中分明出现。}%

@{頌曰：}@
%{颂曰：}%

@{烏瑟膩沙相，螺髻髮紺青，}@
%{乌瑟腻沙相，螺髻髮绀青，}%

@{滋潤而右旋，額廣而平正，}@
%{滋润而右旋，额广而平正，}%

@{眉間白毫光，皮膚妙柔軟，}@
%{眉间白毫光，皮肤妙柔软，}%

@{目廣青蓮葉，齒密而齊整，}@
%{目广青莲叶，齿密而齐整，}%

@{四十悉具足，四牙俱鋒利，}@
%{四十悉具足，四牙俱锋利，}%

@{白類如珂雪，腮臉并胸臆，}@
%{白类如珂雪，腮脸并胸臆，}%

@{上半如師子，舌相而廣長，}@
%{上半如狮子，舌相而广长，}%

@{身形妙圓滿，如尼拘陀樹，}@
%{身形妙圆满，如尼拘陀树，}%

@{身毛順右旋，臍輪淨深隱，}@
%{身毛顺右旋，脐轮净深隐，}%

@{雙股俱平正，兩腨如鹿王，}@
%{双股俱平正，两腨如鹿王，}%

@{二足下平滿，手足俱柔軟，}@
%{二足下平满，手足俱柔软，}%

@{十指而纖長，俱有網鞔相，}@
%{十指而纤长，俱有网鞔相，}%

@{行步而直進，舌常得上味，}@
%{行步而直进，舌常得上味，}%

@{善相屬著身，七處皆平滿，}@
%{善相属著身，七处皆平满，}%

@{足下而平正，常現千輻輪，}@
%{足下而平正，常现千辐轮，}%

@{如是大丈夫，三十二種相。}@
%{如是大丈夫，三十二种相。}%

@{佛告妙吉祥菩薩：如是三十二大丈夫相，於此三十二相所有福德，而以挍量阿僧祇不可思議、不可稱量，無等等、不可說不可說倍數，為緣熟度眾所願圓滿福德，是故如來說因緣成熟所度之眾而為法螺。}@
%{佛告妙吉祥菩萨：像这样三十二种大丈夫相，在这三十二相中所有福德，你拿阿僧祇不可思議、不可称量，无等等、不可说不可说倍数来衡量，这是因为缘熟度众所愿圆满的福德，所以如来说因缘成熟所度之众而为法螺。}%

@{佛告妙吉祥菩薩：所有如來妙法螺音，無量無邊阿僧祇世界一切眾生，悉得普聞。妙吉祥菩薩！非唯螺音如是，如來身光亦能照曜無量無邊阿僧祇世界，令諸有情得見佛身，如是不可思議。}@
%{佛告妙吉祥菩萨：所有如来妙法螺音，无量无边阿僧祇世界一切众生，悉得普闻。妙吉祥菩萨，非唯螺音如是，如来身光亦能照曜无量无边阿僧祇世界，令诸有情得见佛身，如是不可思議。}%

@{佛告妙吉祥菩薩：大智慧、大慈悲是大福德，一切聲聞、緣覺善解願力行，大方便，清淨持戒，得最上三摩地。}@
%{佛告妙吉祥菩萨：大智慧、大慈悲是大福德，一切声闻、缘觉善解愿力行，大方便，清净持戒，得最上三摩地。}%

@{復次，妙吉祥菩薩！佛身無為離諸相故，一切聲聞、緣覺及諸菩薩不能見故。如來所化色身有二種義故，一者酬於因中度生願故，二者所度有情今緣熟故，是以如來化現色身。所現之身清淨微妙，令諸眾生親近供養得大利益。}@
%{妙吉祥菩萨，佛身无为离诸相故，一切声闻、缘觉及诸菩萨不能见故。如来所化色身有两种意义，一者酬于因中度生愿故，二者所度有情今缘熟故，是以如来化现色身。所现之身清净微妙，令诸众生亲近供养得大利益。}%

@{復次，妙吉祥菩薩！佛身最上故，相好最上；相好最上故，光明最上；光明最上故，梵音最上；梵音最上故，說法最上；說法最上故，佛行最上。是故如來所現色身，令彼有情得大利益。}@
%{妙吉祥菩萨，佛身最上故，相好最上；相好最上故，光明最上；光明最上故，梵音最上；梵音最上故，说法最上；说法最上故，佛行最上。是故如来所现色身，令彼有情得大利益。}%
@{復次，妙吉祥菩薩！如來身中具攝一切諸相；隨諸眾生根、欲、性等利鈍不同，所現色身各各有異，令諸眾生各得親近，樂聞妙法，皆得度脫，乃至行住之時常得見佛。}@
%{再说，妙吉祥菩萨！如来法身包含了所有相状，根据众生根器、欲望、性格等利钝的不同，显现出来的色身各有差异，让所有众生都能亲近佛，乐于听闻妙法，最终都能解脱，甚至在行走坐卧的时候都能看到佛。}%

@{佛告妙吉祥菩薩：如來具足應供、正等正覺，出現世間，慈愍有情，利益安樂無量人天諸眾生故。}@
%{佛告诉妙吉祥菩萨：如来具足应供、正等正觉，出现在世间，慈悲怜悯有情众生，为了利益安乐无数的人天众生。}%

@{爾時妙吉祥菩薩摩訶薩從座而起，偏袒右肩右膝著地，合掌向佛，頂禮世尊而白佛言：我今快得善利。如是世尊，三界無著，最尊、最勝，利益一切眾生。佛觀一切世法，不動如須彌，無著如虛空，不可思、不可議，非見、非不見。}@
%{当时，妙吉祥菩萨摩诃萨从座位上站起来，袒露右肩，右膝跪地，双手合十向佛，顶礼世尊，然后对佛说：我今天终于获得了善利。世尊，您超脱三界，最尊贵、最殊胜，利益一切众生。您看待世间一切法，不动如须弥山，无著如虚空，不可思量、不可议论，非见、非不见。}%

@{爾時世尊說此經已，妙吉祥菩薩摩訶薩，及諸苾芻并諸菩薩摩訶薩，一切天、人、阿蘇囉、巘達哩嚩等，聞佛所說皆大歡喜，信受奉行。}@
%{当时，世尊说完这部经后，妙吉祥菩萨摩诃萨，以及所有的比丘和菩萨摩诃萨，所有天人、阿修罗、乾闼婆等等，听到佛所说的话都非常欢喜，信受奉行。}%

@{佛說妙吉祥菩薩所問大乘法螺經}@
%{佛说妙吉祥菩萨所问的大乘法螺经。}%
