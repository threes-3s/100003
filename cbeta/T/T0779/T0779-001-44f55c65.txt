@{佛說八大人覺經}@
%{佛说八大人觉经}%

@{後漢安息國三藏安世高譯}@
%{后汉安息国三藏安世高译}%

@{為佛弟子，常於晝夜，至心誦念，八大人覺：}@
%{作为佛弟子，要经常在白天黑夜，用心诚恳地诵念，这八大人觉：}%

@{第一覺悟：世間無常，國土危脆；四大苦空，五陰無我；生滅變異，虛偽無主；心是惡源，形為罪藪。如是觀察，漸離生死。}@
%{第一觉悟：世间无常，国土脆弱；四大苦空，五蕴无我；生灭变异，虚伪无主；心是恶源，形是罪薮。这样观察，逐渐远离生死。}%

@{第二覺知：多欲為苦，生死疲勞，從貪欲起；少欲無為，身心自在。}@
%{第二觉知：多欲为苦，生死疲劳，从贪欲起；少欲无为，身心自在。}%

@{第三覺知：心無厭足，唯得多求，增長罪惡；菩薩不爾，常念知足，安貧守道，唯慧是業。}@
%{第三觉知：心无厌足，唯得多求，增长罪恶；菩萨不尔，常念知足，安贫守道，唯慧是业。}%

@{第四覺知：懈怠墜落；常行精進，破煩惱惡，摧伏四魔，出陰界獄。}@
%{第四觉知：懈怠坠落；常行精进，破烦恼恶，摧伏四魔，出阴界狱。}%

@{第五覺悟：愚癡生死。菩薩常念，廣學多聞，增長智慧，成就辯才，教化一切，悉以大樂。}@
%{第五觉悟：愚痴生死。菩萨常念，广学多闻，增长智慧，成就辩才，教化一切，悉以大乐。}%

@{第六覺知：貧苦多怨，橫結惡緣。菩薩布施，等念冤親，不念舊惡，不憎惡人。}@
%{第六觉知：贫苦多怨，横结恶缘。菩萨布施，等念冤亲，不念旧恶，不憎恶人。}%

@{第七覺悟：五欲過患。雖為俗人，不染世樂；常念三衣，瓦鉢法器；志願出家，守道清白；梵行高遠，慈悲一切。}@
%{第七觉悟：五欲过患。虽为俗人，不染世乐；常念三衣，瓦钵法器；志愿出家，守道清白；梵行高远，慈悲一切。}%

@{第八覺知：生死熾然，苦惱無量。發大乘心，普濟一切；願代眾生，受無量苦；令諸眾生，畢竟大樂。}@
%{第八觉知：生死炽然，苦恼无量。发大乘心，普济一切；愿代众生，受无量苦；令诸众生，毕竟大乐。}%

@{如此八事，乃是諸佛菩薩大人之所覺悟。精進行道，慈悲修慧，乘法身船，至涅槃岸；復還生死，度脫眾生。以前八事，開導一切，令諸眾生，覺生死苦，捨離五欲，修心聖道。}@
%{如此八事，乃是诸佛菩萨大人之所觉悟。精进行道，慈悲修慧，乘法身船，至涅槃岸；复还生死，度脱众生。以前八事，开导一切，令诸众生，觉生死苦，舍离五欲，修心圣道。}%

@{若佛弟子，誦此八事，於念念中，滅無量罪；進趣菩提，速登正覺；永斷生死，常住快樂。}@
%{若佛弟子，诵此八事，于念念中，灭无量罪；进趣菩提，速登正觉；永断生死，常住快乐。}%

@{佛說八大人覺經}@
%{佛说八大人觉经}%
