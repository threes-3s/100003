@{佛說勝幡瓔珞陀羅尼經}@
%{佛说胜幡璎珞陀罗尼经}%

@{西天譯經三藏朝散大夫試鴻臚少卿傳法大師臣施護奉詔譯}@
%{西天译经三藏朝散大夫试鸿胪少卿传法大师臣施护奉诏译}%

@{如是我聞：}@
%{如是我闻：}%

@{一時佛在喜樂山頂天宮不遠仙人住處，與大比丘眾千二百五十人俱；復有菩薩摩訶薩，文殊師利童子及賢護菩薩等十六大士皆來集會。}@
%{当时佛在喜乐山顶天宫不远仙人住处，与大比丘众一千二百五十人俱；又有菩萨摩诃萨，文殊师利童子及贤护菩萨等十六大士皆来集会。}%

@{爾時世尊三昧正受，觀彼天上人間而欲說法平等施與，當使有情得聞法已，稱讚殊勝咸令歡喜。}@
%{尔时世尊三昧正受，观彼天上人间而欲说法平等施与，当使有情得闻法已，称赞殊胜咸令欢喜。}%

@{爾時大梵天王及天、龍、夜叉、乾闥婆、阿修羅、迦樓羅、緊曩羅、摩睺羅伽、人非人等亦來集會。}@
%{尔时大梵天王及天、龙、夜叉、乾达婆、阿修罗、迦楼罗、紧曩罗、摩睺罗伽、人非人等亦来集会。}%

@{是時大梵天王前詣佛所，稽首佛足，合掌恭肅而白佛言：世尊！一切有情造種種罪業，身壞命終墮於惡趣，或墮焰魔界、或墮餓鬼界、或墮畜生界。既墮如是諸惡趣已，受種種苦，及彼色等輪迴亦然。世尊大慈大悲無量善巧，願施方便破壞如是一切有情罪業果報，使得解脫。}@
%{这时大梵天王前往佛所，稽首佛足，合掌恭肃而白佛言：世尊！一切有情造种种罪业，身坏命终堕于恶趣，或堕焰魔界、或堕饿鬼界、或堕畜生界。既堕如是诸恶趣已，受种种苦，及彼色等轮回亦然。世尊大慈大悲无量善巧，愿施方便破坏如是一切有情罪业果报，使得解脱。}%

@{爾時觀世音菩薩摩訶薩，與無數持明天前後圍繞亦來集會。至佛所已，五輪著地禮佛雙足，合掌肅恭而白佛言：世尊大威德者，十力具足。惟願方便施諸善巧，救拔一切輪迴有情令得出離。}@
%{尔时观世音菩萨摩诃萨，与无数持明天前后围绕亦来集会。至佛所已，五轮着地礼佛双足，合掌肃恭而白佛言：世尊大威德者，十力具足。惟愿方便施诸善巧，救拔一切轮回有情令得出离。}%

@{佛言：善哉！善男子！汝等諦聽。今為汝等及未來世一切有情，宣說最上勝幡明王。若有得聞此名能稱念者，當得無量無邊功德果報。即說陀羅尼曰：}@
%{佛言：善哉！善男子！汝等谛听。今为汝等及未来世一切有情，宣说最上胜幡明王。若有得闻此名能称念者，当得无量无边功德果报。即说陀罗尼曰：}%

@{怛儞也(二合)他(引)迦囉迦囉枳哩枳哩俱嚕俱嚕娑囉娑囉悉哩悉哩酥嚕酥嚕薩哩嚩(二合)沒馱(引)嚩路(二合)枳帝(引)嚩囉嚩囉達哩摩(二合)目契(引)左囉左囉僧伽(引)地瑟恥(二合)帝(引)婆囉婆囉阿儞迦沒馱俱(引)胝婆(引)史帝(引)剎拏(引)剎拏(引)薩哩嚩(二合)羯哩麼(二合)嚩囉拏儞薩哩嚩(二合)播(引)波儞薩哩嚩(二合)耨佉(引)儞何波曩野部哩(二合)吒部哩(二合)吒度哩(二合)吒度哩(二合)吒怛吒怛吒薩普(二合)吒野薩哩嚩(二合)羯哩麼(二合引)嚩囉拏(引)播(引)野訥哩誐(二合)底儞薩哩嚩(二合)薩怛嚩(二合引)喃(引)左娑嚩(二合)訶}@
%{怛儞也(二合)他(引)迦囉迦囉枳哩枳哩俱嚕俱嚕娑囉娑囉悉哩悉哩酥嚕酥嚕薩哩嚩(二合)沒馱(引)嚩路(二合)枳帝(引)嚩囉嚩囉達哩摩(二合)目契(引)左囉左囉僧伽(引)地瑟恥(二合)帝(引)婆囉婆囉阿儞迦沒馱俱(引)胝婆(引)史帝(引)剎拏(引)剎拏(引)薩哩嚩(二合)羯哩麼(二合)嚩囉拏儞薩哩嚩(二合)播(引)波儞薩哩嚩(二合)耨佉(引)儞何波曩野部哩(二合)吒部哩(二合)吒度哩(二合)吒度哩(二合)吒怛吒怛吒薩普(二合)吒野薩哩嚩(二合)羯哩麼(二合引)嚩囉拏(引)播(引)野訥哩誐(二合)底儞薩哩嚩(二合)薩怛嚩(二合引)喃(引)左娑嚩(二合)訶}%

@{善男子！此勝旛瓔珞陀羅尼，是彼恒河沙等諸佛同共宣說，我為汝等今復宣說。善男子！此陀羅尼希有難遇，譬彼如來出興於世難得值遇，此陀羅尼得值遇者倍復甚難。若有善男子善女人得聞是勝幡瓔珞陀羅尼名字，信心受持恒常讀誦者，是人所有五逆重罪悉皆滅盡，得見果報獲大富貴，於當來世得生上族。若復善男子善女人以此陀羅尼殊勝功德，廣宣流布為人解說，或勸人書寫受持讀誦，我即遙知，乃至毘婆尸佛、尸棄佛、毘舍浮佛、拘留孫佛、羯諾迦牟尼佛、迦葉佛，如是過去恒河沙等如來應正等覺皆悉聞知，是人功德無量無邊。}@
%{善男子！此胜幡璎珞陀罗尼，是彼恒河沙等诸佛同共宣说，我为汝等今复宣说。善男子！此陀罗尼希有難遇，譬彼如来出兴于世难得值遇，此陀罗尼得值遇者倍复甚难。若有善男子善女人得闻是胜幡璎珞陀罗尼名字，信心受持恒常读诵者，是人所有五逆重罪悉皆灭尽，得见果报获大富贵，于当来世得生上族。若复善男子善女人以此陀罗尼殊胜功德，广宣流布为人解说，或劝人书写受持读诵，我即遥知，乃至毘婆尸佛、尸弃佛、毘舍浮佛、拘留孙佛、羯诺迦牟尼佛、迦叶佛，如是过去恒河沙等如来应正等觉皆悉闻知，是人功德无量无边。}%

@{爾時觀世音菩薩、妙吉祥菩薩、賢護菩薩等，及大比丘眾，乃至一切天，及天人、阿修羅、乾闥婆、人非人等，聞佛所說，皆大歡喜，信受奉行。}@
%{尔时观世音菩萨、妙吉祥菩萨、贤护菩萨等，及大比丘众，乃至一切天，及天人、阿修罗、乾达婆、人非人等，闻佛所說，皆大欢喜，信受奉行。}%

@{佛說勝幡瓔珞陀羅尼經}@
%{佛说胜幡璎珞陀罗尼经}%
