@{略釋新華嚴經修行次第決疑論卷三之上}@
%{《略释新华严经修行次第决疑论》卷三上}%

@{大唐北京李通玄撰}@
%{大唐北京李通玄撰}%

@{十行位}@
%{十行位}%

@{第一歡喜行。南方有國土名為三目，彼有比丘名曰善見。南義如前。國土名三目者，以明法眼、智眼、慧眼，以此善知識於此行中，常以此三眼善利眾生，故名三目。目者，眼也。以法眼明淨，常見法身；智眼知根，善知根器；慧眼簡擇，明見正邪。以此三眼，處行無惑；若無此三眼，自亦恒迷，事無不染，何堪利物令離蓋纏？以善知識道德行門而標其國，名為三目。比丘名善見者，以此三眼知根，應根與益，不浪施教，名為善見。何故此十行之初以比丘為首？以明處行，先以三眼明徹，於世間中心境無垢，名曰比丘。以比丘無染，是解脫義。此十行初以比丘，是處行不染義。十住初妙峯山頂德雲比丘，是從定起觀，以明相盡出俗之義。十迴向初，鬻香長者號青蓮華，以明迴出纏心多者，令入生死成大慈悲行，處世知真而不染污，故號青蓮華。以俗表之，如淨名之流是也。十地初以婆珊婆演底主夜神，此云主當春生，以明十地大悲行，常處生死長夜，主當一切眾生，令善芽增長。亦是主當春生苗稼神。善財至三眼國，於城邑聚落村隣市肆川源山谷一切諸處周遍求覓者，城者可知。隣者，《尚書大傳》曰五家為隣，三隣為朋，三朋為里，五里為邑。此是虞夏之制也。自餘可知。善財如是求覓，以明觀察諸法靜亂無體，一切處無著。比丘在林中經行往返者，以明萬行如林覆蔭，莊嚴萬有也。地有林莊嚴真境，人有行莊嚴自身及益他人也。往返經行者，明體不住生死，不住解脫涅槃。故其比丘壯年者，以明在世毀讚無傾、利生無盡，為壯年美貌端正可喜。其髮紺青右旋不亂，頂有肉髻，皮膚金色，頸文三道，額廣平正，眼目修廣如青蓮華，如是等三十二相具足，以明法眼智眼慧眼內嚴、外彰善行，慈悲和悅知根接生，以得報相嚴身，具有三十二相，正果報也。正經行時，不遲不速、審諦經行，無量天龍八部釋梵護世等十眾前後圍遶者，以行感招受化之眾也。主方神隨方迴轉者，震巽離坤兌乾坎艮上下二方為十方，皆有神隨逐迴轉而行。又表法中震為木，以木中都含十方之法，以十下八為木字。震為音聲、為震動、為青龍、為吉慶、為春生、為發明、為眾善之首，以此法事先東方為首。南方離，為虛無、為正、為日、為目、為心、為文章、為盛明。若達心虛無，即有智慧文章明也。故問一知十者，是智盛明義。以此十朋之龜者，問一知十，表智慧明也。北方者，為坎、為水、為玄武、為始明。此方以明暗創分以為北字，故十一月一陽生，以明暗始分之始，暗去明來、明暗相背也。又表正在玄武，迷愚姦邪之際，善惡不和、不相信順，亦是明暗不比，皆相違背，故云北字。海幢比丘背上，出二乘以表之。又坎為牢固、為水，水善利萬物，皆是隨方迴轉之義。善惡之道，十方參有。東北方為山、為石、為止、為小男、為童蒙。年初歲末在其中，丑未相衝，是陰陽之介。金墓在丑、木墓在未，日生於寅、月生於申。以艮為山故，表山高難昇。以人巴為艮字。若表聖道難登，心淨不動如山，方正道現也。即以艮止其心，正道現為艮義，皆隨方迴轉義。東南方為巽，為風、為長女、為言說、為風教，故巽主辛丑辛未。以丑為小男，未為眾人為信順。以明巽為言說風教，以化眾人。童蒙小男已至道者，德合天地，然不須教也，是故口出風而施言教以定正邪。是非盡、言說俱巳，故兩巳共成巽字。約略如是。十方之法難量，一方之法具有十方，互體參差卒申難盡，但隨世法及出世法隨事迴轉。是故經言主方神隨方，迴轉者法也。以明法無定體，隨事變通。以明處此位中，隨其世間事宜，教行自在，隨方迴轉。引導其前者，以明善施教行，引導一切眾生，以教行為先也。足行神持寶蓮華以承其足，神表智，於萬行中處世無染也。以明行體性無垢故。閻浮幢林神，雨眾雜華雲。此林近阿耨達池，以表萬行如林，覆蔭含生。不行一行，處行無量，度脫眾生。華者行也。無盡光神，舒光破暗者，恒以智慧破一切迷暗故。不動藏地神現諸寶藏，令一切眾生修其善業，發開智慧寶藏故。普光明虛空神莊嚴虛空者，以普光明智度眾生，普令眾生行於空行，破諸迷暗，獲無量福德，以自莊嚴成就。德海神雨摩尼寶者，以大慈悲行淨眾生垢故。無垢藏須彌山神，頂禮恭敬，曲躬合掌，以明自智高勝，恒行謙敬，無我慢之心。無礙力風神，雨妙香華。此是巽神，以明智慧善說風教，聞者歡悅，是香華義。巽為風教義。春和主夜神，莊嚴其身投地者，眾善行為莊嚴。一切者，行不離根本智地常覺悟。主晝神執普照諸方摩尼幢，住在虛空。放大光明者，以明無相法身為虛空，根本智光為摩尼寶幢體。以智自性無垢淨光為照耀體，以明萬行及以心境，恒以根本普光明智普照十方，無一法可得，而以萬行度諸眾生，不離此智。常不迷心境，即能於世間而無染著。處於世間教化眾生，常行此十行法而無過失。此十箇神，以表神智處世之行十波羅蜜，令修行者倣之。我聞聖者已下，請法。比丘答之：我年既少出家日近者，以明初從十住，創入十行之首也。我此生之中，於三十八恒河沙佛所淨修梵行者，以明不離法眼智眼慧眼三法為三十，此三法上皆能破除心境識上十無明。以此三法所觀，一切心境識皆不離法眼智眼慧眼所知見故，即八正道行恒相應故，故言三十八恒河沙佛所淨修梵行。以恒河沙邪見一切煩惱，以三眼觀之，無有一法不解脫者，不離法眼智眼慧眼所知見故，無有一法不清淨故，身口意悉清淨故，故云三十八恒河沙佛所淨修梵行。以三眼淨，一切見聞覺知境總淨，名為佛之知見也。經云或有佛所，一日一夜淨修梵行，乃至七日七夜、半月一月、一歲，乃至不可說劫，淨修梵行，乃至入無所證處淨修梵行，亦見彼佛成等正覺，說法各各差別，無有雜亂者，以月無始無終、無有本末，一切心境之上不見一法是非能所，是修梵行。梵者，淨也。善了心境無染淨是非之性，常作如是觀，是於一切佛所淨修梵行，以自心境一切淨故，即是佛也。修行者，終不可於自他之上存是立非，得為成佛也。設經塵劫勤勞，無免生死。何如心境皆淨？以三眼隨用，住持世間。修行者應常以三眼觀察世間，令心境識以成智業。心境清淨慈悲和悅，主導眾生無有勞倦。何事須憂？一切佛法自然明了。我唯知此菩薩無盡燈解脫門已下，明推德於前，更令昇進。以法眼智眼慧眼常照現前，令不迷心境，即情識種子總亡，唯智慧現前，名為無盡燈法門。又以一燈燃百千燈，冥者皆明，明終不盡，故云無盡燈也。此位以檀波羅蜜為主，餘九為伴。}@
%{南边有一个国土，叫做三目国，那里有一个比丘，叫做善见。南边的意思如前面所说。国土名叫三目，是为了说明法眼、智眼、慧眼，这个善知识在这个行位中，常常用这三眼来利益众生，所以叫做三目。目，就是眼睛。用法眼明净，常常看到法身；用智眼知根，善于了解众生的根器；用慧眼简择，明辨正邪。用这三眼，在行位中不会迷惑；如果没有这三眼，自己也会永远迷失，什么事都会染污，怎么能胜任利乐众生，让他们脱离烦恼呢？用善知识的道德行门来标记这个国家，就叫做三目国。比丘名叫善见，是因为用这三眼了解众生的根器，根据根器给予相应的利益，不随意宣说教法，所以叫做善见。为什么这十行的开始以比丘为首？是为了说明行位，首先要以三眼明彻，在世间心中没有染污，叫做比丘。比丘没有染污，是解脱的意思。这十行的开始以比丘为首，就是处在行位中没有染污的意思。十住位的开始，妙峰山顶的德云比丘，是从定中观起，是为了说明相尽出俗的意思。十回向位的开始，鬻香长者叫做青莲华，是为了说明那些内心缠绕烦恼很多的人，让他们进入生死，成就大慈悲行，在世间明了真相而不被污染，所以叫做青莲华。用世俗来比喻，就像净名之流一样。十地位的开始，婆珊婆演底主夜神，这叫做主当春生，是为了说明十地大悲行，常常处在生死长夜，主宰一切众生，让善芽增长。也是主当春生苗稼的神。善财来到三目国，在城邑聚落村邻市肆川源山谷一切地方，到处周遍寻找，城邑是知道的。邻，就是邻居，《尚书大传》说五家为邻，三邻为朋，三朋为里，五里为邑。这是虞夏的制度。其他的也都是可以知道的。善财这样寻找，是为了说明观察诸法静乱无体，一切处无著。比丘在树林中来回经行，是为了说明万行像树林一样覆盖荫蔽，庄严一切。土地上有树林庄严真境，人有行来庄严自身，并且利益他人。来回经行，说明身没有停留于生死，也没有停留于解脱涅槃。所以这个比丘壮年，是为了说明在世间毁誉不倾，利益众生无穷，是壮年美貌端正令人欢喜的。他的头发绀青色，右旋不乱，头顶有肉髻，皮肤金色，脖子上有三道纹路，额头宽广平正，眼睛修长广阔，像青莲花一样，这样等等三十二相具足，是为了说明法眼智眼慧眼内在庄严，外在彰显善行，慈悲和悦，了解根器，接引众生，从而获得报相庄严自身，具有三十二相，是正果报。正经行的时候，不快不慢，审慎地经行，无量天龙八部释梵护世等等十众前后围绕，是因为行能感召受化的人群。主方神随方迴转，震巽离坤兑乾坎艮上下四方为十方，都有神跟随迴转而行。又用它来比喻法，震为木，木中包含十方之法，用十下八来组成木字。震代表音聲，代表震动，代表青龙，代表吉庆，代表春生，代表发明，代表一切善行的开始，因此法事先以东方为首。南方离，代表虚无，代表正，代表日，代表目，代表心，代表文章，代表盛明。如果达到心虚无，就会有智慧文章明了。所以问一知十，是智慧盛明的意思。用这十朋之龟，问一知十，代表智慧明了。北方，代表坎，代表水，代表玄武，代表始明。这个方位以明暗创分来组成北字，所以十一月一阳生，说明明暗开始分开的开始，黑暗过去光明到来，明暗互相背离。又代表正在玄武，迷愚奸邪的时候，善恶不和谐，不相信顺，也是明暗不比，都互相违背，所以叫做北字。海幢比丘背上，出二乘来比喻。又坎代表牢固，代表水，水善利万物，都是随方迴转的意思。善恶之道，十方都有。东北方代表山，代表石，代表止，代表小男，代表童蒙。年初岁末都在其中，丑未相冲，是阴阳的介。金墓在丑，木墓在未，日生于寅，月生于申。以艮为山，所以代表山高难登。用人巴来组成艮字。如果代表圣道难登，心净不动像山一样，才能显现正道。就是用艮来止住心，正道显现就是艮的意思，都是随方迴转的意思。东南方为巽，代表风，代表长女，代表言说，代表风教，所以巽主辛丑辛未。以丑为小男，未为众人为信顺。说明巽代表言说风教，用来化导众人。童蒙小男已经到达道的人，德合天地，但是不需要教导，所以口出风而施言教，来确定正邪。是非尽，言说俱巳，所以两个巳组成巽字。大致就是这样。十方之法难以衡量，一方之法具有十方，互相体现在一起，参差错综，难以穷尽，但是跟随世法和出世法，随事迴转。所以经文说主方神随方迴转，迴转的是法。说明法没有一定的体，跟随事物变化而变化。说明处在这个位次中，跟随世间的事宜，教化自在，随方迴转。引导其前面，说明善于宣说教法，引导一切众生，以教化为先。足行神持宝莲花来承托他的脚，神代表智，在万行中处世没有染污。说明行体性没有染污。阎浮幢林神，降下各种各样的花云。这片树林靠近阿耨达池，用来比喻万行像树林一样，覆盖荫蔽含生。不行一行，处行无量，度脱众生。花就是行。无尽光神，舒展光明破除黑暗，总是用智慧破除一切迷暗。不动藏地神显现各种宝物，让一切众生修持善业，开启智慧宝藏。普光明虚空神庄严虚空，用普光明智度脱众生，普遍让众生行于空行，破除一切迷暗，获得无量福德，用来庄严成就自己。德海神降下摩尼宝，用大慈悲行来净化众生的垢染。无垢藏须弥山神，顶礼恭敬，弯腰合掌，说明自己智慧高超，常常谦虚恭敬，没有我慢之心。无碍力风神，降下妙香花。这是巽神，说明智慧善于宣说风教，听到的人感到欢悦，是香花的意思。巽代表风教。春和主夜神，庄严自身投地，众善行为庄严。一切，行不离开根本智地，常常觉悟。主昼神执持普照四方摩尼幢，住在虚空。放大光明，说明无相法身为虚空，根本智光为摩尼宝幢体。用智的本性无垢净光为照耀体，说明万行以及心境，常常用根本普光明智普照十方，没有一法可以获得，却用万行度脱一切众生，不离开这个智。常常不迷失心境，就能在世间而没有染着。处在世间教化众生，常常行持这十行法而没有过失。这十个神，用来比喻神智处世之行，十波罗蜜，让修行者效仿。我闻圣者以下，请法。比丘回答说：我年纪很小就出家，出家时间不长，说明是开始从十住位，进入十行的开始。我这一生中，在三十八恒河沙佛那里清净修持梵行，说明不离开法眼智眼慧眼三法，为三十，这三法都能破除心境识上的十无明。用这三法来观照，一切心境识都不离开法眼智眼慧眼所知见，就是八正道行常常相应，所以说三十八恒河沙佛那里清净修持梵行。用恒河沙邪见一切烦恼，用三眼观照，没有一法不解脱，不离开法眼智眼慧眼所知见，没有一法不清净，身口意都清净，所以叫做三十八恒河沙佛那里清净修持梵行。用三眼清净，一切见闻觉知境都清净，叫做佛的知见。经文说，或许有佛的地方，一日一夜清净修持梵行，乃至七日七夜、半月一月、一年，乃至不可说劫，清净修持梵行，乃至进入无所证处清净修持梵行，也看到那个佛成等正觉，说法各有差别，没有杂乱，以月无始无终，没有本末，一切心境之上，不见一法是非能所，这就是修持梵行。梵，就是清净。善于了解心境没有染污，清净是非的本性，常常这样观照，这就是在一切佛那里清净修持梵行，因为自己的心境一切清净，所以就是佛。修行者，最终不可在自身和他人之上存是立非，才能成就佛道。即使经过尘劫勤劳，也无法免除生死。何如心境都清净？用三眼随缘，住持世间。修行者应该常常用三眼观察世间，让心境识成就智业。心境清净，慈悲和悦，引导众生没有疲倦。什么事需要担忧？一切佛法自然明了。我唯知此菩萨无尽灯解脱门以下，说明推崇德行于前面，更让它提升。用法眼智眼慧眼常常照耀眼前，不迷失心境，那么情识种子就全部消失，只有智慧现前，叫做无尽灯法门。又用一盏灯点燃一千盏灯，黑暗的地方都明亮，光明永远不会消失，所以叫做无尽灯。这个位次以檀波罗蜜为主，其他九种波罗蜜为伴。}%
@{第二饒益行。南方有國土名曰名聞。南義如前。國號名聞者，以明自在童子智德高遠，物無不曉，書數算法、技術眾藝，世間益生之法莫不洞達，以是名聲遠聞，故國名名聞。童子名自在者，以童子得不死之命，一切世法不能沮壞，於生死中隨器現形而自在，故云自在。在河渚者，水中可居處，大者名洲，小者曰渚，小渚曰沚。聚砂為戲者，以明算法，隨聚砂之多少，算知顆粒。此位中童子自在知之法，約有十法，一書、二算、三印、四醫、五工巧、六和合仙藥、七農、八商賈、九相、十知人根器而教授之，有此十法而利眾生。算法阿庾多，此方一兆。那由他，此方一億。自餘算數，梵本未翻。從我唯知此一切工巧神通已下，是推德昇進。此位以戒波羅蜜為主，餘九為伴。十住位以十二緣生觀，觀生死海為佛智海為戒體。此十行法為戒體，以成饒益之行。}@
%{第二种饶益行，南方有个国家，叫做“名闻”，南方的意思跟之前一样。这个国家叫“名闻”，是因为明自在童子智慧德行高远，没有不懂的东西，无论是读书、算数、算法、各种技术、世间有益于众生的方法，他都通晓，因此名声远播，所以国家叫做“名闻”。童子叫做“自在”，是因为他获得了不死之命，一切世法都不能破坏他，在生死中，他随缘变化身形，自由自在，所以叫做“自在”。“在河渚”，意思是说，他在河水里居住，大的叫洲，小的叫渚，更小的叫沚。用沙子玩耍，是为了说明算法，根据沙子的多少，就能算出沙粒的数量。在这个位置上，自在童子所知道的法，大约有十种，一是读书，二是算数，三是印记，四是医术，五是工艺，六是配制仙药，七是农业，八是经商，九是相术，十是了解人的根器，并进行教授，拥有这十种方法，就能利益众生。算法“阿庾多”，相当于现在的一兆。“那由他”，相当于现在的一亿。其他的算法，梵文经典还没有翻译过来。从“我唯知此一切工巧神通已下”，是推演德行，不断提升。在这个位置上，以戒波罗蜜为主，其他九种波罗蜜为辅。十住位以十二因缘观，观察生死海就是佛智海，就是戒体。这十种行法就是戒体，用来成就饶益众生的行。}%

@{第三無違逆行，以忍波羅蜜為主，餘九為伴。南義如前。有一大城名為海住，前之二位所云國，此位云城者，何以明？但以約智德所知為國，今此位以忍防護身口意業不令高慢，名之為城。城名海住，明下心如海，容納眾流而無所棄。優婆夷名具足者，以能具足施、戒、忍、進、慈悲，具此五法名為具足。在此城中所住之宅者，以明忍行內嚴，不居其外，故在城中。所居之宅四面無量種種眾寶莊嚴者，以明一心內懷法忍，感招無量功德莊嚴。優婆夷處於寶座者，以忍為座體，盛年美貌端正可喜，以忍報嚴也。素服垂髮身無瓔珞者，此捨外華嚴，以明忍狀。色相威德光明者，忍行志德感乘，故容貌可喜。其宅廣博，一室而開四門者，以忍施仁慈廣大，以四攝法四無量心無限也。以一小器置於座前，一切世界無限大眾來所食，皆隨根得食得道，各各差別。以法忍施戒慈悲謙下，無自大憍慢為小器，即功德廣大施無邊。若能忍心如虛空，福德莊嚴無有盡也。故頌云行忍身心無中邊，除見大小如虛空，其心平等無高卑，十塵法施亦無盡。此位明十行忍門，十千童女總明忍辱柔軟和悅之行，以女表之。眷屬有百萬阿僧祇者，以明忍辱慈悲柔和行周。從我唯知此菩薩無盡福德藏解脫門已下，明推德昇進，以明忍辱一門即諸行具足，諸功德藏具足也。}@
%{第三种无违逆行，以忍波罗蜜为主，其他九种波罗蜜为辅。南方的意思跟之前一样。有一个大城，叫做“海住”，前面两个位置说的都是“国”，这个位置说的是“城”，为什么呢？因为约定了，智慧德行所知道的地方，叫做“国”，而现在这个位置，以忍辱来保护身口意业，不让他们变得傲慢，所以叫做“城”。城叫做“海住”，说明内心像大海一样，包容一切，不舍弃任何东西。优婆夷叫做“具足”，是因为她能够具足布施、持戒、忍辱、精进、慈悲，拥有这五种法，就叫做“具足”。在这个城里所住的宅子，说明忍辱行在内心严谨，不居于外，所以住在城里。所住的宅子，四面无量种种珍宝庄严，说明一心内怀法忍，感召无量功德庄严。优婆夷坐在宝座上，以忍辱为座体，盛年美貌，端正可喜，这是忍辱的报应严谨。穿着素服，头发垂下，身上没有璎珞，这是舍弃外表的华严，说明忍辱的形态。色相威德光明，这是忍辱的志德感召乘，所以容貌可喜。宅子广阔，一间屋子却开四扇门，说明忍辱的施舍仁慈广大，以四摄法、四无量心无限。用一个小器皿放在座位前面，一切世界无限众生来吃饭，都根据自己的根器，得到食物，得到解脱，各不相同。以法忍、布施、持戒、慈悲、谦卑，没有自大、憍慢，这就是小器皿，而功德却广大无边。如果能够忍辱之心像虚空一样，福德庄严无有穷尽。所以颂云：“行忍身心无中边，除见大小如虚空，其心平等无高卑，十尘法施亦无尽。” 
这个位置说明十种行的忍辱门，一万个童女，总共说明忍辱柔软和悦的行，以女性来象征。眷属有一百万阿僧祇，说明忍辱慈悲柔和的行周遍。从“我唯知此菩萨无尽福德藏解脱门已下”，说明推演德行，不断提升，说明忍辱一门，就能具足一切行，具足一切功德藏。}%

@{第四無屈撓行，精進波羅蜜為主，餘九為伴。南義如前。有城名大興者，以明精進波羅蜜。大興財法二施之行悉周遍，故城名大興。居士號明智者，以智能隨俗，善行二施，饒益一切眾生，故名明智。善財於城內市肆衢道七寶臺上，處無數寶莊嚴之座而坐其上，其座十種莊嚴，廣如經說。皆依十種波羅蜜行報生故。先云七寶臺上以為座體者，以明萬行以七覺支分為體。七覺者，一擇法覺支、二精進覺支、三念覺支、四喜覺支、五猗覺支、六定覺支、七捨覺支。以根本智為長者之身，故為明智。居士者，居世間而不染，故名居士。以其明智坐七覺支，成無量妙行門，作自利利他昇進之行。明一切萬行覺觀，治習解迷，精進無倦，成就大慈大悲，皆不離一切法空自性無垢白淨無作智為本體。以染淨習氣及樂出世間心之勝劣，令知慈悲增減不圓滿障，安立十住、十行、十迴向、十地、等妙二位昇進之行名目，與修行者作樣，令學者倣之，依教不錯。故市四衢道坐七寶臺座，以七覺支為座體，以明四攝四無量心，故名四衢道。以七覺支分十波羅蜜及無量行，名眾寶莊嚴。常處生死煩惱為朝市。以明此位精進之行，應如是行財法二施之門。善財請法，居士令觀來眾色類無量廣多，及來眾欲樂不同。勸觀之已，居士須臾繫念，仰視空中，如其所須悉從空而下，一切大眾普皆滿足者，以表明智自體是空，一切果報皆從空智而幻生故。以此仰視虛空，表其空智幻生福報諸功德海，從此空智而生。是以觀其本源，令知果報功德所生之因。大慈大悲財法大捨悉從空智而起，一切萬行從空智慧而生，及以一切眾生及以業果皆如是也。令修行者善知心境一切功德果報，及一切眾生所行因果，皆從空智而有。眾生不了妄作無明，而作善惡業，迷其空智，生死流轉。了此法者，得大明智，而常隨俗行於慈悲，諸功德海財法二施，廣大無盡隨念而至，從此空智而有故。是故須觀令學者識本倣之，在行無染，猶如蓮華而有可觀，處水無染。前十住中，第四精進波羅蜜，即以彌伽長者於市肆上，為十千人眾說輪字莊嚴門，令學諸善知世智，了世名言書字句義一切名字互體相生，一一名字有一切名字，互成生起，本性體無。今十行中，第四無屈撓行，行精進波羅蜜，以明智居士在市肆衢道，以明四攝法，行財法二施攝眾生行，從空智生。自餘廣意，經中具明。從我唯知此隨意念念生福德藏解脫門已下，明推德昇進。}@
%{第四种无屈挠行，以精进波罗蜜为主，其他九种波罗蜜为辅。南方的意思跟之前一样。有一个城叫做“大兴”，说明精进波罗蜜。大兴财法二施的行，都周遍无遗，所以城叫做“大兴”。居士叫做“明智”，因为他以智慧随顺世俗，善行二施，饶益一切众生，所以叫做“明智”。善财在城里的市场、街道、七宝台上面，坐在无数宝庄严的座位上，这个座位有十种庄严，详细内容如经中所说。都是依十种波罗蜜行的报应而生。前面说坐在七宝台上，以七宝台为座体，说明万行以七觉支为体。七觉支，一是择法觉支，二是精进觉支，三是念觉支，四是喜觉支，五是猗觉支，六是定觉支，七是舍觉支。以根本智为长者的身，所以叫做“明智”。居士，住在世间，却不染世间，所以叫做“居士”。因为他以明智坐在七觉支上，成就无量妙行门，做自利利他的提升之行。明了万行觉观，治习解迷，精进不懈，成就大慈大悲，都不离开一切法空自性无垢白净无作智为本体。以染净习气，以及乐出世间心之胜劣，令知慈悲增减不圆满的障碍，安立十住、十行、十回向、十地、等妙二位提升之行的名目，给修行者做样，让学习者模仿，依教不误。所以市场、四衢道，坐在七宝台座位上，以七觉支为座体，说明四摄四无量心，所以叫做四衢道。以七觉支分十波罗蜜以及无量行，叫做众宝庄严。经常处于生死烦恼，就如同市场。说明在这个位置上的精进之行，应该如是行财法二施之门。善财请法，居士让他观察来的人，种类无量广多，以及来的人，欲望快乐都不相同。劝他观察之后，居士须臾间系念，仰视空中，如同他所需要的一切，都从空中降下，一切大众都普遍满足，说明明智的自体是空，一切果报都是从空智幻化而生。以此仰视虚空，表示空智幻化福报、功德海，从空智而生。所以观察其本源，令知果报功德所生之因。大慈大悲、财法大舍，都从空智而起，一切万行从空智慧而生，以及一切众生，以及业果，都是如此。让修行者善知心境一切功德果报，以及一切众生所行因果，都从空智而有。众生不了妄作无明，而造作善恶业，迷失了空智，生死流转。了知此法者，获得大明智，而常随俗行于慈悲，诸功德海、财法二施，广大无尽，随念而至，从空智而有。所以要观察，让学习者识本模仿，在行无染，如同莲花，在水中无染。前面十住中，第四精进波罗蜜，就是弥伽长者在市场上，为一万人众说轮字庄严门，让学习者都懂得世智，明了世俗名言、书写文字、句子意义、一切名字，互体相生，每一个名字都包含一切名字，互相生起，本性体无。现在十行中，第四无屈挠行，行精进波罗蜜，以明智居士在市场、街道，说明四摄法，行财法二施摄受众生行，从空智而生。其他的广义，经中详细说明。从“我唯知此随意念念生福德藏解脱门已下”，说明推演德行，不断提升。}% 
@{第五離癡亂行，禪波羅蜜為主，餘九為伴。南義如前。}@
%{第五个远离愚痴的乱行，以禅定波罗蜜为主，其他九种为伴。南义如前所说。}%

@{大城名師子宮者，明禪定能發大智慧，於生死中及大眾中說決定破生死法，得無怖畏，故名師子宮。}@
%{一座大城叫做狮子宫，它阐明禅定能够产生大智慧，在生死之中以及大众之中，宣说决定破除生死的方法，获得无畏，所以叫做狮子宫。}%

@{明此智慧，不從外依他而來，以自心寂定所顯得，故名師子宮。}@
%{明白这种智慧，不是从外依附他人而来，而是通过自身心寂静而显现出来的，所以叫做狮子宫。}%

@{智慧為師子。}@
%{智慧是狮子。}%

@{善財於市中見寶髻長者，以明此位不住禪體，在生死煩憒之中引接一切眾生。}@
%{善财在市中见到宝髻长者，以此说明这个位置不执着于禅定，在生死烦恼之中引导接引一切众生。}%

@{故長者接善財手，將詣所居，示其舍宅，光明真金所成，白銀為牆，頗梨為殿，紺琉璃寶以為樓閣，硨磲妙寶而為其柱，百萬種寶周遍莊嚴，赤珠摩尼為師子座，摩尼為帳，真珠為網彌覆其上。}@
%{所以长者拉住善财的手，将要带他去自己住的地方，向他展示自己的宅舍，是用光明真金建造的，白银做墙，梨木做殿堂，用深蓝色琉璃宝做楼阁，用白珊瑚妙宝做柱子，用百万种宝珠周遍装饰，用红色珠子和摩尼宝做狮子座，摩尼宝做帐篷，珍珠做网覆盖在上面。}%

@{瑪瑙寶池香水盈滿，無量寶樹周遍行列。}@
%{玛瑙宝池里充满香水，无数宝树周遍排列。}%

@{其宅廣博，十層八門。}@
%{他的宅舍宽广，有十层八门。}%

@{善財次第觀察，此以禪體大智慧功德八正行報生依果故，觀果知因。}@
%{善财依次观察，这是由于禅定的大智慧功德和八正道报生依果的缘故，观察果报就知道原因。}%

@{善財觀察報居宅舍因果，即得所修之道。}@
%{善财观察报应、居所、宅舍的因果，就得到了自己应该修行的道理。}%

@{論主頌曰禪心自淨為光明，自性無垢為真金，廓徹如空無涯際，此是智者之宅舍。}@
%{论主颂曰：禅心自净是光明，自性无垢是真金，廓彻如空无涯际，这就是智者的宅舍。}%

@{智眼普觀一切法，白淨無垢無中邊，諸法取捨不可得，此是智者之垣牆。}@
%{智眼普观一切法，白净无垢无中边，诸法取舍不可得，这就是智者的垣墙。}%

@{了色塵境本性無，心王善治名為殿，淨智明見照世間，於法普照為樓閣。}@
%{了知色尘境界本性没有，心王善治叫做殿堂，清净智慧明见照世间，在法上普照叫做楼阁。}%

@{常於一切見聞中，常無取捨無傾動，一切色聲能見聞，聞中不聞為寶柱。}@
%{常于一切见闻之中，常无取舍无倾动，一切色声都能见闻，闻中不闻是宝柱。}%

@{色境自性無性，智者以之為座體，能於十方塵勞門，坐為大智無垢染。}@
%{色境自性无性，智者以此作为座体，能够在十方尘劳门，坐下来成为大智无垢染。}%

@{成大智慧無所畏，此是智者師子座。}@
%{成就大智慧无所畏惧，这就是智者的狮子座。}%

@{善設教網漉眾生，心恒清淨香水滿。}@
%{善设教网漉众生，心恒清净香水满。}%

@{樓閣十重宅八門，十度八正是其行。}@
%{楼阁十重宅八门，十度八正是其行。}%

@{最下重中施飲食，第二戒施為寶衣，第三忍辱寶華瓔，第四慈悲精進女，第五禪慧妙莊嚴，五地通明菩薩住，第六淨慧妙空乘，六地菩薩於中住。}@
%{最下层中施舍饮食，第二层戒施是宝衣，第三层忍辱是宝华璎珞，第四层慈悲精进是女子，第五层禅定智慧妙庄严，五地通明菩萨住在这里，第六层清净智慧妙空乘，六地菩萨住在这里。}%

@{七層方便處生死，八層無功智自在，九層一生法王居，十層佛果咸充滿。}@
%{第七层方便之处生死，第八层无功智自在，第九层一生法王住，第十层佛果咸充满。}%

@{如是次第而修學，畢竟無初及中後，以此定慧總持門，住智自在非空有。}@
%{如此依次修行，毕竟无初无中无后，以此定慧总持门，住于智自在，非空非有。}%

@{善財白言：種何善根，獲是果報？}@
%{善财白言：种下什么善根，获得这种果报？}%

@{長者告言：善男子！我念過去過佛剎微塵劫，有世界名圓滿莊嚴，佛號無邊光明法界普莊嚴王如來、應、正等覺，十號圓滿。}@
%{长者告言：善男子！我念过去经过佛刹微尘劫，有一个世界叫做圆满庄严，佛号是无边光明法界普庄严王如来、应、正等觉，十号圆满。}%

@{彼佛入城，我奏音樂并燒一丸香而供養。}@
%{彼佛入城，我奏音乐并烧一丸香而供养。}%

@{以此功德迴向三處，謂永離一切貧窮困苦、常見諸佛及善知識、恒聞正法，故獲此報也。}@
%{以此功德回向三处，谓永离一切贫穷困苦，常见诸佛及善知识，恒闻正法，所以获得这种果报。}%

@{釋云：過佛剎微塵數劫者，處迷未悟曰塵劫也。}@
%{释云：经过佛刹微尘数劫，处于迷惑未悟叫做尘劫。}%

@{有世界名圓滿莊嚴者，以明根本普光明智自性，有無邊功德世界也。}@
%{有一个世界叫做圆满庄严，以此说明根本普光明智自性，有无边功德世界。}%

@{佛號無邊光明法界普莊嚴王者，即根本普光明智自性無垢，恒照法界虛空界，一切眾生同共有之，但為處迷，隨三界六道果報善惡不同。}@
%{佛号无边光明法界普庄严王，就是根本普光明智自性无垢，恒照法界虚空界，一切众生共同拥有，只是因为处在迷惑之中，随着三界六道果报善恶不同。}%

@{若也一念與天真自性無修無作禪相應，一切心境色塵性自無垢，便成普光明智。}@
%{如果一念与天真自性无修无作禅相应，一切心境色尘性自然无垢，便成就普光明智。}%

@{性自無依，不依空有，而能普照十方法界妙用自在，無邊功德自然莊嚴。}@
%{性自然无依，不依空有，而能够普照十方法界妙用自在，无边功德自然庄严。}%

@{但為隔迷本體，與無明貪瞋不相離也。}@
%{只是因为隔着迷惑本体，与无明贪瞋不相分离。}%

@{一念淨心迷解，大智現前，但以十住、十行、十迴向、十地、等覺位五十箇法門，調和智慈生熟使令均齊，成普賢行。}@
%{一念净心迷惑解开，大智现前，只是以十住、十行、十回向、十地、等觉位五十个法门，调和智慈生熟使之均齐，成就普贤行。}%

@{然其智體不離初心，時亦不遷、智亦不改，但令智悲神用漸漸增廣、漸漸增明，使令廓徹，量同虛空、等周法界，同一切眾生心，住一切眾生，隨心而現，悉能普應十方世界，無處不至。}@
%{然而其智慧本体不离开初心，时间也不迁移，智慧也不改变，只是让智悲神用逐渐增广，逐渐增明，使之廓彻，量同虚空，等周法界，与一切众生心相同，住于一切众生，随心而现，悉能普应十方世界，无处不到。}%

@{始終如是，自性常爾，不作神通想念變化。}@
%{始终如是，自性常尔，不做神通想念变化。}%

@{以慈善根力，法爾恒然，功行方滿。}@
%{以慈善根力，法尔恒然，功行方满。}%

@{此寶髻長者，以一切色塵自性無作禪，開發此普光明智，顯發教化一切眾生。}@
%{此宝髻长者，以一切色尘自性无作禅，开发此普光明智，显发教化一切众生。}%

@{但迷時即言佛剎微塵劫，悟已古今總無所有，昇進不離，無古今中而有漸漸，如空中雲，不離空體而有聚散，然其空體不屬時收。}@
%{但迷惑的时候就说佛刹微尘劫，悟了之后古今总无所有，升进不离开，无古今中而有渐渐，如同空中的云，不离开空体而有聚散，然而其空体不属于时间收摄。}%

@{言無邊光明法界普莊嚴王佛，入城我奏音樂并燒一丸香供養彼佛，得此功德者，但表樂音是五塵之境，便達五塵本來法體。}@
%{说无边光明法界普庄严王佛，入城我奏音乐并烧一丸香供养彼佛，得到这种功德，只是表明乐音是五尘之境，便达到五尘本来法体。}%

@{本是法界普光明智之境界，以為法樂，名為供養。}@
%{本来是法界普光明智的境界，以为法乐，叫做供养。}%

@{得此道者，是迴向三處，永離貧窮困苦、常見諸佛及善知識無邊功德，以此達妄成智，而用教化眾生而得也。}@
%{得到这种道的人，是回向三处，永离贫穷困苦，常见诸佛及善知识无边功德，以此达到妄成智，而用来教化众生而得到。}%

@{我唯知此無量福德寶藏解脫門已下，明推德昇進。}@
%{我只知道这个无量福德宝藏解脱门以下，明推德升进。}%

@{以無明迷解，以成普光明智，以用教化眾生，是無量福德藏。}@
%{以无明迷惑解开，以成就普光明智，以用来教化众生，是无量福德藏。}%

@{十住解脫長者禪身，含十佛剎海，以境而從體以為禪體。}@
%{十住解脱长者禅身，包含十佛刹海，以境界而从本体以为禅体。}%

@{此十行中寶髻長者，以禪體而就用為禪體，一切色塵無不禪收。}@
%{这十行中宝髻长者，以禅体而就用为禅体，一切色尘无不禅收。}%


@{第六善現行，以般若波羅蜜為主，餘九為伴。南義如前。有一國土名藤根者，以表此位智慧深固，徹於水際，不可傾拔，名曰藤根。城名普門者，為此長者世無不達、無不救濟，醫方療疾無病不明，大小三乘及一乘根種無不皆示依法接引，所稱時宜，香湯沐浴、名衣上服、飲食上味無不給施，故其城名普門。長者名普眼者，以明此位智慧幽微，世無不曉，十方世法一切皆明，名為普眼。此位以智慧成滿一切醫方、一切佛法大小法門，及飲食衣服，十方恒施。亦和合一切香，供養諸佛。廣在經文。我唯知此令一切眾生普見諸佛歡喜法門已下，是推德昇進。此位令修行者見道之後，以慈悲故，利眾生事無不頓明，以益群品。十住中海幢比丘，入寂滅神通，十方化利。此位普眼長者，以正法大小諸乘及世法諸功，普皆等濟。}@
%{第六个善现行，以般若波罗蜜为主，其余九个为伴，南义如前。有一个国土叫藤根，以此来比喻这位智慧深固，深入到水边，不可倾拔，所以叫做藤根。城名叫普门，因为这位长者世间无不达，无不救济，医方治疗疾病没有病不明，大小三乘及一乘根种无不皆示依法接引，所称时宜，香汤沐浴、名衣上服、饮食上味无不给施，所以城名叫普门。长者名叫普眼，以此来表明这位智慧幽微，世间无不晓，十方世法一切皆明，所以叫做普眼。这位以智慧成满一切医方、一切佛法大小法门，及饮食衣服，十方恒施。也和合一切香，供养诸佛。广泛在经文中。我只知道令一切众生普见诸佛欢喜法门以下，是推德昇进。这位令修行者见道之后，以慈悲故，利众生事无不顿明，以益群品。十住中海幢比丘，入寂灭神通，十方化利。这位普眼长者，以正法大小诸乘及世法诸功，普皆等济。}%

@{第七無著行，方便波羅蜜為主，餘九為伴。南義如前。有大城名多羅幢，此云明淨。王名無厭足。此位中明善治國政，慈慜含生無有厭足。治世間有多惡逆、多不善行，故示威嚴。自化其身作十萬猛卒，形貌醜惡、衣服偏陋，執持器仗、攘臂瞋目，作諸苦具，見者恐怖。自化其身作種種惡，還以自化其身而追捉之，或截耳鼻挑目種種苦治，令實眾生懼而不犯厭而離之，能發無上道心。明菩薩大慈大悲之行以治惡法，外示威嚴、內懷慈慜，以大慈悲心實不傷一蚤一蟻，何況人耶？廣如經說。我唯得此如幻解脫門已下，是推德昇進。}@
%{第七个无著行，方便波罗蜜为主，其余九个为伴，南义如前。有一个大城名叫多罗幢，此云明净。王名叫无厌足。这位中明善治国政，慈慜含生无有厌足。治世间有多恶逆、多不善行，故示威严。自化其身作十万猛卒，形貌丑恶、衣服偏陋，执持器仗、攘臂瞋目，作诸苦具，见者恐怖。自化其身作种种恶，还以自化其身而追捉之，或截耳鼻挑目种种苦治，令实众生惧而不犯厌而离之，能发无上道心。明菩萨大慈大悲之行以治恶法，外示威严、内怀慈慜，以大慈悲心实不伤一蚤一蚁，何况人耶？广如经说。我只得此如幻解脱门以下，是推德昇进。}%

@{第八難得行，以願波羅蜜為主，餘九為伴。南義如前。有城名妙光，王名大光。此妙光是無色形之根本。妙智大光王，是妙智之大自在用，是差別智。以此位成一分順理無功之妙行，仍有順解脫之心多，不同十地第八地任法無功智現前，恐隨智體自性無作而滯大慈悲，故從十住直至十地，皆以願波羅蜜防之，令至其位，念本願力、起大悲行，不令住淨。於智悲行漸漸殊勝，廣大三昧、涅槃道上煩惱習氣，至十地位滿方捨，始於普賢行而得自在。其位未成者，助道之行不可厭廢。其位已至，助道之行不可留。如世間法皆然，思之可見。從十住第八、十行第八、十迴向第八、十地第八，各隨本位，皆有一分無功之智和會智慈之行。勝劣之體，如十住第七位，即以休捨優婆夷與第八位仙人同住海潮處，以明智悲無二體也。此十行位第七第八，以明淨城妙光無厭足王、大光王和會大悲體，以明隨位勝劣，即以仙人與王表之。所行隨位力用不同，諸位倣此知之，位位皆然。道無二體，但明位位殊勝。如十迴向第七第八，以觀音、正趣菩薩同會而見，以聖者表之。漸漸入神，所用幽微廣大故。妙光城縱廣一十由旬者，一之與十皆為大數之母。母者本也，是根本智。十億衢路，十億是差別智中眾行，明不離本妙智之體，而有無邊眾行大用。表之其一之與十，而遍十億及十不可說乃至一切數之大體故。一一道間皆有無量萬億眾生者，以明差別智及眾行中一一行，攝化無量萬億眾生，根欲不同皆得其所。已下諸眾莊嚴，皆智悲之行報得，具如經文，觀果知因。其王二十八相者，以明後有善法行、真實行二行未圓，一行中有因有果，闕此四重因果，未具三十二相也。以明後二種行滿，即化行遍周，三十二相亦滿，以不住大智樓閣故。在四衢道中，以明四攝法四無量所攝行遍，故諸相具足也。當此妙光城中，有一樓閣名正法藏，阿僧祇寶以為莊嚴，光明赫奕，最勝無比，眾生見者無有厭足。大光王處中者，樓閣是根本普光明智，大光王是差別智。城中有無數寶樓閣，皆是本位十波羅蜜行之所報生。最居城中樓閣，根本智之報體。大光王於所住樓閣不遠坐如意摩尼寶蓮華師子座者，以不住智淨名不遠，以四攝法攝化眾生為四衢道，隨意利生名如意寶也。智恒無垢，號曰摩尼。常處世間而無染污，是廣大蓮華座。其城各隨眾生業力所見，淨穢不同。入大慈為首，隨順世間三昧者，以明不住淨智隨俗行慈順俗利生，心無沈掉名為三昧，名菩薩幢行隨順世間三昧。入此三昧時，其城內外六種震動，樹木樓閣一切境界傾身向王，皆悉頂禮。是三昧力所感，廣在經文。我唯知此大慈為首隨順世間三昧門已下，是推德昇進。此位以明不住淨智，隨俗行慈悲行遍故。}@
%{第八个难得行，以愿波罗蜜为主，其余九个为伴，南义如前。有一个城名叫妙光，王名叫大光。此妙光是无色形之根本。妙智大光王，是妙智之大自在用，是差别智。以此位成一分顺理无功之妙行，仍有顺解脱之心多，不同十地第八地任法无功智现前，恐随智体自性无作而滞大慈悲，故从十住直至十地，皆以愿波罗蜜防之，令至其位，念本愿力、起大悲行，不令住净。于智悲行渐渐殊胜，广大三昧、涅槃道上烦恼习气，至十地位满方舍，始于普贤行而得自在。其位未成者，助道之行不可厌废。其位已至，助道之行不可留。如世间法皆然，思之可見。从十住第八、十行第八、十迴向第八、十地第八，各随本位，皆有一分无功之智和会智慈之行。胜劣之体，如十住第七位，即以休捨优婆夷与第八位仙人同住海潮处，以明智悲无二体也。此十行位第七第八，以明净城妙光无厌足王、大光王和会大悲体，以明随位胜劣，即以仙人与王表之。所行随位力用不同，诸位仿此知之，位位皆然。道无二体，但明位位殊胜。如十迴向第七第八，以观音、正趣菩萨同会而见，以圣者表之。渐渐入神，所用幽微广大故。妙光城纵广一十由旬者，一之与十皆为大数之母。母者本也，是根本智。十亿衢路，十亿是差别智中众行，明不离本妙智之体，而有無邊众行大用。表之其一之与十，而遍十亿及十不可说乃至一切数之大體故。一道道间皆有無量万亿众生者，以明差别智及众行中一行一行，摄化无量万亿众生，根欲不同皆得其所。以下诸众庄严，皆智悲之行报得，具如经文，观果知因。其王二十八相者，以明后有善法行、真实行二行未圆，一行中有因有果，阙此四重因果，未具三十二相也。以明后二种行满，即化行遍周，三十二相亦满，以不住大智楼阁故。在四衢道中，以明四摄法四无量所摄行遍，故诸相具足也。当此妙光城中，有一楼阁名正法藏，阿僧祇宝以为庄严，光明赫奕，最胜无比，众生见者无有厌足。大光王处中者，楼阁是根本普光明智，大光王是差别智。城中有无数宝楼阁，皆是本位十波罗蜜行之所报生。最居城中楼阁，根本智之报体。大光王于所住楼阁不远坐如意摩尼宝莲华师子座者，以不住智净名不远，以四摄法摄化众生为四衢道，随意利生名如意宝也。智恒无垢，号曰摩尼。常处世间而无染污，是广大莲华座。其城各随众生业力所见，净秽不同。入大慈为首，随顺世间三昧者，以明不住净智随俗行慈顺俗利生，心无沈掉名爲三昧，名菩萨幢行随顺世间三昧。入此三昧时，其城內外六种震动，树木楼阁一切境界倾身向王，皆悉顶礼。是三昧力所感，广在经文。我只知道此大慈为首随顺世间三昧门以下，是推德昇进。这位以明不住净智，随俗行慈悲行遍故。}%
@{第九善法行，力波羅蜜為主，餘九為伴。南義如前。有一王都名安住者，五位之中但是第九皆是法王之位，以明至此位說法自在，故號王都。住持軌度，身心寂靜，故名安住，以明法師志德也。有優婆夷名不動，以明法師志德慈悲、和悅柔軟。心不隨境，以明法師之行。以不動優婆夷表之，不即要以婦人為法師也。優婆夷言：於自眷屬不生瞋恨，何況他眾生。善財歎此女人有三種行，頌曰守護清淨戒，修行廣大忍，精進不退轉，光明照世間。善財見優婆夷，但恭敬合掌不致禮拜者，以此位說教，無高卑性，不行曲禮，如《無行經》得性相平等無我無人者。又文殊師利白佛言：所見如來，不應禮敬。以此號為《無行經》。此至道者無上禮也。但有合掌，觀察合道，其體平等。智慈不施曲禮，得法之後方隨俗禮，以是辭去方禮。法師位有十種行：一慈悲、二柔軟、三謙敬、四色境之中心無傾動、五持戒、六忍辱、七精進、八廣明世間出世間諸法對治門、九善說四辯分明、十言音和悅生致慰問，此為法師之志德也。我唯得此求一切法無厭足三昧光明為一切眾生說微妙法皆令歡喜已下，是推德昇進。此法師位其意廣大，具在經文。今且略知經之大意次第，諸有作者，善依經本而更審諦，自策其志。此優婆夷云：爾時劫中受持如來所說法門，未曾廢捨一文一字，乃至世俗文字亦復如是，乃至世間技術之法，一一法中亦復如是。以看古樣，自勵己躬。}@
%{第九个善法行，以力波罗蜜为主，其他九个善法行为伴随。解释和前面一样。有一个王都叫安住，五个位次中只有第九个是法王之位，说明到了这个位次说法自在，所以叫王都。住持轨度，身心寂静，所以叫安住，说明法师志德。有一个优婆夷叫不动，说明法师志德慈悲、和悦柔软。心不随境，说明法师的行为。用不动优婆夷来比喻，并不是要以妇女为法师。优婆夷说：对自己的眷属都不生瞋恨，更何况其他众生。善财赞叹这个女人有三种行为，颂曰：守护清净戒，修行广大忍，精进不退转，光明照世间。善财见到优婆夷，只恭敬合掌而不致礼拜，因为这个位次说法，没有高低贵贱，不进行曲礼，就像《无行经》中得到性相平等、无我无人者一样。文殊师利也白佛言：见到如来，不应该礼敬。因此称为《无行经》。这至道者没有最高的礼节。只有合掌，观察合道，其体平等。智慧慈悲不施曲礼，得到法之后才随俗礼，以这种方式辞去才礼。法师位有十种行为：一慈悲、二柔软、三谦敬、四色境之中心无倾动、五持戒、六忍辱、七精进、八广明世间出世间诸法对治门、九善说四辩分明、十言音和悦生致慰问，这就是法师的志德。我唯得此求一切法无厌足三昧光明为一切众生说微妙法皆令欢喜以下，是推德昇进。这个法师位其意广大，都包含在经文中。现在暂且略知经文的要点次第，如果有作者，善于依经本而更审视，自己策励自己的志向。这个优婆夷说：那时劫中受持如来所说法门，从未曾舍弃一文一字，乃至世俗文字也一样，乃至世间技术之法，一一法中也一样。以看古样，自励己躬。}%

@{第十真實行，以智波羅蜜為主，餘九為伴。南義如前。有一大城名無量都薩羅者，此云有無量大喜樂事。為此善知識行，以四攝法正邪同事、愛語方便，眾生見者無不蒙益，故城名有喜樂事。有出家外道名為遍行，不著三界名曰出家，一切眾生皆同其行名為遍行。三千大千世界中，九十六種外道皆悉與其同行，故名遍行。在山頂上平地經行，以明智波羅蜜。智高出世俗，名為山頂。大悲平等普攝眾生，名為平地。善知識以無依智，於此閻浮地城邑聚落一切眾生中男女大小，常現其身，同其色類而為說法。諸眾生等皆悉不能知我從何所來，唯令聞者如實修行。十方一切世界人天六道常皆如是，故號遍行。從我唯知此至一切處菩薩行已下，是推德昇進。已上十善知識，成就世間諸藝治化之行，兼修出世之心多。若恒以生死苦海常處其中不出不沒，以成大智大慈悲及一切智海，後位方明。}@
%{第十个真实行，以智波罗蜜为主，其他九个善法行为伴随。解释和前面一样。有一个大城叫无量都萨罗，此云有无量大喜乐事。因为这个善知识的行为，以四摄法正邪同事、爱语方便，众生见到他无不蒙益，所以城名有喜乐事。有一个出家外道叫遍行，不著三界名曰出家，一切众生皆同其行名曰遍行。三千大千世界中，九十六种外道皆悉与他同行，所以叫遍行。在山顶上平地经行，说明智波罗蜜。智慧高出世俗，叫做山顶。大悲平等普摄众生，叫做平地。善知识以无依智，在这个阎浮地城邑聚落一切众生中男女大小，常现其身，同其色类而为说法。诸众生等皆悉不能知我从何所来，唯令闻者如实修行。十方一切世界人天六道常皆如是，所以号遍行。从我唯知此至一切处菩萨行以下，是推德昇进。以上十个善知识，成就世间诸艺治化之行，兼修出世之心多。如果恒以生死苦海常处其中不出不没，以成大智大慈悲及一切智海，后面的位次才明。}%

@{略釋新華嚴經修行次第決疑論卷三之上}@
%{略释新华严经修行次第决疑论卷三之上}%

@{略釋新華嚴經修行次第決疑論卷三之下}@
%{略释新华严经修行次第决疑论卷三之下}%

@{大唐北京李通玄撰}@
%{大唐北京李通玄撰}%

@{十迴向}@
%{十迴向}%

@{第一救護一切眾生離眾生相迴向善知識，以檀波羅蜜為主，餘九為伴。南義如前。有一國土名為廣大者，以此迴前十住、十行，自修解脫心多，令同於生死，調和生死涅槃。五位菩薩地位昇進，教化一切眾生相智慧之香，令成就普賢廣大願海。由此為首，故國名廣大。有鬻香長者，以明能和鬻諸香，以表能調治生死，便成大智大慈悲五分法身戒定慧解脫解脫知見香。普燻一切眾生，皆令發意，故名鬻香。鬻香融易出世間解脫入於生死，成大智大悲，以為一體無二也。解脫不壞，能與生死一體，猶如淨水處泥不濁，猶如水精寶入濁水中能清濁水，其水現在而不濁性，猶如臭草處栴檀林，猶如濁水生妙蓮華。又如阿澤迦藥一兩，能變千兩銅鐵以成真金，純作金體，無有銅鐵性。若人一念與根本普光明智相應時，能和無始無明惡業，變為如來大智大慈悲海故。猶如和合諸香以為一丸，互為資熏以成妙味，然諸香體各不相知，純雜自在，一一諸香不合不離。是故菩薩以清淨智，同於生死以為一體，一切眾生八萬四千不可說諸塵勞門，皆與同成智悲之海。生死無垢、智無清淨，無和無合、不散不離。若見生死有濁、見智有清淨，即居染淨二心。心境無非解脫。以長者號青蓮華者，以明同生死而不染污故。像此十迴向，迴前十住十行出世心多，迴入生死成就大悲。無染著故，以俗人長者青蓮華表之。十住初十行初，皆以比丘為首，表出世心多。既得出世已，須入生死廣行行海度脫眾生。是故此十迴向，以俗士長者號青蓮華表之取像。下意思之可見。以迴真入俗等塵勞，而無塵勞可污也。長者云我知一切香者，以明一切眾生皆有五分法身之香，只為發心時未至。一切燒香者，於生死海中教化令覺悟，焚燒煩惱故。一切塗香者，以明於生死海中慰喻讚歎一切眾生，令歡喜發心故。一切粖香者，令一切眾生散煩惱故。亦知香王出處者，根本智香王出在無明中，以達無明成根本智慧為佛知見，自在為王，以萬境不能染污故。已下天香龍香等八部眾有八種香，以明和合世間人天八部眾八種邪思惟等，成聖道中八種正道。已下善香惡香及世所受用香有十三種香，以明和合人天六道中六根，及境上善惡煩惱有十二，總合為一丸，成聖所知見受用之香，即十三也。已下菩薩差別香，差別智也。一切菩薩地位香，以明五位差別昇進。總結如是等香形狀生起及根本者，以明和合五位昇進生起相。且如十住有十位生起形相，皆以後位生前位，引令修行者昇進不得停住，使令加行不息，智德慈悲諸藝速明，道行增廣，不滯一法。又初發心住至第三住，出世心現前。以第四住彌伽居士市肆上者為生起，引前位出世心多，使令知鬧處是出世故。第四住至六住，有世間出世心多，即第七住純入生死、無求出世，成大慈悲行以為生起，皆有十重。及第四第七兩度生起，後十住以十行為生起，十行以十迴向為生起，五位皆然。若不如是，得一法即自謂言足，便即無求也。人間有香名曰象藏，因龍鬪而生者，以明象為大力，含藏大用在其身，表根本智以明無明貪欲所翳障，今以定慧觀照力，與貪欲瞋愛龍鬪，方始發明其香。若燒一丸，起大香雲彌覆王都者，以量周虛空，生死界為王都，以智者於中止故。於七日中雨微細香雨，著其身者悉皆金色，以明與無明鬪，現根本智白淨無垢，以起差別智，說七淨財之妙法。有能悟入，身心白淨無垢，名為金色。若著衣服、宮殿、樓閣亦皆金色者，以明慈悲喜捨諸助道行。總皆金色，以明萬行以根本智為體。若因風吹入金殿中者，以明因說教風吹，入眾生心，信受七覺支觀。以為七日七夜歡喜充滿者，法樂也，廣如經說。并此象藏香向下，通有十種香，五位通用，且如十住，一住配一，十行、十迴向、十地各各十位，皆配一種香。第五如雪山中香，表禪。第六羅剎界中香，表第六智慧。以智慧如羅剎，能食噉眾生血肉，取力用猛壯。所表當位之法，以明智慧羅剎破壞無明，不可為對。此羅剎界香名為海藏，以智慧為海藏。其香但為轉輪王所用者，以明第六位般若波羅蜜智慧成已，方能善轉法輪，像輪王也。燒之一丸，及四軍皆騰虛空者，以明至般若波羅蜜位，所說之法，身心四辯皆與空合，一一像取之，得法像亡。從我唯知此調和諸香法已下，推德昇進。以明此十迴向法，前十住、十行出生死心多，令入生死中而無所著，起普賢行願。亦與後十地及等覺位，為大智大慈悲之體故。於兜率天宮，於欲界處中而說故。以此調和根本智普賢行願，總滿十地及等覺位，依樣而行故。前經中於膝上放光，說十迴向位，以表膝者卷舒自在義，以彰此位調和生死涅槃而得自在，故將合和香法而表之。}@
%{第一个救护一切众生离众生相迴向善知识，以檀波罗蜜为主，其他九个善法行为伴随。解释和前面一样。有一个国土叫广大，因为以此迴向前十住、十行，自己修解脱心多，令同于生死，调和生死涅槃。五个菩萨位次昇进，教化一切众生相智慧之香，令成就普贤广大愿海。由此为首，所以国名广大。有鬻香长者，说明能和鬻诸香，以表能调治生死，便成大智大慈悲五分法身戒定慧解脱解脱知见香。普薰一切众生，皆令发意，所以叫鬻香。鬻香融易出世间解脱入于生死，成大智大悲，以为一体无二。解脱不坏，能与生死一体，犹如净水处泥不浊，犹如水精宝入浊水中能清浊水，其水现在而不浊性，犹如臭草处栴檀林，犹如浊水生妙莲花。又如阿泽迦药一两，能变千两铜铁以成真金，纯作金体，无有铜铁性。如果人一念与根本普光明智相应时，能和无始无明恶业，变为如来大智大慈悲海，所以。犹如和合诸香以为一丸，互为资熏以成妙味，然诸香体各不相知，纯杂自在，一一诸香不合不离。所以菩萨以清净智，同于生死以为一体，一切众生八万四千不可说诸尘劳门，皆与同成智悲之海。生死无垢、智无清净，无和无合、不散不离。如果见到生死有浊、见到智有清净，即居染净二心。心境无非解脱。以长者号青莲华，说明同生死而不染污。像这样十迴向，迴向前十住十行出世心多，迴入生死成就大悲。无染著，所以用俗人长者青莲华来比喻。十住初十行初，皆以比丘为首，表出世心多。既得出世已，须入生死广行行海度脱众生。所以此十迴向，以俗士长者号青莲华来比喻取像。下面的意思可以见。以迴真入俗等尘劳，而无尘劳可污。长者说我知道一切香，说明一切众生皆有五分法身之香，只是发心时未至。一切烧香，在生死海中教化令觉悟，焚烧烦恼。一切塗香，说明在生死海中慰喻赞叹一切众生，令欢喜发心。一切粖香，令一切众生散烦恼。也知道香王出处，根本智香王出在无明中，以达无明成根本智慧为佛知见，自在为王，以万境不能染污。以下天香龙香等八部众有八种香，说明和合世间人天八部众八种邪思惟等，成圣道中八种正道。以下善香恶香及世所受用香有十三种香，说明和合人天六道中六根，及境上善恶烦恼有十二，总合为一丸，成圣所知见受用之香，即十三。以下菩萨差別香，差別智。一切菩萨地位香，说明五位差別昇进。总结如是等香形狀生起及根本者，说明和合五位昇进生起相。且如十住有十位生起形相，皆以後位生前位，引令修行者昇进不得停住，使令加行不息，智德慈悲诸艺速明，道行增广，不滞一法。又初发心住至第三住，出世心现前。以第四住弥伽居士市肆上者为生起，引前位出世心多，使令知闹处是出世。第四住至六住，有世间出世心多，即第七住纯入生死、无求出世，成大慈悲行以为生起，皆有十重。及第四第七两度生起，后十住以十行为生起，十行以十迴向为生起，五位皆然。如果不这样，得一法即自谓言足，便即无求。人间有香名曰象藏，因龙鬪而生者，说明象为大力，含藏大用在其身，表根本智说明无明贪欲所翳障，今以定慧观照力，与贪欲瞋爱龙鬪，方始发明其香。如果烧一丸，起大香云弥覆王都，以量周虚空，生死界为王都，以智者于中止。在七日中雨微细香雨，著其身者悉皆金色，说明与无明鬪，现根本智白净无垢，以起差別智，说七净财之妙法。有能悟入，身心白净无垢，名为金色。如果著衣服、宫殿、楼阁亦皆金色，说明慈悲喜捨诸助道行。总皆金色，说明万行以根本智为体。如果因风吹入金殿中，说明因说教风吹，入众生心，信受七觉支观。以为七日七夜欢喜充满，法乐也，广如经说。并此象藏香向下，通有十种香，五位通用，且如十住，一住配一，十行、十迴向、十地各各十位，皆配一种香。第五如雪山中香，表禅。第六罗剎界中香，表第六智慧。以智慧如罗剎，能食噉众生血肉，取力用猛壮。所表当位之法，说明智慧罗剎破壞无明，不可为对。此罗剎界香名为海藏，以智慧为海藏。其香但为转轮王所用，说明第六位般若波罗蜜智慧成已，方能善转法轮，像轮王。烧之一丸，及四军皆腾虚空，说明至般若波罗蜜位，所说之法，身心四辯皆与空合，一一像取之，得法像亡。从我唯知此调和诸香法以下，推德昇进。说明此十迴向法，前十住、十行出生死心多，令入生死中而无所著，起普贤行愿。也与后十地及等觉位，为大智大慈悲之体。在兜率天宫，在欲界处中而说。以此调和根本智普贤行愿，总满十地及等觉位，依样而行。前经中于膝上放光，说十迴向位，以表膝者卷舒自在义，以彰此位调和生死涅槃而得自在，所以将合和香法而表之。}%
@{第二不壞迴向，以戒波羅蜜為主，餘九為伴。以明不壞清淨法身智身以為戒體，以此清淨戒體為大慈悲，處於世間生死而了生死之性悉清淨故。若處迷也，心境俱縛；若在悟也，心境俱真。故名不壞迴向。於此南方，南義如前。有大城名樓閣者，為以無量重重差別智觀察諸根，以為其樓。無盡智海，隨根隨時，接生為閣。有船師名婆施羅者，此云自在。為此位以淨戒處生死而不污，故云自在。其船師在城門外者，以接眾生故，不住自智德故，處外接眾生也。海岸上者，以此位大慈悲為戒體，明臨生死海岸接眾生，令無失時故，像大海潮無失時故。百千商人及餘無量大眾圍遶者，以明萬行圓滿。船師云：我在此城海岸路中，淨修菩薩大悲幢行。以明於生死大海流轉路中，淨修菩薩大慈悲幢行者，以明處生死不傾動故，摧破一切生死軍故。此船師有二義：一以菩薩常處世濟難，現同凡行，為大船師，引諸商眾生其寶所，辯諸寶類、定其寶價，非聖智不可為也。二示法，以明此位大慈悲為戒體，以十住十行得出生死之海，此位迴令入於生死海，濟渡沈倫生死眾生，故以船師像之。是故船師云：聞我法者，令其不怖生死海，必得入於一切智海。廣如經說。從我唯得此大悲幢行法門已下，是推德昇進。}@
%{第二种不坏的回向，以戒波罗蜜为主，其余九种为伴。明白不坏的清净法身智身作为戒体，以此清净戒体作为大慈悲，处于世间生死却了悟生死本性都清净，所以叫做不坏回向。在这个南方，南方的含义如前。有一个大城叫做楼阁，因为用无量无边的差别智观察各种根，把它当做楼。无尽的智慧之海，随着根随时接引众生作为阁。有一个船师叫做婆施罗，这叫做自在。因为这个位以清净戒处于生死而不染污，所以叫做自在。这个船师在城门外，因为接引众生，不执着于自己的智慧和功德，所以住在外面接引众生。在海岸上，因为这个位以大慈悲作为戒体，明白临近生死海岸接引众生，让他们不失时机，就像大海潮水不失时机一样。上千商人和其他无量大众围着，说明万行圆满。船师说：我在这个城海岸路上，清净地修持菩萨的大悲幢行。明白在生死大海流转的路上，清净地修持菩萨的大慈悲幢行，明白处于生死而不动摇，摧毁一切生死军队。这个船师有两种含义：第一，菩萨经常处于世间救济困难，现身与凡人一样，成为大船师，引导商人众生到他们的宝藏处，辨别各种宝藏，确定宝藏的价格，非圣智不可为。第二，示法，明白这个位以大慈悲作为戒体，以十住十行得出生死之海，这个位回过头来让众生进入生死之海，渡过沉沦生死之海的众生，所以用船师来比喻。所以船师说：听到我法的人，让他们不害怕生死之海，一定会进入一切智之海。详细内容如经文中所说。从我唯得此大悲幢行法门以下，是推崇功德的提升。}%

@{第三等一切佛迴向，以忍波羅蜜為主，餘九為伴。南義如前。有城名曰可樂，城是從前位昇進，至此位言。城是防護之義，以明心境之上永不起瞋恨，不忌之心故名為城。城云可樂者，為常行忍辱，眾所樂見故。長者名無上勝者，以明諸行之中忍為最勝。此位善財所以悲泣流淚，以明忍辱，慈悲之行故。見無上勝長者在其城東者，是春生眾善發明之首也。大莊嚴林幢無憂林中者，以忍心成滿在萬行無憂，以為處所也。居無量商人者，以求法寶也。百千居士者，處世俗而恒真也。如上諸眾之所圍遶者，接生行圓也。善財見彼長者，以身投地，頂禮其足，良久乃起，以明忍行以成深智禮敬也。無上勝長者云：我成就至一切處菩薩行門無依無作神通。初云三千大千世界一切人中，次云三十三天及八部龍神，乃至十方一切國土地獄惡道之身皆遍周，以其同類教化皆令歡喜，隨器所堪皆令離苦。以明法忍即成，無依智現，以智無處所大小中邊，非三世所攝，性自遍周、量濟法界，不往而到、不來而至。此乃無神而神，大用遍周；無作而作，大功普應。十方六道，恒常於一切眾生前對現色身，隨應教化，現同凡事，而諸眾生無疑怪心。此乃十方人天世間常爾，是普賢常道也。此乃立樣，令修行者設功行未及，知位欣修須及，不無其此。我唯知此至一切處修菩薩行清淨法門無依無作神通之力已下，是推德昇進。此前之三位，是十迴向入生死成大悲行，以鬻香長者號青蓮華、船師自在、無上勝等三箇長者俗士表之。至此南方有國土名曰輸那，有比丘尼名師子頻伸，是十迴向中入生死出世間慈悲，故以比丘尼表之。尼字者，慈悲之音。比丘者，出世之相，以表生死中出生死清淨大慈悲行。為明修行者了生死而性清淨故，愍其不了者，恒處其中無有出期。}@
%{第三种等一切佛的回向，以忍波罗蜜为主，其余九种为伴。南方的含义如前。有一个城叫做可乐，城是从前一个位提升到这个位才说。城是防卫的含义，明白心境之上永远不起嗔恨，没有忌讳之心，所以叫做城。城叫做可乐，因为经常行忍辱，大众都乐见，所以叫做可乐。长者叫做无上胜，明白诸行之中忍辱是最胜。这个位善财所以悲泣流泪，明白忍辱，慈悲的行为。看见无上胜长者在他的城东，这是春天众善发明的开始。大庄严林幢无忧林中，因为忍心圆满在万行无忧，把它作为处所。居住着无量商人，因为寻求法宝。上千居士，处于世间却恒常真实。像上面这些大众围着，接引众生行圆满。善财看见那位长者，以身投地，顶礼他的脚，很久才起来，明白忍行成就深智礼敬。无上胜长者说：我成就了至一切处菩萨行门无依无作的神通。首先说三千大千世界所有的人中，其次说三十三天和八部龙神，乃至十方所有国土、地狱、恶道的身都遍布，用他们的同类教化他们，让他们都欢喜，随他们的器量所能承受，让他们都离苦。明白法忍成就，无依智现，以智慧没有处所大小中边，不受三世所摄，本性自然遍布，量度济度法界，不往而到，不来而至。这叫做无神而神，大用遍布；无作而作，大功普应。十方六道，恒常在所有众生面前显现色身，随应教化，现身与凡人一样，而所有众生没有怀疑怪异之心。这叫做十方人天世间常态，是普贤的常道。这叫做立样，让修行者如果功行还没有达到，知道这个位需要欣喜地修持，才能达到，不是没有这个。我唯知此至一切处修菩萨行清净法门无依无作神通之力以下，是推崇功德的提升。前面三位，是十回向进入生死成就大悲行，用鬻香长者叫做青莲华、船师叫做自在、无上胜等三个长者俗士来比喻。到这个南方有一个国土叫做输那，有一个比丘尼叫做师子频伸，是十回向中进入生死出世间慈悲，所以用比丘尼来比喻。尼字，是慈悲的声音。比丘，是出世的样子，用来比喻在生死中出生死清净大慈悲行。明白修行者了悟生死而本性清净，怜悯那些没有了悟的人，恒常处于其中没有出期。}%

@{第四至一切處迴向者，以明此精進行，無生死不遍、無惡道不至故。以精進波羅蜜為主，餘九為伴。南義如前。有國土名輸那者，此云勇猛。為此位於生死之中，行大慈悲度，量同虛空界，六道眾生隨器現形，悉遍周故，無不濟度故。以精進如是，國土名勇猛。其國有城名迦陵林，此云鬪諍時，以明此位處世無染，大慈悲於世間能和鬪諍，故以為名。比丘尼名師子頻伸者，以德行立名，以明清淨智如師子，久處生死，以大慈悲故，廣度眾生，無辭勞倦、心恒適悅，名曰頻伸。師子頻伸者，展舒適悅之義。此比丘尼在勝光王所捨施之園中者，以明於生死中，行出生死大慈悲之行而得自在，故名勝光王。捨施之園，以明行慈悲法，以表居生死中勝於生死，行慈施法以為悅樂，故名為園。園者，遊觀悅樂義，以像菩薩恒居生死，度脫眾生以為己樂，故名之為園。此位中以普光明智成種種意生身，十方利益，一身作無量身，遍周法界眾生前，成就差別智門。意明此慈悲精進行，都含十方虛空六道眾生總為一，大慈悲饒益眾生，令離苦得樂，發菩提心，成無上道。廣大之園，一眾生不盡不出。其中一切菩薩皆如是行，以眾生界本真性故，以比丘尼號師子頻伸像之。園中所有寶樹及塵陂池樓閣等，皆以明依行報莊嚴，廣如經說。從我唯知此成就一切智已下，是推德昇進。}@
%{第四种至一切处的回向，明白这种精进的行为，没有生死不遍布，没有恶道不去，所以叫做至一切处。以精进波罗蜜为主，其余九种为伴。南方的含义如前。有一个国土叫做输那，这叫做勇猛。因为这个位处于生死之中，行大慈悲度，量度如同虚空界，六道众生随器现形，都遍布，没有不济度，所以叫做勇猛。因为精进如同这样，所以国土叫做勇猛。这个国家有一个城叫做迦陵林，这叫做斗争之时，明白这个位处于世间无染，大慈悲在世间能调和斗争，所以叫做迦陵林。比丘尼叫做师子频伸，用德行立名，明白清净智如同狮子，久处生死，以大慈悲，广度众生，没有辞劳倦，心恒常适悦，叫做频伸。师子频伸，展开舒适悦意的意思。这个比丘尼在胜光王所舍施的园中，明白在生死中，行出生死的大慈悲行为而获得自在，所以叫做胜光王。舍施的园，明白行慈悲法，用来比喻住在生死中胜过生死，行慈施法作为快乐，所以叫做园。园，游观快乐的意思，用来比喻菩萨恒常住在生死，度脱众生作为自己的快乐，所以叫做园。这个位中以普光明智成就各种意生身，十方利益，一身化作无量身，遍布法界众生面前，成就差别智门。意指明白这种慈悲精进的行为，都包含十方虚空六道众生总为一体，大慈悲饶益众生，让他们离苦得乐，发菩提心，成就无上道。广大的园，一个众生不尽不出。其中所有菩萨都如同这样行，因为众生界本真性，所以用比丘尼号师子频伸来比喻。园中所有宝树和尘陂池楼阁等等，都用来明白依行报庄严，详细内容如经文中所说。从我唯知此成就一切智以下，是推崇功德的提升。}%
@{第五無盡功德藏迴向，以禪波羅蜜為主，餘九為伴。}@
%{第五个无穷功德宝藏的回向，以禅定波罗蜜为主，其余九种波罗蜜为辅。}%
@{於此南方有一國土名曰險難者，以女人術行，以違真理，聞者難信，故國名險難。}@
%{在南方有一个国家，名叫险难，因为这个国家的女人都以妖术为行，违背真理，听到的人很难相信，所以国家名叫险难。}%
@{城名寶莊嚴者，為明及至其所，心大慈悲故，常隨生死之流，廣利群品，同行利生。}@
%{城名叫宝庄严，是为了说明到达这里的人，内心充满大慈悲，所以他们总是跟随生死之流，广泛利益一切众生，与他们同行，利益众生。}%
@{了五欲性無，不離禪體。}@
%{他们认识到五欲的本质是虚无的，但并不离开禅定的本体。}%
@{以大慈悲故，不離俗體。}@
%{因为怀着大慈悲，所以他们也不离开世俗的本体。}%
@{為大智故，處俗而不染。}@
%{因为拥有大智慧，所以他们在世俗中生活，却不受污染。}%
@{夫俗間之境，畏而離之，是二乘法；染而愛之，是凡夫法。}@
%{世俗的境界，害怕而远离它，这是二乘法；染着而喜爱它，这是凡夫法。}%
@{故菩薩不同此二，為大慈故處生死同行，為大悲故。}@
%{所以菩萨不同于这两者，因为大慈悲，所以他们身处生死之中，与众生同行，因为大悲心。}%
@{了生死及世間境界總無也。}@
%{他们认识到生死和世间的一切境界都是虚无的。}%
@{以大慈悲故，以智幻生其身，處於世間如影，猶如化人。}@
%{因为大慈悲，他们用智慧幻化出自己的身体，处于世间就像影子一样，如同化身。}%
@{雖同世間，無境可染，亦無心染境。}@
%{虽然他们身处世间，却没有任何境界可以染着他们，他们也无心染着任何境界。}%
@{但為大慈悲行，於世間不行一行，行無量等眾生行門故。}@
%{只是为了大慈悲的行，他们在世间不走任何一条路，而是走着无量等众生行门之路。}%
@{雖同世間，世間如化、自身如幻，以智隨塵。}@
%{虽然他们身处世间，世间如同幻化，自身如同幻影，他们用智慧跟随尘世。}%
@{塵無染者，塵亦本無。}@
%{尘世没有染着，因为尘世本身也是虚无的。}%
@{以此義故，雖同世俗，常離欲際。}@
%{因为这个道理，虽然他们身处世俗，却总是远离欲望的边缘。}%
@{法門以明自智無五欲，以大慈悲故，常入生死隨俗利生，得大功德。}@
%{法门以明智无五欲，因为大慈悲，他们总是进入生死，随俗利益众生，获得大功德。}%
@{五名無盡功德藏迴向，故城名寶莊嚴。}@
%{五个无穷功德宝藏的回向，所以城名叫宝庄严。}%
@{以自智無五欲，為利眾生行萬行故，城名寶莊嚴也。}@
%{因为他们自己智慧无五欲，为了利益众生，行万种法门，所以城名叫宝庄严。}%
@{是故《淨名經》云示受於五欲，亦復現行禪，令魔心憒亂，不能得其便。}@
%{所以《净名经》说：示受于五欲，也同样现行禅定，让魔心迷惑，不能得到任何方便。}%
@{火中生蓮華，實可為希有；在欲而行禪，希有亦如是。}@
%{火中生莲花，确实是稀有的；在欲望中行禅定，同样也是稀有的。}%
@{此位以大慈悲為禪體，居世間不染，如婆須蜜女表之。}@
%{这一位菩萨以大慈悲为禅定的本体，住在世间而不染着，如同婆须蜜女所表。}%
@{表一切菩薩大慈之行，法合同纏，不要須是女也。}@
%{这代表了所有菩萨的大慈悲行，法门相同，并不一定要是女性。}%
@{如離世間之行，亦無菩薩行故。}@
%{如果离开世间修行，就没有菩萨的行。}%
@{為眾生煩惱多，菩薩行多；眾生無煩惱，菩薩行亦無故。}@
%{因为众生烦恼多，所以菩萨的行也多；众生没有烦恼，菩萨的行也就不存在了。}%
@{前比丘尼，以入生死中成大慈悲，得出世解脫慈悲行門。}@
%{之前的比丘尼，以进入生死中成就大慈悲，得出世解脱的慈悲行门。}%
@{此位以於出世解脫慈悲中，入於五欲境界，以明菩薩心大慈故，不染而染、染而不染，示受五欲而無虧女志，不壞無作自性禪門，十方世界隨所見者，如應差別各身不同。}@
%{这一位菩萨在出世解脱的慈悲中，进入五欲境界，以说明菩萨内心的大慈悲，不染而染，染而不染，示受五欲而不损害女性的志向，不破坏无为自性的禅门，十方世界随所见者，如同应差别，各个身都不相同。}%
@{善財見婆須蜜女，此云世友，以能十方一切世界對現色身，隨所根睹者友而不捨，皆令離苦得樂，故云世友。}@
%{善财见到婆须蜜女，这里叫她世友，因为她能够在十方一切世界对现色身，随所根睹者友而不舍，都令他们离苦得乐，所以叫她世友。}%
@{所居在市𫑮之北自宅中住者，以此位生死塵勞為市𫑮，無法不寂為自宅。}@
%{她住在市集的北边自己的家中，以这一位菩萨的生死尘劳为市集，以无为不寂为自己的家。}%
@{其宅廣博嚴麗，寶牆寶樹園林樓閣一切皆寶莊嚴者，以禪體遍周、萬行圓滿，所得果報生也。}@
%{她的宅院广阔而华丽，宝墙宝树，园林楼阁，一切都是宝庄严，因为禅定的本体遍布周身，万种法门圆满，所得的果报生也。}%
@{若有聞法得見親近，無不獲益，離貪欲際，廣如經說。}@
%{如果有听到法的人，见到她，亲近她，没有不获益的，远离贪欲的边缘，广如经所说。}%
@{宅居市北者，以表北方為玄武，主姦邪盜賊，夜暗之所也。}@
%{宅院住在市集的北边，以说明北方为玄武，主奸邪盗贼，是黑暗的地方。}%
@{以菩薩常處無明長夜生死市𫑮，以接迷流，令歸正見，故行貪欲方便化迷。}@
%{因为菩萨总是处在无明长夜的生死市集，以接引迷途之人，让他们回归正见，所以行贪欲方便来化解迷途之人。}%
@{善財問：修何福業，得如是自在？}@
%{善财问：修什么福业，才能得到如此自在？}%
@{其女答言過去有佛名曰高行者，以此禪位體高勝，出過情念諸見故，佛號高行。}@
%{她回答说：过去有一位佛，名叫高行，因为这一位菩萨禅定的本体高胜，超越情念诸见，所以佛号高行。}%
@{城名妙門者，以定能發慧，故名妙門。}@
%{城名叫妙门，因为定能生慧，所以名叫妙门。}%
@{彼佛入王城，蹈彼門閫，其城一切悉皆震動者，以明定慧相應，一切煩惱悉皆破壞。}@
%{那位佛进入王城，踏入城门，城中的一切都震动，以说明定慧相应，一切烦恼都被破除。}%
@{其城忽然廣博眾寶莊嚴者，以禪體相應，心無內外、量等虛空，名為廣博。}@
%{城中忽然广阔，充满了各种宝藏，庄严无比，因为禅定的本体相应，心无内外，量等虚空，名为广博。}%
@{無虧定體，入𫑮同事，以接眾生，獲得報化莊嚴，不離禪定自在故。}@
%{没有损害禅定的本体，进入市集与众生同行，以接引众生，获得报化庄严，不离开禅定自在。}%
@{我為長者妻者，以禪定為夫，慈悲心為妻也。}@
%{我是长者的妻子，以禅定为夫，慈悲心为妻。}%
@{以明不失禪心，大悲隨俗不污也。}@
%{以说明不失去禅定之心，大悲随俗而不染污。}%
@{以將一寶錢供養彼佛者，世中流通可貴莫過寶錢，於世間聖道流通者莫過於智慧也。}@
%{以将一枚宝钱供养那位佛，世间流通的珍贵，莫过于宝钱，在世间圣道流通的，莫过于智慧。}%
@{文殊師利為佛侍者，是根本智之妙慧也。}@
%{文殊师利是佛的侍者，是根本智的妙慧。}%
@{以此根本智為定體，出生妙慧為侍人，教化眾生發菩提心，是菩薩自在故，以明不壞禪心而能隨俗，表菩薩大智大慈悲為禪體，處生死𫑮肆，垢淨不能滯其禪、喧諍不能留其性。}@
%{以这个根本智为禅定的本体，出生妙慧为侍者，教化众生发菩提心，这是菩萨自在的原因，以说明不破坏禅定之心，却能随俗，代表菩萨大智大慈悲为禅定的本体，处在生死市集，垢净不能滞留其禅，喧闹不能留住其性。}%
@{從我唯知此離貪欲際解脫門已下，是推德昇進。}@
%{从我唯知此离贪欲际解脱门以下，是推德昇进。}%

@{第六隨順堅固迴向，以般若波羅蜜為主，餘九為伴。}@
%{第六个随顺坚固的回向，以般若波罗蜜为主，其余九种波罗蜜为辅。}%
@{南義如前。}@
%{南方的意义如前。}%
@{有城名善度者，以明此第六位般若波羅蜜智悲以成，善度群品故，城名善度。}@
%{有一个城名叫善度，以说明这一位菩萨的第六位般若波罗蜜，以智慧和慈悲成就，善度一切众生，所以城名叫善度。}%
@{有居士名鞞瑟胝羅者，此云包攝，以表此位智慧無邊、包含萬德，救攝一切眾生。}@
%{有一个居士名叫鞞瑟胝罗，这里叫他包摄，以说明这一位菩萨的智慧无边，包含万德，救摄一切众生。}%
@{常供養栴檀座佛塔，以明栴檀是香樹，能止蛇之熱毒。}@
%{他经常供养栴檀座佛塔，以说明栴檀是香树，能够止蛇的热毒。}%
@{以此居士常坐智慧解脫之香座，能消一切眾生之熱惱。}@
%{这位居士经常坐在智慧解脱的香座上，能够消除一切众生的热恼。}%
@{塔者，佛形像之所居。}@
%{塔，是佛形像所住的地方。}%
@{此塔唯置栴檀座，座上不置形像者，以明坐空慧之座。}@
%{这座塔只放置栴檀座，座上不放置形像，以说明坐在空慧的座上。}%
@{以為佛塔，以明空慧是佛不滅解脫門也。}@
%{把它当作佛塔，以说明空慧是佛不灭解脱的门。}%
@{開栴檀座塔，即得三昧。}@
%{打开栴檀座塔，就能得到三昧。}%
@{名佛種無盡者，以明無作空智慧現前，是佛種無盡。}@
%{名叫佛种无穷，以说明无为的空智慧现前，是佛种无穷。}%
@{亦是普見三世諸佛，亦是佛不滅度門，以此無作空智慧法無有生滅故，恒用而常寂靜故，一切諸佛共同有故。}@
%{也是普遍见到三世诸佛，也是佛不灭度门，因为这个无为的空智慧法没有生灭，恒常运用而常寂静，一切诸佛共同拥有。}%
@{能壞生死、神用自在故。}@
%{能够破坏生死，神通自在。}%
@{如空中響，應繫成故，十方普應，無去無來。}@
%{如同空中的响声，应声而起，十方普应，没有去来。}%
@{是故居士供養栴檀座佛塔，得佛不滅度法門，以空智慧為座體，來觀栴檀座佛塔中無形像，即是佛不滅度故。}@
%{所以这位居士供养栴檀座佛塔，得到佛不灭度法门，以空智慧为座的本体，来观想栴檀座佛塔中没有形像，就是佛不灭度。}%
@{以明空智是佛故，無有滅度也。}@
%{以说明空智就是佛，没有灭度。}%
@{但來觀塔，即得道而去，故城名善度。}@
%{只要来观想佛塔，就能得到道而去，所以城名叫善度。}%
@{從我唯得此菩薩不涅槃際解脫門已下，是推德昇進。}@
%{从我唯得此菩萨不涅槃际解脱门以下，是推德昇进。}%
@{第七等一切眾生迴向者，以明凡五位之中第七，皆以第六空智慧法門，隨順一切眾生，處於生死，成大慈悲行，故云隨順一切眾生迴向。}@
%{第七等一切众生回向，就是说，在这五位中，第七位都是以第六位的空智慧法门，随顺一切众生，处于生死之中，成就大慈悲的行，所以说随顺一切众生回向。}%
@{以方便波羅蜜為主，餘九為伴。南方義如前。}@
%{以方便波罗蜜为主，其余九种波罗蜜为伴。南方的意义如前所述。}%
@{有山名補怛洛迦者，此云小白華樹山，其山多有小自華樹。}@
%{有一座山叫做补怛洛迦，这在汉语里就是小白华树山，这座山上有很多小白华树。}%
@{以表觀世音菩薩，處大慈悲行，教化眾生，令使不作小非、不棄小善，纖微之善皆悉行之。}@
%{用来象征观世音菩萨，处于大慈悲的行，教化众生，令他们不作小恶，不舍弃小善，微小的善行都要悉心去做。}%
@{以大由小起故，以積微霜而堅氷至、聚微塵而山岳成，是以聖人誡小過如大非至、行小善而大善自成。}@
%{因为大的是由小的积累起来的，就像积微霜而坚冰至，聚微尘而山岳成一样，所以圣人告诫小过如同大恶一样不可犯，行小善而大善自然成就。}%
@{但於一切法性自空虛，無微心可生，是非盡矣。}@
%{但是，一切法性本来就空虚，没有细微的心可以生起，是非也就都消失了。}%
@{是故觀世音以慈悲行，居小白華樹山表之。}@
%{所以观世音菩萨以慈悲行，住在小白华树山，来象征着这一点。}%
@{舊經云觀自在者，非理也。}@
%{旧经说观自在，是不合理的。}%
@{依新經為觀世音者，正也，以表大慈悲義。}@
%{按照新经说观世音，才是正确的，用来象征大慈悲的意义。}%
@{善財於此山西面巖谷之中，見觀世音於金剛寶石上結跏趺坐，無量菩薩皆坐寶石，在山西面。}@
%{善财童子在这座山的西面岩谷之中，看见观世音菩萨坐在金刚宝座上结跏趺坐，无数的菩萨都坐在宝座上，在山的西面。}%
@{於巖谷之中坐金剛寶石者，以表山西面及巖谷者，以明大悲菩薩常處一切嶮惡道中，行大慈悲行，以明山及西巖谷，竝是諸惡趣，行大慈悲行。}@
%{在岩谷之中坐在金刚宝座上，用来象征山的西面和岩谷，用来表明大悲菩萨常处于一切险恶道中，行大慈悲行，用来表明山和西面的岩谷，都是指诸恶趣，行大慈悲行。}%
@{以明西為白虎、為金、為秋殺、為凶害故。}@
%{用来表明西方是白虎、是金、是秋杀、是凶害，所以说。}%
@{以大悲表於惡趣行慈悲，即有一切處東方、一切處西方，十方總爾坐金剛寶石。}@
%{以大悲象征在恶趣中行慈悲，也就是说，一切处东方，一切处西方，十方都是坐在金刚宝座上。}%
@{不現眾妙宮殿樓閣莊嚴者，以明堅固大悲，不捨惡趣一切眾生，常於惡道對現種種身相度脫眾生，無退無動故，坐於金剛寶石。}@
%{不显现种种妙宫殿楼阁庄严，用来表明坚固的大悲，不舍弃恶趣的一切众生，常在恶道中对现种种身相来度脱众生，没有退却，没有动摇，所以坐在金刚宝座上。}%
@{餘菩薩所坐寶石皆然，以常於惡道潛形，同類利生，不現自報莊嚴之事。}@
%{其余菩萨所坐的宝座都是这样，因为他们常在恶道中潜形，同类利生，不显现自己报身的庄严之事。}%
@{常為大眾說慈悲經，為善財說大慈悲行解脫門，於一切處恒以愛語利行同事攝眾生故。}@
%{常为大众说慈悲经，为善财童子说大慈悲行解脱门，在一切处恒以爱语利行同事摄受众生，所以说。}%
@{從我唯得此菩薩大悲行法門已下，是推德昇進。}@
%{从我唯得此菩萨大悲行法门已下，是推德昇进。}%

@{第八真如相迴向，以明此位智位增明，心境皆真也。}@
%{第八位真如相回向，用来表明这一位智位增明，心境都真实。}%
@{以此真智迴向，入生死不住真體。}@
%{以此真智回向，进入生死而不执着于真体。}%
@{以願波羅蜜為主，餘九為伴。}@
%{以愿波罗蜜为主，其余九种波罗蜜为伴。}%
@{爾時東方有菩薩名曰正趣，前之諸位皆云南方，此位何獨言東方？}@
%{这时东方有菩萨名叫正趣，前面的诸位都说是南方，这一位为什么独说东方呢？}%
@{以此十迴向迴真入俗，成大慈悲行。}@
%{以此十种回向，回真入俗，成就大慈悲行。}%
@{此第七第八位和會悲智之體。}@
%{这第七位和第八位和合了悲智之体。}%
@{東方表智，以春生發明之首。}@
%{东方象征着智，因为春天生发，是光明之首。}%
@{西方表悲，以秋殺潛明之首。}@
%{西方象征着悲，因为秋天杀伐，是潜藏光明之首。}%
@{以表正趣是智，觀音是悲，和會智悲而無二體。}@
%{用来表明正趣是智，观音是悲，和合了智悲而无二体。}%
@{舉來處，即從東方妙藏世界普勝生佛所來至此也。}@
%{举来处，就是从东方妙藏世界普胜生佛那里来到这里。}%
@{又舉從彼佛所來時久近言，經不可說佛剎微塵數劫，一一念中舉不可說佛剎微塵數步，過不可說不可說世界微塵數佛剎，一一佛剎皆遍入至其佛所以供具而為供養。}@
%{又举从彼佛那里来的时候久近来说，经不可说佛剎微尘数劫，每一念中举不可说佛剎微尘数步，过不可说不可说世界微尘数佛剎，每一佛剎都遍入到其佛所以供具而为供养。}%
@{此諸供具，無上心所成，無作智所印，乃至下方一切眾生前教化，廣如經說。}@
%{这些供具，都是无上心所成就，无作智所印证，乃至下方一切众生面前教化，广泛如经所说。}%
@{及善財見正趣菩薩，與觀世音同會而見，以明觀音、正趣會智悲一體。}@
%{及善财童子见到正趣菩萨，与观世音菩萨同会而见，用来表明观音、正趣会合了智悲一体。}%
@{又表第七是悲增、第八智增，以明正趣得智體增明，返歸悲位，是就觀音同會而見。}@
%{又象征第七位是悲增，第八位是智增，用来表明正趣得到智体增明，返回到悲位，是从观音菩萨同会而见。}%
@{云從東方妙藏世界普勝生佛所而來，以明法身無身無相妙慧以為世界，自性清淨普光明無作智海，性自遍周十方國剎，名為普勝生佛。}@
%{说从东方妙藏世界普胜生佛那里而来，用来表明法身无身无相妙慧以为世界，自性清净普光明无作智海，性本来就遍周十方国土，名为普胜生佛。}%
@{以此根本普光明智生差別智，一念遍周十方一切佛前、一切眾生前，如應現身，供養諸佛、教化眾生，一時普現十方，無有來去。}@
%{以此根本普光明智生起差别智，一念遍周十方一切佛前、一切众生前，如应现身，供养诸佛、教化众生，一时普现十方，没有来去。}%
@{論主頌曰猶如於日月，普現河海中，池沼眾泉流，無不皆普現。}@
%{论主颂曰：犹如日月，普现河海中，池沼众多泉流，没有不都普现。}%
@{其相無來去，光影悉遍周，影之與本質，其性如虛空。}@
%{其相没有来去，光影都遍周，影子和本质，其性如同虚空。}%
@{眾生業力起，業性無來去，本智亦如是，體相如虛空。}@
%{众生业力起，业性没有来去，本智亦如此，体相如同虚空。}%
@{光明照十方，普現眾生水，教化十方眾，及供養諸佛，亦無能作者，以智自在故。}@
%{光明照耀十方，普现众生水，教化十方众，及供养诸佛，也无能作者，因为智自在故。}%
@{神用滿十方，在神無有神，神功乃如是。}@
%{神用充满十方，在神之中没有神，神功乃如此。}%
@{如是大用神功遍周，及供養種種供具，經云皆是無上心所成、無作法所印。}@
%{如此大用神功遍周，及供养种种供具，经说都是无上心所成就，无作法所印证。}%
@{以明無作智體有無量功德福業而莊嚴故。}@
%{用来表明无作智体有无量功德福业而庄严故。}%
@{大意此之觀音、正趣和會智悲無二門已後，直至第十迴向無量功德，不離第七迴向中慈悲之門。}@
%{大意是，此观音、正趣和合智悲无二门以后，直至第十回向无量功德，不离开第七回向中慈悲之门。}%
@{以觀世音是一切古今諸大悲之體，以明智悲廣故，不離本也。}@
%{以观世音菩萨是一切古今诸大悲之体，用来表明智悲广大，所以不离开根本。}%
@{乃至十地之樣不離觀音，一切諸佛不離其此。}@
%{乃至十地之样不离开观音菩萨，一切诸佛不离开其此。}%
@{此先立樣，後位倣之。}@
%{此先立样，后位仿之。}%
@{從我唯得此菩薩普速疾行解脫門已下，是推德昇進。}@
%{从我唯得此菩萨普速疾行解脱门已下，是推德昇进。}%
@{第九無縛無著解脫迴向，以力波羅蜜為主，餘九為伴。南方有城名墮羅鉢底，此云有門。為此位是第九法師位，有大法門故，城名有門。其中有天神名曰大天，善財見已，頂禮致敬申請。大天長舒四手，取四大海水，自洗其面，持諸金華以散善財者，以明敬初發心。又長舒四手，以四攝法遍也。自洗其面，以清淨智眼，用觀眾生，知根引接。為善財說雲網法門。天者，清淨義、慈悲義、覆蔭義，十方普含容養育眾生義，以明覆蔭如雲普潤。教設如網，漉取眾生故。是故天神出財寶如山，以施所乏。以五停心觀，隨器受法。以明修行者智會天然、用神妙道，出過情作，任智施為。包含博施，任真而用故。會大天神以為勝友，此明根本智之無作本體，名號天神，一切法門從此而出，故城名有門。從我唯知此雲網法門已下，是推德昇進。}@
%{第九个解脱无缚无著的回向，以大力波罗蜜为主，其他九种波罗蜜为伴。南方有个城，名叫堕罗鉢底，这叫有门。因为这个位置是第九位法師的位置，有很大的法门，所以城名叫有门。城里有个天神，名叫大天，善财见到他之后，顶礼致敬并请求指教。大天伸展了四只手，取来四大海水，洗了自己的脸，拿着金华撒向善财，这表示对初发心的恭敬。他又伸展了四只手，用四摄法遍布四方。洗了自己的脸，用清净的智慧之眼，观察众生，了解他们的根性，引导他们。对善财说云网法门。天，代表清净、慈悲、覆荫，十方普度众生，包含养育众生的意义，这表示覆荫如云般滋润四方。教化如同网，用来捞取众生。所以天神拿出像山一样的财宝，施舍给有需要的人。用五停心观，根据众生的根器传授法门。这表示修行者智慧通达自然，运用神妙之道，超越情执，任凭智慧运用。包含广施，任凭真如而运用。遇到大天神就把他当做胜友，这表示根本智的无作本体，名字叫天神，一切法门都从这里而出，所以城名叫有门。从“我唯知此云网法门”以下，都是推论功德的提升。}%

@{第十等法界迴向，以智波羅蜜為主，餘九為伴。此閻浮提有國者，以明等法界迴向法遍周故，總言閻浮提。摩竭國菩提場中者，以表此修行至本菩提體故。有地神其名安住者，前天神表根本清淨之智。地神名安住，表智中慈悲之體。天神出天中寶藏，地神出地中寶藏，以明慈悲之中福德也，以利眾生之福感也。天神是智之妙用，地神是智慈之恒寂，用而恒寂故，名安住不動，以天動地靜以設名也。此兩位明修行者，於生死中修行，至寂用之本源也。乃至十地果，終不離此二法故。與後作樣，令十地及等覺位中，悲智慣習成滿不移，此二法為一法也。以天為覆、地為載，含養之道不出於此智悲圓滿之法、是故取天地之像，像智慈覆載含養之法。故天地含養，由眾生作業之化生；大道含養，由智悲之妙靈也。天地無私而萬物成，大道無私而萬神濟。不為而成，而成十方大功；不作而作，而作遍周法界。是故安住地神以足指案地，百千億阿僧祇寶自然涌出。告善財言：今此寶藏隨逐於汝，是汝往昔善根果報福力之所攝受。以明其神如地靜，故地出眾寶自嚴其神清也。如天大開寶藏，天清地靜，神自彰焉。皆智悲合道，神不為而福德萬物應也。以明修行者智合天，而天且清；悲合地柔和，而育含生，而神常靜，福德自明矣。是故地神以足指按地，即眾寶涌現。以智終悲滿任無功，而神用含養遍周。是以天地之間果報福力眾寶感應，皆不從欲想有作業生也。無為無作智悲任用滿眾生界，福感自彰。經云我憶自從燃燈佛來，常隨菩薩恭敬守護，觀察菩薩所有心行者，言發心之首依他也。亦以根本普光明智為燃燈佛，是發心之首。過須彌山微塵劫，有劫名莊嚴，世界名月幢，佛號妙眼者，以自發心來所有迷障為塵劫。迷解得法清涼為月幢。妙慧現前為妙眼佛。妙慧無形、體性如空，不可破壞、含容眾法，名之為藏。從我唯知此不可壞智慧藏法門已下，是推德昇進。已上明十迴向於生死之中智悲圓滿一終訖，像天地之靈養而不窮，無怖其報，末後天地之神表之。向下九箇夜天、一箇瞿波女，以表十地長養大慈大悲，破生死無明之長夜，以夜天神表之，如下具明。已上十善知識，以明入生死海，不出不沒，成就智悲，及一切智智令圓滿，如海功多。若以生死海中，大智大慈悲漸漸任智無功，破長夜暗，周滿十方，覆蔭眾生，任其神用。普周主治世法，如下十地位中諸夜天神等眾是也。已下皆依十迴向中法樣，成滿至於等覺位也。}@
%{第十个回向，是等法界回向，以智慧波罗蜜为主，其他九种波罗蜜为伴。此閻浮提有国，这表示等法界回向法遍布四方，所以总称阎浮提。摩竭国菩提场，这表示修行到本菩提体。有个地神，名叫安住，前面天神代表根本清净的智慧。地神名叫安住，代表智慧中的慈悲之体。天神从天上拿出宝藏，地神从地里拿出宝藏，这表示慈悲中的福德，以及利益众生的福报。天神是智慧的妙用，地神是智慧慈悲的恒寂，运用而恒寂，所以叫做安住不动，用天动地静来命名。这两位表示修行者，在生死中修行，到达寂静运用的本源。直到十地果位，最终都不会离开这两法。作为后面的榜样，让十地以及等觉位中，悲智的习性圆满不移，这两法就是一个法。以天为覆，地为载，含养之道不出于此智慧慈悲圆满的法，所以取天地之像，代表智慧慈悲覆载含养的法。所以天地含养，由众生造业而化生；大道含养，由智慧慈悲的妙灵。天地无私而万物成，大道无私而万神济。不为而成，而成十方大功；不作而作，而作遍周法界。所以安住地神用脚趾按地，百千亿阿僧祇宝自然涌出。对善财说：现在这个宝藏跟随你，是你往昔善根果报福力所摄受。这表示他的神如地般静，所以地出众宝，自然美化他的神清。如同天打开宝藏，天清地静，神自然显现。都是智慧慈悲合道，神不为而福德万物应。这表示修行者智慧合天，而天就清净；慈悲合地柔和，而育含生，而神常静，福德自然显明。所以地神用脚趾按地，众宝就涌现。以智慧最终圆满慈悲，任凭无功，而神用含养遍周。所以天地之间的果报福力众宝感应，都不从欲望和造业而生。无为无作，智慧慈悲任用，充满众生界，福报自然显现。经书说：我记得从燃灯佛以来，常随菩萨恭敬守护，观察菩萨所有修行者，说发心之首依他。也以根本普光明智为燃灯佛，是发心之首。过了须弥山微尘劫，有个劫名叫庄严，世界名叫月幢，佛号妙眼，以自发心来所有迷障为尘劫。迷解得法清凉为月幢。妙慧现前为妙眼佛。妙慧无形，体性如空，不可破坏，含容众法，叫做藏。从“我唯知此不可坏智慧藏法门”以下，都是推论功德的提升。以上说明十个回向在生死中智慧慈悲圆满，最终结束，如同天地之灵养而不穷，无怖其报，最后天地之神表之。向下九个夜天，一个瞿波女，以表十地长养大慈大悲，破生死无明之长夜，以夜天神表之，如下具明。以上十个善知识，以明入生死海，不出不没，成就智慧慈悲，以及一切智智令圆满，如同海功多。如果以生死海中，大智慧大慈悲渐渐任智无功，破长夜暗，周满十方，覆荫众生，任其神用。普周主治世法，如下十地位中诸夜天神等众是也。已下皆依十回向中法样，成满至于等觉位也。}%

@{略釋新華嚴經修行次第決疑論卷三之下}@
@{略释新华严经修行次第决疑论卷三之下}@
