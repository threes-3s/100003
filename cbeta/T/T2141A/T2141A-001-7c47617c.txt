@{摩尼光佛教法儀略一卷}@
%{摩尼光佛教法仪略一卷}%

@{開元十九年六月八日大德拂多誕奉詔集賢院譯}@
%{开元十九年六月八日大德拂多诞奉诏集贤院译}%

@{託化國土名號宗教第一}@
%{托化国土名号宗教第一}%

@{佛夷瑟德烏盧詵者(本國梵音也)譯云光明使者。又號具智法王。亦謂摩尼光佛。即我光明大慧無上醫王應化法身之異號也。}@
%{佛夷瑟德乌卢詵者(本国梵音也) 译云光明使者。又号具智法王。亦谓摩尼光佛。即我光明大慧无上医王应化法身之异号也。}%

@{當欲出世。二耀降靈分光三體。大慈愍故應敵魔軍。親受明尊清淨教命。然後化誕故云光明使者。}@
%{当欲出世。二耀降灵分光三体。大慈愍故应敌魔军。亲受明尊清净教命。然后化诞故云光明使者。}%

@{精真洞慧堅疑克辯故曰具智法王。虛應靈聖覺觀究竟故號摩尼光佛。}@
%{精真洞慧坚疑克辩故曰具智法王。虚应灵圣觉观究竟故号摩尼光佛。}%

@{光明所以徹內外。大慧所以極人天。無上所以位高尊。醫王所以布法藥。}@
%{光明所以彻内外。大慧所以极人天。无上所以位高尊。医王所以布法药。}%

@{則老君託孕太陽流其晶釋迦受胎日輪叶其象資靈本本三聖亦何殊成性存存一貫皆悟道。}@
%{则老君托孕太阳流其晶释迦受胎日轮叶其象资灵本本三圣亦何殊成性存存一贯皆悟道。}%

@{按彼波斯婆毘長曆自開闢初有十二辰掌分年代。至第十一辰名訥管代二百二十七年。釋迦出現。至第十二辰名魔謝管代五百二十七年。}@
%{按彼波斯婆毘长曆自开闢初有十二辰掌分年代。至第十一辰名訥管代二百二十七年。释迦出现。至第十二辰名魔謝管代五百二十七年。}%

@{摩尼光佛誕蘇隣國跋帝王宮金薩健種夫人滿艶之所生也。}@
%{摩尼光佛诞苏隣国跋帝王宫金薩健种夫人满艶之所生也。}%

@{婆毘長曆當漢献帝建安十三年二月八日而生。泯然懸合矣。}@
%{婆毘长曆当汉献帝建安十三年二月八日而生。泯然悬合矣。}%

@{至若資稟天符而受胎。齋戒嚴潔而懷孕者。本清淨也。}@
%{至若资禀天符而受胎。斋戒严洁而怀孕者。本清净也。}%

@{自胸前化誕。卓世殊倫。神驗九。徵靈瑞五應者生非凡也。}@
%{自胸前化诞。卓世殊伦。神验九。徵灵瑞五应者生非凡也。}%

@{又以三願四寂五真八種無畏眾德圓備。其可勝言。自天及人拔苦與樂諛德而論矣。}@
%{又以三愿四寂五真八种无畏众德圆备。其可胜言。自天及人拔苦与乐諛德而论矣。}%

@{若不然者曷有身誕王宮神凝道慧。明宗真本智謀特正。體質孤秀。量包乾坤。識洞日月。}@
%{若不然者曷有身诞王宫神凝道慧。明宗真本智谋特正。体质孤秀。量包乾坤。识洞日月。}%

@{開兩元大義。示自性各殊。演三際深文。辯因緣瓦合。誅耶祐正。激濁揚清。}@
%{开两元大义。示自性各殊。演三际深文。辩因缘瓦合。诛耶祐正。激浊扬清。}%

@{其詞簡。其理直。其行正。其證真。六十年內開示方便。感四聖以為威力。騰七部以作舟航。}@
%{其词简。其理直。其行正。其证真。六十年内开示方便。感四圣以为威力。腾七部以作舟航。}%

@{應三宮而建三尊。法五明而列五級。妙門殊特。福被存亡也。}@
%{应三宫而建三尊。法五明而列五级。妙门殊特。福被存亡也。}%

@{按摩訶摩耶經云。佛滅度後一千三百年。袈裟變白。不受染色。}@
%{按摩訶摩耶经云。佛灭度后一千三百年。袈裟变白。不受染色。}%

@{觀佛三昧海經云。摩尼光佛出現世時。常施光明。以作佛事。}@
%{观佛三昧海经云。摩尼光佛出现世时。常施光明。以作佛事。}%

@{老子化胡經云。我乘自然光明道氣。飛入西那王界蘇隣國中。示為太子。捨家入道。號曰摩尼轉大法輪。}@
%{老子化胡经云。我乘自然光明道气。飞入西那王界苏隣国中。示为太子。舍家入道。号曰摩尼转大法轮。}%

@{說經戒律定慧等法。乃至三際。及二宗門。上從明界下及幽塗。所有眾生皆由此度。}@
%{說经戒律定慧等法。乃至三际。及二宗门。上从明界下及幽涂。所有众生皆由此度。}%

@{摩尼之後。年垂五九。我法當盛者。五九四十五。四百五十年。教合傳於中國。}@
%{摩尼之后。年垂五九。我法当盛者。五九四十五。四百五十年。教合传于中国。}%

@{至晉太始二年正月四日乃息化。身還歸真寂。教流諸國。接化蒼生。從晉太始至今開十九歲計四百六十年。}@
%{至晋太始二年正月四日乃息化。身还归真寂。教流诸国。接化苍生。从晋太始至今开十九岁计四百六十年。}%

@{證記合同。聖跡照著。教闡明宗用除暗惑。法開兩性分別為門。}@
%{证记合同。圣迹照著。教阐明宗用除暗惑。法开两性分别为门。}%

@{故釋經云。若人捨分別。是則滅諸法。如有修行人。不應共其住。}@
%{故释经云。若人舍分別。是则灭诸法。如有修行人。不应共其住。}%

@{又云。烏歸虛空。獸歸林藪。義歸分別。道歸涅槃。不覈宗本。將何歸趣。}@
%{又云。乌归虚空。兽归林藪。义归分别。道归涅槃。不覈宗本。将何归趣。}%

@{行門真實。果證三宮。性離無明。名為一相。今此教中。是稱解脫。略舉微分。以表進修。}@
%{行门真实。果证三宫。性离无明。名为一相。今此教中。是称解脱。略举微分。以表进修。}%

@{梵本頗具。此未繁載。}@
%{梵本颇具。此未繁载。}%

@{形相儀第二}@
%{形相仪第二}%

@{摩尼光佛。頂圓十二光王勝相。體備大明無量祕義。妙形特絕。人天無比。串以素帔。倣四淨法身。}@
%{摩尼光佛。顶圆十二光王胜相。体备大明无量祕义。妙形特绝。人天无比。串以素帔。倣四净法身。}%

@{其居白座。像五金剛地二界合離。初後旨趣。宛在真容。觀之可曉。諸有靈相百千勝妙。寔難備陳。}@
%{其居白座。像五金刚地二界合离。初后旨趣。宛在真容。观之可晓。诸有灵相百千胜妙。寔难备陈。}%

@{經圖儀第三}@
%{经图仪第三}%

@{凡七部并圖一。}@
%{凡七部并图一。}%

@{第一大應輪部譯云徹盡萬法根源智經}@
%{第一大应轮部译云彻尽万法根源智经}%

@{第二尋提賀部譯云淨命寶藏經}@
%{第二寻提贺部译云净命宝藏经}%

@{第三泥萬部譯云律藏經亦稱藥藏經}@
%{第三泥万部译云律藏经亦称药藏经}%

@{第四阿羅瓚部譯云祕密法藏經}@
%{第四阿罗瓒部译云秘密法藏经}%

@{第五鉢迦摩帝夜部譯云證明過去教經}@
%{第五鉢迦摩帝夜部译云证明过去教经}%

@{第六俱緩部譯云大力士經}@
%{第六俱缓部译云大力士经}%

@{第七阿拂胤部譯云讚願經}@
%{第七阿拂胤部译云赞愿经}%

@{大門荷翼圖一譯云大二宗圖}@
%{大门荷翼图一译云大二宗图}%
@{右七部大經及圖。摩尼光佛當欲降代。眾聖贊助。出應有緣。置法之日。傳受五級。其餘六十年間宣說正法。諸弟子等隨事記錄。此不載列。}@
%{这七部大经和图，摩尼光佛准备降世，众圣都来帮助他，他应运而生。在制定法度的那天，传授了五个等级。剩下的六十年间，他宣讲正法，弟子们根据实际情况记录下来，这里就不一一列举了。}%

@{五級儀第四}@
%{五级仪第四}%

@{第一十二慕闍譯云承法教道者}@
%{第一个，十二慕闍，翻译成承法教道者。}%

@{第二七十二薩波塞譯云侍法者亦號拂多誕}@
%{第二个，七十二萨波塞，翻译成侍法者，也叫拂多诞。}%

@{第三三百六十默奚悉德譯云法堂主}@
%{第三个，三百六十默奚悉德，翻译成法堂主。}%

@{第四阿羅緩譯云一切純善人}@
%{第四个，阿罗缓，翻译成一切纯善人。}%

@{第五耨沙喭譯云一切淨信聽者}@
%{第五个，耨沙喭，翻译成一切净信听者。}%

@{右阿羅緩已上並素冠服。唯耨沙喭一位聽仍舊服。如是五位稟受相依。咸遵教命。堅持禁戒。名解脫路。若慕闍犯戒。即不得承其教命。假使精通七部才辯卓然。為有愆違。五位不攝如樹滋茂皆因其根。根若憊者樹必乾枯。阿羅緩犯戒。視之如死。表白眾知逐令出法。海雖至廣不宿死屍。若有覆藏。還同破戒。}@
%{以上从阿罗缓开始，都戴着素冠，只有耨沙喭一个人穿着旧衣服。这五个人互相依靠，都遵照教诲，坚持戒律，这叫解脱之路。如果慕闍犯戒，就不能承接他的教诲。即使精通七部经书，口才辩论也十分出色，但如果有过失，五个人都不会接纳他。就像树木的繁茂都依靠根部，根部枯萎了，树木就会枯死。阿罗缓犯戒，就如同死了，要公开宣布，并让他离开法界。大海虽然广阔，但不会留宿死尸。如果有人隐瞒，就和犯戒一样。}%

@{寺宇儀第五}@
%{寺宇仪第五}%

@{經圖堂一齋講堂一禮懺堂一教授堂一病僧堂一}@
%{经书库一个，斋堂一个，礼忏堂一个，教授堂一个，病僧堂一个。}%

@{右置五堂。法眾共居。精修善業。不得別立私室厨庫。每日齋食。儼然待施。若無施者。乞丐以充。唯使聽人勿畜奴婢及六畜等非法之具。}@
%{以上设置五个堂，僧众共同居住，精进修行善业，不能私自建造房间和厨房。每天斋饭，要端庄地等待施舍。如果没有施舍，就靠乞讨来充饥。只允许听众，不要畜养奴婢和六畜等非法之物。}%

@{每寺尊首詮蕳三人。}@
%{每座寺院的领导有三位。}%

@{第一阿拂胤薩譯云讚願首專知法事。}@
%{第一个，阿拂胤薩，翻译成赞愿首，专门负责法事。}%

@{第二呼嚧喚譯云教道首專知獎勸。}@
%{第二个，呼嚧喚，翻译成教道首，专门负责鼓励和劝导。}%

@{第三遏換健塞波塞。}@
%{第三个，遏换健塞波塞。}%

@{譯云月直。專知供施。皆須依命。不得擅意。}@
%{翻译成月直，专门负责供养和施舍，都要遵照命令，不能自作主张。}%

@{出家儀第六}@
%{出家仪第六}%

@{初辯二宗。}@
%{首先要辨别两种宗派。}%

@{求出家者。須知明暗各宗。性情懸隔。若不辯識。何以修為。}@
%{想要出家的人，必须明白光明和黑暗两种宗派，它们的性情截然不同。如果不辨别，怎么修行呢？}%

@{次明三際。}@
%{接下来要明白三个阶段。}%

@{一初際二中際三後際}@
%{第一个阶段是初际，第二个阶段是中际，第三个阶段是后际。}%

@{初際者。未有天地。但殊明暗。明性智慧。暗性愚癡。諸所動靜。無不相背。}@
%{初际，还没有天地，只是区分光明和黑暗。光明的本质是智慧，黑暗的本质是愚痴。一切动静，都没有不背离的。}%

@{中際者。暗既侵明。恣情馳逐。明來入暗。委質推移。大患厭離。於形體火宅。願求於出離。勞身救性。聖教固然。即妄為真。孰敢聞命。事須辯折。求解脫緣。}@
%{中际，黑暗侵蚀光明，肆意奔逐。光明进入黑暗，委身推移。最大的痛苦是厌离，在形体这个火宅中，想要寻求出离，劳苦身心，拯救本性。圣教固然如此，但妄念却当真，谁敢听命呢？事情需要辩论，寻求解脱的缘由。}%

@{後際者。教化事畢。真妄歸根。明既歸於大明。暗亦歸於積暗。二宗各復。兩者交歸。}@
%{后际，教化的事情完成，真妄回归本源。光明回归于大光明，黑暗也回归于积聚的黑暗。两种宗派各自恢复，两者最终交汇。}%

@{次觀四寂法身。}@
%{接下来观察四寂法身。}%
