@{景德傳燈錄卷第七}@
%{景德传灯录卷第七}%

@{懷讓禪師第二世中四十五人(馬祖法嗣)}@
%{怀让禅师第二世中四十五人(马祖法嗣) }%

@{潭州三角山總印禪師}@
%{潭州三角山总印禅师}%

@{池州魯祖山寶雲禪師}@
%{池州鲁祖山宝云禅师}%

@{洪州泐潭常興禪師}@
%{洪州泐潭常兴禅师}%

@{虔州西堂智藏禪師}@
%{虔州西堂智藏禅师}%

@{京兆章敬寺懷惲禪師}@
%{京兆章敬寺怀恽禅师}%

@{定州柏巖明哲禪師}@
%{定州柏岩明哲禅师}%

@{信州鵝湖大義禪師}@
%{信州鹅湖大义禅师}%

@{伏牛山自在禪師}@
%{伏牛山自在禅师}%

@{幽州盤山寶積禪師}@
%{幽州盘山宝积禅师}%

@{毘陵芙蓉山太毓禪師}@
%{毘陵芙蓉山太毓禅师}%

@{蒲州麻谷山寶徹禪師}@
%{蒲州麻谷山宝彻禅师}%

@{杭州鹽官齊安禪師}@
%{杭州盐官齐安禅师}%

@{婺州五洩山靈默禪師}@
%{婺州五洩山灵默禅师}%

@{明州大梅山法常禪師}@
%{明州大梅山法常禅师}%

@{京兆典善惟寬禪師}@
%{京兆典善惟宽禅师}%

@{湖南如會禪師}@
%{湖南如会禅师}%

@{鄂州無等禪師}@
%{鄂州无等禅师}%

@{廬山歸宗寺智常禪師(已上十八人見錄)}@
%{庐山归宗寺智常禅师(以上十八人见录) }%

@{韶州渚涇山清賀禪師}@
%{韶州渚泾山清贺禅师}%

@{紫陰山惟建禪師}@
%{紫阴山惟建禅师}%

@{封山洪𤀹禪師}@
%{封山洪𤀹禅师}%

@{練山神翫禪師}@
%{练山神翫禅师}%

@{崛山道圓禪師}@
%{崛山道圆禅师}%

@{玉臺惟然禪師}@
%{玉台惟然禅师}%

@{池州灰山曇覬禪師}@
%{池州灰山曇觊禅师}%

@{荊州新寺寶積禪師}@
%{荆州新寺宝积禅师}%

@{河中府法藏禪師}@
%{河中府法藏禅师}%

@{漢南慈悲寺良津禪師}@
%{汉南慈悲寺良津禅师}%

@{京兆府崇禪師}@
%{京兆府崇禅师}%

@{南嶽智周禪師}@
%{南岳智周禅师}%

@{白虎法宣禪師}@
%{白虎法宣禅师}%

@{金窟惟直禪師}@
%{金窟惟直禅师}%

@{台州柏巖常徹禪師}@
%{台州柏岩常彻禅师}%

@{乾元暉禪師}@
%{乾元暉禅师}%

@{齊州道巖禪師}@
%{齐州道岩禅师}%

@{襄州常堅禪師}@
%{襄州常坚禅师}%

@{荊南寶貞禪師}@
%{荆南宝贞禅师}%

@{雲水靖宗禪師}@
%{云水靖宗禅师}%

@{荊州永泰寺靈湍禪師}@
%{荆州永泰寺灵湍禅师}%

@{潭州龍牙山圓暢禪師}@
%{潭州龙牙山圆畅禅师}%

@{洪州雙嶺道方禪師}@
%{洪州双岭道方禅师}%

@{羅浮山修廣禪師}@
%{罗浮山修广禅师}%

@{峴山定慶禪師}@
%{峴山定庆禅师}%

@{越州洞泉惟獻禪師}@
%{越州洞泉惟献禅师}%

@{光明普滿禪師(已上二十七人無機緣語句不錄)}@
%{光明普满禅师(以上二十七人无机缘语句不录) }%

@{懷讓禪師第二世法嗣}@
%{怀让禅师第二世法嗣}%

@{潭州三角山總印禪師。僧問。如何是三寶。師曰。禾麥豆。曰學人不會。師曰。大眾欣然奉持。師上堂曰。若論此事眨上眉毛早已蹉過也。麻谷便問。眨上眉毛即不問。如何是此事。師曰。蹉過也。麻谷乃掀禪床。師打之。麻谷無語(長慶代云。悄然)。}@
%{潭州三角山总印禅师。僧问：如何是三宝？师曰：禾麦豆。曰：学人不会。师曰：大众欣然奉持。师上堂曰：若论此事，眨上眉毛早已蹉过也。麻谷便问：眨上眉毛即不问，如何是此事？师曰：蹉过也。麻谷乃掀禅床，师打之。麻谷无语(长庆代云：悄然) 。}%

@{池州魯祖山寶雲禪師。問如何是諸佛師。師云。頭上有寶冠者不是。僧云。如何即是。師云。頭上無寶冠。洞山來參禮拜後侍立少頃而出。却再入來。師云。只恁麼只恁麼所以如此。洞山云。大有人不肯。師云。作麼取汝口辨。洞山乃侍奉數月。僧問。如何是言不言。師云。汝口在什麼處。僧云。無口。師云。將什麼喫飯。僧無對(洞山代云。他不飢喫什麼飯)師尋常見僧來便面壁。南泉聞云。我尋常向僧道。向佛未出世時會取。尚不得一箇半箇。他恁麼地驢年去(玄覺云。為復唱和語不肯語。保福問長慶。只如魯祖節文在什麼處被南泉恁麼道。長慶云。退己讓於人。萬中無一箇。羅山云。陳老師當時若見。背上與五火抄。何故如此。為伊解放不解收。玄沙云。我當時若見也與五火抄。雲居錫云。羅山玄沙總恁麼道。為復一般別有道理若擇得出。許上坐佛法有去處。玄覺云。且道。玄沙五火抄。打伊著不著)。}@
%{池州鲁祖山宝云禅师。问：如何是诸佛师？师云：头上戴宝冠者不是。僧云：如何即是？师云：头上无宝冠。洞山来参礼拜后侍立少顷而出，却再入来。师云：只恁麼只恁麼所以如此。洞山云：大有人不肯。师云：作麼取汝口辨？洞山乃侍奉数月。僧问：如何是言不言？师云：汝口在什么处？僧云：无口。师云：将什么吃饭？僧无对(洞山代云：他不饥吃什么饭) 师寻常见僧来便面壁。南泉闻云：我寻常向僧道，向佛未出世时会取，尚不得一箇半箇。他恁麼地驴年去(玄觉云：为復唱和语不肯语。保福问长庆：只如鲁祖节文在什么处被南泉恁麼道？长庆云：退己让于人。万中无一箇。罗山云：陈老师当时若见，背上与五火抄。何故如此？为伊解放不解收。玄沙云：我当时若见也与五火抄。云居锡云：罗山玄沙总恁麼道，为復一般别有道理若择得出。许上坐佛法有去处。玄觉云：且道，玄沙五火抄，打伊著不著) 。}%

@{洪州泐潭常興禪師。僧問。如何是曹谿門下客。師云。南來燕。僧云。學人不會。師云。養羽候秋風。僧問。如何是宗乘極則事。師云。秋雨草離披。又南泉躬至見師面壁乃拊師背。問汝是阿誰。曰普願。師曰。如何。曰也尋常。師曰。汝何多事。}@
%{洪州泐潭常兴禅师。僧问：如何是曹谿门下客？师云：南来燕。僧云：学人不会。师云：养羽候秋风。僧问：如何是宗乘极则事？师云：秋雨草离披。又南泉躬至见师面壁乃拊师背，问：汝是阿谁？曰：普愿。师曰：如何？曰：也寻常。师曰：汝何多事。}%

@{虔州西堂智藏禪師者。虔化人也。姓廖氏。八歲從師。二十五具戒。有相者覩其殊表。謂之曰。師骨氣非凡。當為法王之輔佐也。師遂往佛迹巖參禮大寂。與百丈海禪師同為入室。皆承印記。一日大寂遣師詣長安。奉書于忠國師。國師問曰。汝師說什麼法。師從東過西而立。國師曰。只遮箇更別有。師却過東邊立。國師曰。遮箇是馬師底。仁者作麼生。師曰。早箇呈似和尚了。尋又送書往徑山與國一禪師(語在國一章)屬連帥路嗣恭延請大寂居府應期盛化。師迴郡得大寂付授納袈裟令學者親近。僧問馬祖。請和尚離四句絕百非。直指某甲西來意。祖云。我今日無心情。汝去問取智藏。其僧乃來問師。師云。汝何不問和尚。僧云。和尚令某甲來問上坐。師以手摩頭云。今日頭疼。汝去問海師兄。其僧又去問海(百丈和尚)海云。我到遮裏却不會。僧乃舉似馬祖。祖云。藏頭白海頭黑。馬祖一日問師云。子何不看經。師曰。經豈異邪。祖云。然雖如此。汝向後為人也須得。曰智藏病思自養。敢言為人。祖云。子末年必興於世也。馬祖滅後。師唐貞元七年眾請開堂。李尚書翱嘗問僧。馬大師有什麼言教。僧云。大師或說即心即佛。或說非心非佛。李云。總過遮邊。李却問師。馬大師有什麼言教。師呼李翱。翱應諾。師云。鼓角動也。制空禪師謂師曰。日出太早生。師曰。正是時。師住西堂。後有一俗士問。有天堂地獄否。師曰有。曰有佛法僧寶否。師曰有。更有多問盡答言有。曰和尚恁麼道莫錯否。師曰。汝曾見尊宿來耶。曰某甲曾參徑山和尚來。師曰。徑山向汝作麼生道。曰他道一切總無。師曰。汝有妻否。曰有。師曰。徑山和尚有妻否。曰無。師曰。徑山和尚道無即得俗士禮謝而去。師元和九年四月八日歸寂。壽八十臘五十五。憲宗諡大宣教禪師。塔曰元和證真。至穆宗重諡大覺禪師。}@
%{虔州西堂智藏禅师者，虔化人也，姓廖氏。八岁从师，二十五具戒。有相者睹其殊表，谓之曰：师骨气非凡，当为法王之辅佐也。师遂往佛迹巖参礼大寂，与百丈海禅师同为入室，皆承印记。一日大寂遣师诣长安，奉书于忠国师。国师问曰：汝师说什么法？师从东过西而立。国师曰：只遮箇更别有。师却过东边立。国师曰：遮箇是马师底。仁者作麼生？师曰：早箇呈似和尚了。寻又送书往径山与国一禅师(语在国一章) 属连帅路嗣恭延请大寂居府应期盛化。师迴郡得大寂付授纳袈裟令学者亲近。僧问马祖：请和尚离四句绝百非，直指某甲西来意。祖云：我今日无心情，汝去问取智藏。其僧乃来问师。师云：汝何不问和尚？僧云：和尚令某甲来问上坐。师以手摩头云：今日头疼，汝去问海师兄。其僧又去问海(百丈和尚) 海云：我到遮裏却不会。僧乃举似马祖。祖云：藏头白海头黑。马祖一日问师云：子何不看经？师曰：经岂异邪？祖云：然虽如此，汝向後为人也须得。曰智藏病思自养，敢言为人。祖云：子末年必兴于世也。马祖灭后，师唐貞元七年众请开堂。李尚书翱尝问僧：马大师有什么言教？僧云：大师或说即心即佛，或说非心非佛。李云：总过遮边。李却问师：马大师有什么言教？师呼李翱，翱应诺。师云：鼓角动也。制空禅师谓师曰：日出太早生。师曰：正是时。师住西堂，后有一俗士问：有天堂地狱否？师曰有。曰有佛法僧宝否？师曰有。更有多问尽答言有。曰和尚恁麼道莫错否？师曰：汝曾见尊宿来耶？曰某甲曾参径山和尚来。师曰：径山向汝作麼生道？曰他道一切总无。师曰：汝有妻否？曰有。师曰：径山和尚有妻否？曰无。师曰：径山和尚道无即得俗士礼谢而去。师元和九年四月八日归寂，寿八十腊五十五。宪宗諡大宣教禪師，塔曰元和证真。至穆宗重諡大觉禪師。}%
@{京兆府章敬寺懷惲禪師。泉州同安人也。姓謝氏。受大寂心印。初住定州柏巖。次止中條山。唐元和初憲宗詔居上寺玄學者奔湊。師上堂示徒曰。至理忘言時人不悉。彊習他事以為功能。不知自性元非塵境。是箇微妙大解脫門。所有鑒覺不染不礙。如是光明未曾休廢。曩劫至今固無變易。猶如日輪遠近斯照。雖及眾色不與一切和合。靈燭妙明非假鍛鍊。為不了故取於物象。但如揑目妄起空華。徒自疲勞枉經劫數。若能返照無第二人。舉措施為不虧實相。僧問心法雙亡指歸何所。師曰。郢人無污徒勞運斤。曰請師不返之言。師曰。即無返句(後人舉之於洞山。洞山云。道即甚易。罕遇作家)百丈和尚令一僧來伺候。師上堂次。展坐具禮拜了。起來拈師一隻靸鞋。以衫袖拂却塵了。倒覆向下。師曰。老僧罪過。或問。祖師傳心地法門。為是真如心。妄想心。非真非妄心。為是三乘教外別立心。師曰。汝見目前虛空麼。曰信知常在目前人自不見。師曰。汝莫認影像。曰和尚作麼生。師以手撥空三下曰。作麼生即是。師曰。汝向後會去在。有一僧來繞師三匝振錫而立。師曰。是是(長慶代云。和尚佛法身心何在)其僧又到南泉。亦繞南泉三匝振錫而立。南泉云。不是不是。此是風力所轉始終成壞。僧云。章敬道是。和尚為什麼道不是。南泉云。章敬即是是汝不是(長慶代云。和尚是什麼心行。雲居錫云。章敬未必道是。南泉未必道不是。又云。遮僧當初但持錫出去恰好)師有小師行脚迴。師問曰。汝離此間多少年耶。曰離和尚左右將及八年。師曰。辦得箇什麼。小師於地畫一圓相。師曰。只遮箇更別有。小師乃畫破圓相後禮拜。僧問。四大五蘊身中。阿那箇是本來佛性。師乃呼僧名。僧應諾。師良久曰。汝無佛性。唐元和十三年十二月二十二日示滅。建塔于㶚水。勅諡大覺禪師大寶相之塔。}@
%{京兆府章敬寺的怀恽禅师，是泉州同安人，姓谢。他得到了大寂心印。最初住在定州柏岩，后来住在中条山。唐元和初年，宪宗皇帝下诏让他住到上寺，当时很多玄学的人都来拜访他。他上堂给弟子们开示说：至理忘言，世人都不明白，硬要学习其他事情，以为是功能，却不知道自性本来就不是尘境，这就是微妙的大解脱之门。所有感知觉察，不染不碍，如是光明，从未休止，从过去到现在，一直没有改变。就像太阳，无论远近都能照耀，虽然照到各种颜色，却不会与它们融合在一起。灵烛妙明，不是靠人为的修炼得来的，因为迷失了本来面目，所以才从物象中寻找，就像闭着眼睛胡乱地制造空花，白白地劳累，枉费了无数劫数。如果能返照，没有第二个人，举手投足，都不会违背实相。
有一个僧人问他：“心法双亡，指归何所？”
怀恽禅师说：“郢人无污，徒劳运斤。”
僧人说：“请师父说一句不返之言。”
怀恽禅师说：“即无返句。”(后来有人把这件事告诉洞山，洞山说：“道其实很简单，只是很少遇到懂得的人。”) 
百丈和尚派一个僧人来侍候怀恽禅师。怀恽禅师上堂时，铺好坐具，礼拜完毕，站起来，拿起自己的鞋子，用衣袖掸掉上面的灰尘，然后倒过来放在地上，说：“老僧罪过。”
有人问：“祖师传心的法门，是真如心，妄想心，还是非真非妄心？是三乘教外别立心吗？”
怀恽禅师说：“你看见眼前虚空吗？”
僧人说：“我知道虚空常在眼前，只是人自己看不见。”
怀恽禅师说：“你不要认影像。”
僧人说：“和尚怎么办？”
怀恽禅师用手拨空三下，说：“怎么办，就是怎么办。”
怀恽禅师说：“你以后会明白的。”
有一个僧人绕着怀恽禅师走三圈，拿着锡杖站着。
怀恽禅师说：“是是。”(长庆时代有人说：“和尚，佛法身心在哪里？”) 
这个僧人又去到南泉那里，也绕着南泉走三圈，拿着锡杖站着。
南泉说：“不是不是，这是风力所转，始终成坏。”
僧人说：“章敬说的是，和尚为什么说不是？”
南泉说：“章敬说的是，你说的不是。”(长庆时代有人说：“和尚，你是什么心行？”云居锡说：“章敬不一定说的是，南泉不一定说不是。又说：这个僧人当初只要拿着锡杖出去，正好。”) 
怀恽禅师有一个小弟子外出云游回来，怀恽禅师问他：“你离开这里多少年了？”
小弟子说：“离开师父左右，将近八年了。”
怀恽禅师说：“办得了什么？”
小弟子在地上画了一个圆圈。
怀恽禅师说：“只有这个，还有别的。”
小弟子于是画破圆圈，然后礼拜。
僧人问：“四大五蕴身中，哪一个是本来佛性？”
怀恽禅师就喊僧人的名字，僧人答应。
怀恽禅师沉默了很久，说：“你没有佛性。”
唐元和十三年十二月二十二日，怀恽禅师示寂，在㶚水建塔，朝廷追谥他为大觉禅师，塔名为大宝相塔。}%

@{定州柏巖明哲禪師。甞見藥山和尚看經。因語之曰。和尚莫猱人好。藥山置經云。日頭早晚也。師云。正當午也。藥山云。猶有文采在。師云。某甲無亦無。藥山云。老兄好聰明。師云。某甲只恁麼和尚作麼生。藥山云。跛跛挈挈百醜千拙。且恁麼過時。}@
%{定州柏岩的明哲禅师，曾经看到药山和尚在看经，就对他说：“和尚不要攀附别人。”
药山和尚放下经书说：“太阳早晚的时候。”
明哲禅师说：“正午的时候。”
药山和尚说：“还有文采在。”
明哲禅师说：“我什么都没有。”
药山和尚说：“老兄很聪明。”
明哲禅师说：“我只不过这样，和尚怎么办？”
药山和尚说：“跛跛挈挈，百丑千拙，就这样过日子吧。”}%

@{信州鵝湖大義禪師者。衢州須江人也。姓徐氏。李翱甞問師。大悲用千手眼作麼。師云。今上用公作麼。有一僧乞置塔。李尚書問云。教中不許將屍塔下過。又作麼生。無對。僧却來問師。師云。他得大闡提。唐憲宗甞詔入內。於麟德殿論議。有一法師問。如何是四諦。師云。聖上一帝三帝何在。又問。欲界無禪禪居色界。此土憑何而立禪。師云。法師只知欲界無禪。不知禪界無欲。法師云。如何是禪。師以手點空。法師無對。帝云。法師講無窮經論。只遮一點尚不奈何。師却問諸碩德曰。行住坐臥畢竟以何為道。有對曰。知者是道。師曰。不可以智知。不可以識識。安得知者是道乎。有對無分別是道。師曰。善能分別諸法相。於第一義而不動安得無分別是道乎。有對。四禪八定是道。師曰。佛身無為不墮諸數。安在四禪八定耶。眾皆杜口。師又舉。順宗問尸利禪師。大地眾生如何得見性成佛。尸利云。佛性猶如水中月。可見不可取。因謂帝曰。佛性非見心見。水中月如何攖取。帝乃問。何者是佛性。師對曰。不離陛下所問。帝默契真宗益加欽重。師於元和十三年正月七日歸寂。壽七十四。勅諡慧覺禪師見性之塔。}@
%{信州鹅湖的大义禅师，是衢州须江人，姓徐。李翱曾经问他：“大悲用千手眼怎么办？”
大义禅师说：“今上用公怎么办？”
有一个僧人请求安葬舍利塔，李尚书问：“教中不允许把尸体放在塔下，又怎么办？”
僧人没有回答。僧人回来问大义禅师，大义禅师说：“他得大阐提。”
唐宪宗曾经下诏让他入宫，在麟德殿进行论议。有一个法师问：“什么是四谛？”
大义禅师说：“圣上一帝三帝在哪里？”
法师又问：“欲界没有禅，禅住在色界，这个地方凭什么立禅？”
大义禅师说：“法师只知道欲界没有禅，不知道禅界没有欲。”
法师说：“什么是禅？”
大义禅师用手点着虚空。法师没有回答。
皇帝说：“法师讲了无穷的经论，只这一点还不能奈何。”
大义禅师反过来问那些德高望重的僧人：“行住坐卧，究竟以什么为道？”
有人回答：“知道者是道。”
大义禅师说：“不能用智慧去知道，不能用识去认识，怎么知道知道者是道呢？”
有人回答：“无分别者是道。”
大义禅师说：“善于分别诸法相，在第一义上不动，怎么能够无分别者是道呢？”
有人回答：“四禅八定是道。”
大义禅师说：“佛身无为，不堕诸数，哪里在四禅八定呢？”
大家都不说话了。
大义禅师又举了一个例子：顺宗问尸利禅师：“大地众生如何得见性成佛？”
尸利说：“佛性犹如水中月，可见不可取。”
尸利对皇帝说：“佛性不是见心见，水中月怎么能够触取呢？”
皇帝就问：“什么是佛性？”
大义禅师回答：“不离开陛下所问。”
皇帝默契真宗，更加敬重他。
元和十三年正月初七日，大义禅师归寂，享年七十四岁。朝廷追谥他为慧觉禅师，塔名为见性塔。}%
@{伊闕伏牛山自在禪師者。吳興人也。姓李氏。初依徑山國一禪師受具。後於南康見大寂發明心地。因為大寂送書於忠國師。國師問曰。馬大師以何示徒。對曰。即心即佛。國師曰。是甚麼語話。良久又問曰。此外更有什麼言教。師曰。非心非佛。或云不是心不是佛。不是物。國師曰。猶較些子。師曰。馬大師即恁麼。未審和尚此間如何。國師曰。三點如流水。曲似刈禾鎌。師後隱于伏牛山。一日謂眾曰。即心即佛。是無病求病句。非心非佛。是藥病對治句。僧問。如何是脫灑底句。師曰。伏牛山下古今傳。師後於隨州開元寺示滅。壽八十一。}@
%{伊阙伏牛山自在禅师，是吴兴人，姓李。最初跟随径山国一禅师受戒。后来在南康见到大寂禅师，明白了自己的本心。因为大寂禅师，他把书送给忠国师。国师问：“马大师用什么来教导弟子？”自在禅师回答：“即心即佛。”国师说：“这是什么话？”沉默了很久，又问：“除此之外还有别的教诲吗？”自在禅师说：“非心非佛，或者说不是心不是佛，不是物。”国师说：“这还稍微好一点。”自在禅师说：“马大师就是这样说的，不知道和尚您这里是怎么说的？”国师说：“三点如流水，弯曲像割禾的镰刀。”自在禅师后来隐居在伏牛山。有一天，他对大家说：“‘即心即佛’是无病求病的语句，‘非心非佛’是治病的药方。”有个僧人问：“怎么样才是彻底洒脱的话？”自在禅师说：“伏牛山下古今相传。”后来自在禅师在随州开元寺圆寂，享年八十一岁。}%

@{幽州盤山寶積禪師。僧問。如何是道。師曰出。僧曰。學人未領旨在。師曰去。師上堂示眾曰。心若無事萬象不生。意絕玄機纖塵何立。道本無體因道而立名。道本無名因名而得號。若言即心即佛。今時未入玄微。若言非心非佛。猶是指蹤之極則。向上一路千聖不傳。學者勞形如猿捉影。夫大道無中復誰先後。長空絕際何用稱量。空既如斯道復何說。夫心月孤圓光吞萬象。光非照境境亦非存。光境俱亡復是何物。禪德。譬如擲劍揮空。莫論及之不及。斯乃空輪無迹劍刃無虧。若能如是心心無知。全心即佛全佛即人。人佛無異始為道矣。禪德。可中學道。似地擎山不知山之孤峻。如石含玉不知玉之無瑕。若如此者是名出家。故導師云。法本不相礙。三際亦復然。無為無事人。猶是金鎖難。所以靈源獨耀道絕無生。大智非明真空無迹。真如凡聖皆是夢言。佛及涅槃並為增語禪德。且須自看無人替代。三界無法何處求心。四大本空佛依何住。璿機不動寂爾無言。覿面相呈更無餘事。珍重。師將順世。告眾曰。有人貌得吾真否。眾皆將寫得真呈師。師皆打之。弟子普化出曰。某甲貌得。師曰。何不呈似老僧。普化乃打筋斗而出。師曰。遮漢向後如風狂接人去在。師既奄化。勅諡凝寂大師真際之塔。}@
%{幽州盘山宝积禅师，有个僧人问他：“什么是道？”宝积禅师说：“出去。”僧人说：“弟子还没有领会您的意思。”宝积禅师说：“走。”宝积禅师在讲台上对大众说：“心如果没有事，万象就不会生起，意念断绝，玄妙的道理，细微的尘埃又哪里会立足？道本来无体，因为道而立名，道本来无名，因为名而得号。如果说‘即心即佛’，现在还没有进入玄妙的境界，如果说‘非心非佛’，那还是指向踪迹的极致。向上的一条路，千圣不传，学者劳形，就像猿猴抓影子。大道无中，又何必论先后？长空无际，何必用什么来衡量？空既然如此，道又何必说呢？心月孤圆，光吞万象，光不是照境，境也不是存在，光境俱亡，又是什么东西？禅德，就像抛剑挥空，不要论及不及时，这才是空轮无迹，剑刃无亏。如果能够这样，心心无知，全心即佛，全佛即人，人佛无异，才算开始得道了。禅德，可以中道学道，就像大地擎山，不知道山的高峻，就像石头包含着玉，却不知道玉的无暇。如果这样，才叫做出家。所以导师说：‘法本来不相碍，三际亦复然，无为无事人，犹是金锁难。’所以灵源独耀，道绝无生，大智非明，真空无迹，真如凡圣，都是梦言，佛及涅槃，都是增语。禅德，你必须自己看，没有人可以替代你。三界无法，哪里去求心？四大本空，佛依靠什么住？玄机不动，寂尔无言，当面相呈，再无余事。珍重。宝积禅师将要圆寂，对大家说：“有人能明白我的真面目吗？”大家纷纷把画好的画像呈给宝积禅师，宝积禅师都打了他们。弟子普化出来说：“我明白。”宝积禅师说：“为什么不呈给老僧？”普化就打着筋斗跑出去了。宝积禅师说：“这小子以后就像风狂一样，接人就跑。”宝积禅师圆寂后，朝廷谥号他为凝寂大师，真际之塔。}%

@{毘陵芙蓉山太毓禪師者。金陵人也。姓范氏。年十二禮牛頭山第六世忠禪師落髮。二十三於京兆安國寺受具。後遇大寂密傳祖意。唐元和十三年止毘陵義興芙蓉山。一日因行食與龐居士。居士接食次。師云。生心受施淨名早訶。去此一機居士還甘否。居士云。當時善現豈不作家。師云。非關他事。居士云。食到口邊被他奪却。師乃下食。居士云。不消一句。居士又問師。馬大師著實為人處。還分付吾師否。師云。某甲尚未見他。作麼知他著實處。居士云。只此見知也無討處。師云。居士也不得一向言說。居士云。一向言說師又失宗。若作兩向三向。師還開得口否。師云。直似開口不得可謂實也。居士撫掌而出。寶曆中歸齊雲入滅。壽八十。臘五十八。大和二年追諡大寶禪師楞伽之塔。}@
%{毘陵芙蓉山太毓禅师，是金陵人，姓范。十二岁的时候，在牛头山礼拜第六世忠禅师出家。二十三岁的时候，在京兆安国寺受戒。后来遇到大寂禅师，秘密传授祖师的心意。唐元和十三年，太毓禅师住在了毘陵义兴芙蓉山。有一天，他与庞居士一起吃饭。庞居士接过饭后，太毓禅师说：“生心受施，净名早诃，去掉这一层，居士还甘心吗？”庞居士说：“当时善现难道不会做吗？”太毓禅师说：“这与别的事无关。”庞居士说：“饭吃到嘴边就被他夺走了。”太毓禅师于是放下饭。庞居士说：“不用说一句话。”庞居士又问太毓禅师：“马大师真正为人处世的地方，还传授给您了吗？”太毓禅师说：“我还没有见过他，怎么知道他真正为人处世的地方？”庞居士说：“就凭这一点，你知道就没有什么可探讨的了。”太毓禅师说：“居士也不应该一直说。”庞居士说：“一直说，您又失宗。如果说两向三向，您还能开口吗？”太毓禅师说：“就像开口不得，才能说是真实。”庞居士拍手而笑，走了出去。宝历年间，太毓禅师回到齐云，圆寂了，享年八十岁，腊五十八岁。大和二年，追谥他为大宝禅师，楞伽之塔。}%

@{蒲州麻谷山寶徹禪師。一日隨馬祖行次問。如何是大涅槃。祖云急。師云。急箇什麼。祖云。看水。師與丹霞遊山次。見水中魚以手指之。丹霞云。天然天然。師至來日又問丹霞。昨日意作麼生。丹霞乃放身作臥勢。師云。蒼天。又與丹霞行至麻谷山。師云。某甲向遮裏住也。丹霞云。住即且從還。有那箇也無。師云。珍重。有僧問云。十二分教某甲不疑。如何是祖師西來意。師乃起立以杖繞身一轉翹一足云。會麼。僧無對。師打之。僧問。如何是佛法大意。師默然(其僧又問石霜此意如何。石霜云。主人勤拳帶累闍梨拖泥涉水)耽源問。十二面觀音是凡是聖。師云。是聖。耽源乃打師一摑。師云。知汝不到遮箇境界。}@
%{蒲州麻谷山宝彻禅师，有一天跟着马祖走路，就问他：“什么是大涅槃？”马祖说：“急。”宝彻禅师说：“急什么？”马祖说：“看水。”宝彻禅师和丹霞禅师一起游山，看到水里的鱼，就用手指指着它。丹霞禅师说：“天然天然。”第二天，宝彻禅师又问丹霞禅师：“昨天你的意思怎么样？”丹霞禅师就躺下，做出睡觉的样子。宝彻禅师说：“苍天。”又和丹霞禅师一起走到麻谷山，宝彻禅师说：“我以后就住在这里了。”丹霞禅师说：“住就住吧，回来的时候，什么都不要带。”宝彻禅师说：“珍重。”有个僧人问他：“十二分教我毫无疑问，什么是祖师西来的意思？”宝彻禅师就站起来，拿着拐杖绕着身子转了一圈，翘起一只脚，说：“明白了吗？”僧人没有回答。宝彻禅师就打了僧人。僧人问：“什么是佛法的大意？”宝彻禅师默然。(那个僧人又问石霜禅师：“这个意思怎么样？”石霜禅师说：“主人勤拳，累得阇梨拖泥涉水。”) 耽源禅师问：“十二面观音是凡是圣？”宝彻禅师说：“是圣。”耽源禅师就打了宝彻禅师一巴掌。宝彻禅师说：“我知道你还没有达到那个境界。”}%
@{杭州鹽官鎮國海昌院齊安禪師者。海門郡人也。姓李氏。生時神光照室。復有異僧謂之曰。建無勝幢使佛日迴照者。豈非汝乎。遂依本郡雲琮禪師落髮受具。}@
%{杭州鹽官鎮國海昌院的齊安禪師，是海門郡人，姓李。他出生時，房間裡有神光照耀。還有一個奇怪的僧人對他說：建立無勝幢，讓佛光普照的人，難道不是你嗎？於是，他就在本郡的雲琮禪師那裡剃度出家，並受具足戒。}%

@{後聞大寂行化於龔公山。乃振錫而造焉。師有奇相。大寂一見深器異之。乃命入室密示正法。僧問。如何是本身盧舍那佛。師云。與我將那箇銅缾來。僧即取淨缾來。師云。却送本處安置。其僧送缾本處了。却來再徵前語。師云。古佛也過去久矣。}@
%{後來聽說大寂禪師在龔公山弘法，他就帶著錫杖去拜訪。齊安禪師相貌奇特，大寂禪師一見就非常器重他，就叫他進房間，秘密地傳授正法。有一個僧人問他：什麼是本身的盧舍那佛？齊安禪師說：拿那個銅壺來。僧人就拿了一個乾淨的壺來。齊安禪師說：把它送回原位。僧人把壺送回原位後，又回來再次問剛才的問題。齊安禪師說：古佛已經過去很久了。}%

@{有講僧來參。師問云。坐主蘊何事業。對云。講華嚴經。師云。有幾種法界。對云。廣說則重重無盡。略說有四種法界。師豎起拂子云。遮箇是第幾種法界。坐主沈吟徐思其對。師云。思而知慮而解。是鬼家活計日下孤燈。果然失照(保福聞云。若禮拜即喫和尚棒。禾山代云。某甲不煩和尚莫怪。法眼代撫掌三下)}@
%{有一個講經的僧人來參禪，齊安禪師問他：你蘊藏著什麼事業？僧人回答說：講華嚴經。齊安禪師說：有多少種法界？僧人回答說：廣泛地說，法界重重無盡，簡略地說，有四種法界。齊安禪師豎起拂子說：這個是哪一種法界？講經的僧人沉吟著，慢慢地思考著如何回答。齊安禪師說：思考而明白，思考而理解，這是鬼才做的活計，就像日落時孤燈一樣，最終會失去光亮。(保福禪師聽了說：如果拜他，就打你。禾山禪師代他回答說：我不用你打，不要怪罪我。法眼禪師則拍手三下。) }%

@{僧問大梅。如何是西來意。大梅云。西來無意。師聞乃云。一箇棺材兩箇死屍(玄沙云。鹽官是作家)師喚侍者云。將犀牛扇子來。侍者云。破也。師云。扇子破還我犀牛來。侍者無對(投子代云。不辭將出恐頭角不全。資福代作圓相心中書牛字。石霜代云。若還和尚即無也。保福云。和尚年尊別請人好)}@
%{有一個僧人問大梅禪師：什麼是西來的意思？大梅禪師說：西來沒有意思。齊安禪師聽到後說：一個棺材，兩個死屍。(玄沙禪師說：鹽官禪師是作家。) 齊安禪師叫侍者說：把犀牛扇子拿來。侍者說：壞了。齊安禪師說：扇子壞了，把犀牛還給我。侍者無言以對。(投子禪師代他回答說：不願意拿出來，恐怕頭角不全。資福禪師則在心中畫個圓圈，並寫個牛字。石霜禪師代他回答說：如果還給和尚，就沒有了。保福禪師說：和尚年紀大了，還是請別人吧。) }%

@{師一日謂眾曰。虛空為鼓須彌為椎。什麼人打得。眾無對(有人舉似南泉。南泉云。王老師不打遮破鼓。法眼別云。王老師不打)}@
%{有一天，齊安禪師對大眾說：虛空是鼓，須彌山是槌，什麼人能打它？大眾無言以對。(有人把這個問題問南泉禪師，南泉禪師說：王老師不打，就破了鼓。法眼禪師則說：王老師不打。) }%

@{有法空禪師到請問經中諸義。師一一答了却云。自禪師到來貧道總未得作主人。法空云。請和尚更作主人。師云。今日夜也。且歸本位安置明日却來。法空下去。至明旦師令沙彌屈法空禪師。法空至。師顧沙彌曰。咄遮沙彌不了事。教屈法空禪師。却屈得箇守堂家人來。法空無語。}@
%{有一個法空禪師來，請教經文中的義理。齊安禪師一一作答，然後說：自從禪師來，我始終沒有當家作主。法空禪師說：請和尚再當家作主。齊安禪師說：今天晚上吧，你先回自己的房間，明天再來。法空禪師就走了。第二天早上，齊安禪師叫沙彌去請法空禪師。法空禪師來了，齊安禪師看著沙彌說：咄！這個沙彌辦事不利索，叫你去請法空禪師，你卻請來一個守堂的人。法空禪師無言以對。}%

@{法昕院主來參。師問。汝是誰。對云法昕。師云。我不識汝。昕無語。師後不疾宴坐示滅。勅諡悟空禪師。}@
%{法昕院主來參禪，齊安禪師問他：你是誰？法昕回答說：法昕。齊安禪師說：我不認識你。法昕無言以對。後來，齊安禪師安詳地坐在禪床上示寂，朝廷賜諡號為悟空禪師。}%

@{婺州五洩山靈默禪師者。毘陵人也。姓宣氏。初謁豫章馬大師。馬接之因披剃受具。後謁石頭遷和尚。先自約曰。若一言相契我即住。不然便去。石頭知是法器即垂開示。師不領其旨告辭而去至門。石頭呼之云。闍梨師迴顧石頭云。從生至老只是遮箇漢更莫別求。師言下大悟乃踏折拄杖。棲止焉(洞山云。當時若不是五洩先師。大難承當。然雖如此。猶涉在途。長慶云險。玄覺云。那箇是涉在途處。有僧云。為伊三寸途中薦得所以在途。玄覺云。為復薦得自己。為復薦得三寸。若是自己為什麼成三寸。若是三寸為什麼悟去。且道。洞山意旨作麼生。莫亂說子細好)}@
%{婺州五洩山的靈默禪師，是毘陵人，姓宣。他最初拜訪豫章的馬大師，馬大師收留了他，於是他就剃度出家，並受具足戒。後來，他拜訪石頭遷和尚，事先約定說：如果有一句話契合我的心意，我就留下來，否則就離開。石頭和尚知道他是法器，就給他開示。靈默禪師沒有領悟他的意思，就告辭離開，走到門口時，石頭和尚叫住他說：闍梨！靈默禪師回頭看著石頭和尚說：從生到老，只不過是這個樣子，不要再別的追求了。靈默禪師當下大悟，於是就折斷了手中的拄杖，留在了那裡。(洞山禪師說：當時如果不是五洩禪師，就難以承擔。雖然如此，但還是涉在途中。長慶禪師說險。玄覺禪師說：哪個地方是涉在途中？有一個僧人說：為了他三寸的途中，才導致了仍在途中。玄覺禪師說：是為了自己，還是為了三寸？如果是為了自己，為什麼會成三寸？如果是為了三寸，為什麼會悟去？現在說說，洞山禪師的意思是什麼？不要亂說，仔細想想。) }%

@{唐貞元初入天台山住白沙道場。復居五洩。僧問。何物大於天地。師云。無人識得伊。僧云。還可雕琢也無。師云。汝試下手看。僧問。此箇門中始終事如何。師云。汝道目前底成來得多少時也。僧云。學人不會。師云。我此間無汝問底。僧云。豈無和尚接人處。師云。待汝求接我即接。僧云。便請和尚接。師云。汝欠少箇什麼。}@
%{唐貞元初年，他到天台山，住在白沙道場，後來又住在五洩山。有一個僧人問他：什麼東西比天地還要大？靈默禪師說：沒有人認識它。僧人說：它還能雕琢嗎？靈默禪師說：你試著動手看看。僧人問：這個門中始終的事情是什麼？靈默禪師說：你說眼前這個東西，是從什麼時候開始的呢？僧人說：我不會。靈默禪師說：我這裡沒有你問的這個東西。僧人說：難道沒有和尚接人的地方嗎？靈默禪師說：等你要求我接你，我就接你。僧人說：那就請和尚接我吧。靈默禪師說：你還缺少什麼？}%

@{問如何得無心。師云。傾山覆海晏然靜。地動安眠豈采伊。師元和十三年三月二十三日沐浴焚香端坐告眾云。法身圓寂示有去來。千聖同源萬靈歸一。吾今漚散胡假興哀。無自勞神須存正念。若遵此命真報吾恩。儻固違言非吾之子。時有僧問。和尚向什麼處去。師曰。無處去。曰某甲何不見。師曰。非眼所覩(洞山云作家)言畢奄然順化。壽七十有二。臘四十一。}@
%{僧人問：如何才能得到無心？靈默禪師說：傾覆山海，安然靜默，地動山搖，依然安然入睡，哪裡還會去採摘它呢？元和十三年三月二十三日，靈默禪師沐浴焚香，端坐在禪床上，對大眾說：法身圓寂，顯示有去有來，千聖同源，萬靈歸一。我現在像泡沫一樣散去，何必假裝悲傷呢？不要自尋煩惱，要存正念。如果遵循我的遺命，就是真報答我的恩情。如果執意違背我的話，就不是我的弟子。當時有一個僧人問他：和尚要去哪裡？靈默禪師說：無處可去。僧人說：我為什麼看不見？靈默禪師說：不是眼睛能看到的。(洞山禪師說：作家。) 說完就安詳地圓寂了，享年七十二歲，出家四十一載。}%
@{明州大梅山法常禪師者。襄陽人也。姓鄭氏。幼歲從師於荊州玉泉寺。初參大寂。問如何是佛。大寂云。即心是佛。師即大悟。}@
%{明州大梅山法常禅师，是襄阳人，姓郑。他小时候就在荆州玉泉寺拜师学艺。一开始，他去参拜大寂禅师，问他什么是佛。大寂禅师说：就是你的心就是佛。法常禅师立刻就悟了。}%

@{唐貞元中居於天台山餘姚南七十里。梅子真舊隱。時鹽官會下一僧入山采拄杖。迷路至庵所。問曰。和尚在此山來多少時也。師曰。只見四山青又黃。又問。出山路向什麼處去。師曰。隨流去。僧歸說似鹽官。鹽官曰。我在江西時曾見一僧。自後不知消息。莫是此僧否。遂令僧去請出師。師有偈曰。}@
%{唐贞元年间，他住在天台山余姚南边七十里处的梅子真旧隐居的地方。当时，盐官会下的一位僧人上山去砍拐杖，迷路了，走到法常禅师的庵堂。他问法常禅师：“和尚您在这座山待了多久了？”法常禅师说：“我只看到这四座山，一会儿青，一会儿黄。”僧人又问：“下山的路往哪里走？”法常禅师说：“顺着水流走。”僧人回到盐官，把这些话告诉了盐官。盐官说：“我在江西的时候，曾经见过一位僧人，后来就不知道他的消息了。莫非就是这位僧人吗？”于是，他派僧人去请法常禅师出来。法常禅师有首偈语：}%

@{摧殘枯木倚寒林幾度逢春不變心

樵客遇之猶不顧郢人那得苦追尋}@
%{摧残枯木倚靠着寒林，多少次春天来了，它的心也不改变。砍柴的人遇见它，连看都不看一眼，郢人又怎么能够苦苦地追寻呢？}%

@{大寂聞師住山。乃令一僧到問云。和尚見馬師得箇什麼便住此山。師云。馬師向我道即心是佛。我便向遮裏住。僧云。馬師近日佛法又別。師云。作麼生別。僧云。近日又道非心非佛。師云。遮老漢惑亂人未有了日。任汝非心非佛。我只管即心即佛。其僧迴舉似馬祖。祖云。大眾。梅子熟也(僧問禾山。大梅恁麼道。意作麼生。禾山云。真師子兒)自此學者漸臻。師道彌著。}@
%{大寂禅师听说法常禅师住在山里，就派一位僧人去问他：“和尚，您见到马祖禅师得到了什么，就住在这座山里？”法常禅师说：“马祖禅师跟我说，就是你的心就是佛，我就住在这儿了。”僧人说：“马祖禅师最近的佛法又有所不同。”法常禅师说：“怎么个不同法？”僧人说：“最近他又说，不是心，也不是佛。”法常禅师说：“这个老头子迷惑众生，什么时候是个头啊？任凭你说什么不是心，不是佛，我只管说，就是你的心就是佛。”僧人回到马祖禅师那里，把这些话告诉了他。马祖禅师说：“大众，梅子熟了！”(僧人问禾山禅师：“大梅禅师这么说，是什么意思？”禾山禅师说：“真是个师子儿！”) 从此以后，学佛的人逐渐地精进，法常禅师的佛法也更加精深。}%

@{師上堂示眾曰。汝等諸人。各自迴心達本莫逐其末。但得其本其末自至。若欲識本唯了自心。此心元是一切世間出世間法根本故。心生種種法生。心滅種種法滅。心且不附一切善惡。而生萬法本自如如。}@
%{法常禅师在法堂上给大众开示说：“你们这些修行的人，都应该回过头来，找到自己的本性，不要去追逐那些枝末。只要找到了本性，那些枝末自然就到了。如果想要认识本性，就应该明白自己的心。因为这颗心本来就是一切世间法和出世间法的根本。心生，各种法就生；心灭，各种法就灭。心本来就不依附于任何善恶，而生出万法，本来就如此，本来就如此。”}%

@{僧問。如何是佛法大意。師云。蒲華柳絮竹鍼麻線。夾山與定山同行言話次。定山云。生死中無佛即非生死。夾山云。生死中有佛即不迷生死。二人上山參禮。夾山便舉問師。未審二人見處那箇較親。師云。一親一疎。夾山云。那箇親。師云。且去明日來。夾山明日再上問師。師云。親者不問。問者不親(夾山住後自云。當時失一隻眼)忽一日謂其徒曰。來莫可抑往莫可追。從容間復聞鼯鼠聲。師云。即此物非他物。汝等諸人善護持之。吾今逝矣。言訖示滅。壽八十八。臘六十有九。智覺禪師延壽讚曰。}@
%{一位僧人问法常禅师：“什么是佛法的大意？”法常禅师说：“蒲华、柳絮、竹针、麻线。”夹山禅师和定山禅师一起同行，在路上谈话。定山禅师说：“生死中没有佛，就不是生死。”夹山禅师说：“生死中有佛，就不会迷失生死。”两个人上山去参拜法常禅师。夹山禅师就举起这个问题问法常禅师：“请问两位的见解，哪一个更亲近？”法常禅师说：“一个亲近，一个疏远。”夹山禅师说：“哪一个亲近？”法常禅师说：“你先回去，明天再来。”第二天，夹山禅师又上山去问法常禅师。法常禅师说：“亲近的人不问，问的人不亲近。”(夹山禅师后来自己说：“当时我失去了一只眼睛。”) 有一天，法常禅师对他的弟子说：“来的时候不要阻挡，去的时候不要追赶。”悠闲的时候，又听到鼯鼠的声音。法常禅师说：“就是这个东西，不是别的什么东西。你们这些修行的人，要好好地守护它。我今天要走了。”说完，他就示现涅槃。他活了八十八岁，腊月六十九岁。智觉禅师延寿为他写了一首赞文：}%

@{師初得道即心是佛最後示徒

物非他物窮萬法源徹千聖骨

真化不移何妨出沒}@
%{禅师刚开始得道的时候，就说“就是你的心就是佛”，最后给弟子开示的时候，说“物非他物”，穷尽了万法的源头，贯通了千圣的骨髓。他的真如法身不会改变，何必在意他出没于世间呢？}%

@{京兆興善寺惟寬禪師者。衢州信安人也。姓祝氏。年十三見殺生者。衋然不忍食。乃求出家。初習毘尼修止觀。後參大寂乃得心要。唐貞元六年始行化於吳越間。八年至鄱陽山。神求受八戒。十三年止嵩山少林寺。僧問。如何是道。師云。大好山。僧云。學人問道。師何言好山。師云。汝只識好山何曾達道。問狗子還有佛性否。師云有。僧云。和尚還有否。師云。我無。僧云。一切眾生皆有佛性。和尚因何獨無。師云。我非一切眾生。僧云。既非眾生是佛否。師云。不是佛。僧云。究竟是何物。師云。亦不是物。僧云。可見可思否。師云。思之不及議之不得。故云不可思議。}@
%{京兆兴善寺惟宽禅师，是衢州信安人，姓祝。他十三岁的时候，看到有人杀生，就非常地不忍心，不愿意吃肉。于是，他就想出家。一开始，他学习比丘戒律，修习止观。后来，他参拜大寂禅师，才得到了佛法的要领。唐贞元六年，他开始在吴越地区弘扬佛法。贞元八年，他到达鄱阳山，神通地请求受持八戒。贞元十三年，他住在了嵩山少林寺。一位僧人问他：“什么是道？”惟宽禅师说：“好山。”僧人说：“我问的是道，您为什么说好山呢？”惟宽禅师说：“你只知道好山，怎么能够领悟道呢？”僧人又问：“狗子有佛性吗？”惟宽禅师说：“有。”僧人说：“和尚您有吗？”惟宽禅师说：“我没有。”僧人说：“一切众生都有佛性，和尚您为什么独独没有呢？”惟宽禅师说：“我不是一切众生。”僧人说：“既然不是众生，是佛吗？”惟宽禅师说：“不是佛。”僧人说：“究竟是什么东西？”惟宽禅师说：“也不是东西。”僧人说：“可以看见，可以思考吗？”惟宽禅师说：“思之不及，议之不得，所以说不可思議。”}%

@{元和四年憲宗詔至闕下。白居易嘗詣師問曰。既曰禪師何以說法。師曰。無上菩提者。被於身為律。說於口為法。行於心為禪。應用者三其致一也。譬如江河淮漢在處立名。名雖不一水性無二。律即是法。法不離禪。云何於中妄起分別。又問。既無分別何以修心。師曰。心本無損傷。云何要修理。無論垢與淨。一切勿起念。又問。垢即不可念。淨無念可乎。師曰。如人眼睛上。一物不可住。金屑雖珍寶。在眼亦為病。又問。無修無念又何異凡夫耶。師曰。凡夫無明二乘執著。離此二病是曰真修。真修者不得勤不得忘勤即近執著。忘即落無明。此為心要云爾。}@
%{元和四年，宪宗皇帝召他进京。白居易曾经去拜访他，问他：“既然被称为禅师，为什么还要说法？”惟宽禅师说：“无上菩提，穿在身上就是戒律，说出口就是佛法，行在心中就是禅。应用这三者，其最终目的都是一样的。就像江河淮汉，在不同的地方，有不同的名称，名称虽然不同，但水性是相同的。戒律就是佛法，佛法不离开禅，为什么在其中妄自分别呢？”白居易又问：“既然没有分别，为什么还要修心？”惟宽禅师说：“心本来就没有损伤，为什么要修理呢？无论垢和净，一切都不要起念。”白居易又问：“垢就不能念，净可以不念吗？”惟宽禅师说：“就像人的眼睛上，不能停留任何东西。金屑虽然是珍宝，但落在眼睛里，也是病。”白居易又问：“不修不念，又有什么区别于凡夫呢？”惟宽禅师说：“凡夫有无明，二乘有执着。离开这两种毛病，就是真正的修行。真正的修行者，不能勤奋，也不能忘记勤奋。勤奋就接近执着，忘记就落入无明。这就是修心的要诀。”}%

@{有僧問。道在何處。師曰。只在目前。曰我何不見。師曰。汝有我故所以不見。曰我有我故即不見。和尚見否。師曰。有汝有我展轉不見。曰無我無汝還見否。師曰。無汝無我阿誰求見。元和十二年二月晦日升堂說法訖就化。壽六十三。臘三十九。歸葬於㶚陵西原。勅諡大徹禪師元和正真之塔。}@
%{一位僧人问：“道在哪里？”惟宽禅师说：“就在眼前。”僧人说：“我为什么看不见？”惟宽禅师说：“你有‘我’这个执着，所以看不见。”僧人说：“我有‘我’这个执着，所以看不见。和尚您看见了吗？”惟宽禅师说：“有你，有我，互相执着，就看不见。”僧人说：“没有你，没有我，还能看见吗？”惟宽禅师说：“没有你，没有我，谁来寻找呢？”元和十二年二月晦日，他在法堂上说法完毕，就涅槃了。他活了六十三岁，腊月三十九岁。他被葬在㶚陵西原。皇帝敕封他为大彻禅师，元和正真之塔。}%
@{湖南東寺如會禪師者。始興曲江人也。初謁徑山後參大寂。學徒既眾。僧堂內床榻為之陷折。時稱折床會也。}@
%{湖南东寺的如会禅师，是兴州曲江人。他最初去径山拜访，后来参访大寂禅师。他的弟子很多，僧堂里的床铺都被他们坐塌了，当时人们就称他为“折床会”。}%
@{自大寂去世。師常患門徒以即心即佛之譚誦憶不已。且謂佛於何住而曰即心。心如畫師而云即佛。}@
%{自从大寂禅师去世后，如会禅师一直担心他的弟子们只知道背诵“即心即佛”的理论，还说佛住在什么地方就叫“即心”，心就像画师一样就叫“即佛”。}%
@{遂示眾曰。心不是佛智不是道。劍去遠矣爾方刻舟。時號東寺為禪窟焉。}@
%{于是如会禅师就对大众说：“心不是佛，智不是道。刀剑离你很远了，你却还在刻舟求剑。所以，人们就把东寺叫做‘禅窟’。”}%
@{相國崔公群出為湖南觀察使。見師問曰。師以何得。師曰見性得。師方病眼。公譏曰。既云見性。其奈眼何。}@
%{宰相崔公出任湖南观察使，见到如会禅师就问：“您靠什么得道？”禅师回答：“靠见性得道。”当时如会禅师眼睛有病，崔公就讽刺说：“既然您说见性了，那您的眼睛怎么办呢？”}%
@{師曰。見性非眼眼病何害。公稽首謝之(法眼別云。是相公眼)師問南泉。近離什麼處來。云江西。師云。將得馬師真來否。}@
%{如会禅师说：“见性不是眼睛，眼睛有病又有什么妨碍呢？”崔公就叩头谢罪(法眼禅师另说：是宰相的眼睛) 。如会禅师问南泉禅师：“你最近从哪里来？”南泉禅师说：“从江西来。”如会禅师说：“你把马大师真带过来了吗？”}%
@{泉云。只遮是。師云。背後底聻。無對(長慶代云。太似不知。保福云。幾不到和尚此間。雲居錫云。此二尊者盡扶背後。只如南泉休去。為當扶面前扶背後)崔相公入寺。}@
%{南泉禅师说：“就是这个。”如会禅师说：“你背后有什么东西，没有人能回答。”(长庆禅师代说：太像不知道了。保福禅师说：你怎么还没到和尚这里？云居锡禅师说：这两个尊者都扶着你的背后，就像南泉禅师，你不用走了，是应该扶着你的前面还是扶着你的背后？) 崔公进入寺院，}%
@{見鳥雀於佛頭上放糞。乃問師曰。鳥雀還有佛性也無。師云有。崔云。為什麼向佛頭上放糞。}@
%{看到鸟雀在佛头上拉屎，就问如会禅师：“鸟雀有没有佛性？”如会禅师说：“有。”崔公说：“为什么它要往佛头上拉屎呢？”}%
@{師云。是伊為什麼不向鷂子頭上放。仰山來參。師云。已相見了更不用上來。仰山云。恁麼相見莫不當否。}@
%{如会禅师说：“为什么它不往鹞子头上拉呢？”仰山禅师来参访，如会禅师说：“我们已经见过面了，你不用再上来了。”仰山禅师说：“这样见面，是不是不对呢？”}%
@{師歸方丈閉却門。仰山歸舉似溈山。溈山云。寂子是什麼心行。仰山云。若不恁麼爭識得他。}@
%{如会禅师回到方丈，关上了门。仰山禅师回去把这件事告诉了沩山禅师，沩山禅师说：“寂子(如会禅师) 是什么心行？”仰山禅师说：“如果不是这样，怎么认识他呢？”}%
@{復有人問師曰。某甲擬請和尚開堂得否。師曰。待將物裹石頭煖即得。彼無語(藥山代云。石頭煖也)唐長慶癸卯歲八月十九日歸寂。壽八十。勅諡傳明大師塔曰永際。}@
%{又有人问如会禅师：“我想请您开堂说法，可以吗？”如会禅师说：“等到用东西把石头捂热了就可以。”那人无言以对。(药山禅师代说：石头捂热了。) 唐长庆癸卯年八月十九日，如会禅师圆寂，享年八十岁。朝廷追谥他为“传明大师”，塔号“永际”。}%

@{鄂州無等禪師者。尉氏人也。姓李氏。初出家於龔公山。參禮馬大師密受心要。後住隨州土門。}@
%{鄂州的无等禅师，是尉氏人，姓李。他最初在龚公山出家，参访马大师，秘密地接受了心要。后来住在随州土门。}%
@{嘗謁州牧王常侍者。師退將出門。王後呼之云和尚。師迴顧王敲柱三下。師以手作圓相。復三撥之便行。}@
%{他曾经去拜访州牧王常侍，禅师退出来准备出门，王常侍后来叫住他说：“和尚。”禅师回头，王常侍敲了柱子三下。禅师用手做圆相，又拨了三下就走了。}%
@{師後住武昌大寂寺。一日大眾晚參。師見人人上來。師前道不審。乃謂眾曰。大眾適來聲向什麼處去也。}@
%{后来禅师住在武昌大寂寺。有一天晚上，大众来参禅，禅师看到每个人都走上前来，禅师就上前问道：“你们刚才来的声音，往哪里去了呢？”}%
@{有一僧竪起指頭。師云。珍重。其僧至來朝上參次。師乃轉身面壁而臥。佯作呻吟聲云。老僧三兩日來不多安樂。}@
%{有一个僧人竖起了手指，禅师说：“珍重。”这个僧人等到第二天早上来参禅的时候，禅师就转身面向墙壁躺下，假装呻吟说：“老僧这几天很不舒服。”}%
@{大德身邊有什麼藥物。與老僧些少。僧以手拍淨缾云。遮箇淨缾什麼處得來。師云。遮箇是老僧底。}@
%{“大德，您身边有什么药吗？给老僧一些。”这个僧人用手拍着净瓶说：“这个净瓶从哪里来的？”禅师说：“这个是老僧的。”}%
@{大德底在什麼處。僧云。亦是和尚底。亦是某甲底。唐大和四年十月示滅壽八十二。}@
%{“大德您的在哪里？”僧人说：“也是和尚的，也是我的。”唐大和四年十月，无等禅师圆寂，享年八十二岁。}%

@{廬山歸宗寺智常禪師。上堂云。從上古德不是無知解。他高尚之士不同常流。今時不能自成自立虛度時光。}@
%{庐山归宗寺的智常禅师，在讲台上说：“从前的古德，并不是没有智慧理解，他们是高尚的人，与普通人不同。现在的人不能自己成就自己，虚度光阴。”}%
@{諸子莫錯用心。無人替汝。亦無汝用心處。莫就他覓。從前只是依他解。發言皆滯。光不透脫。}@
%{“诸位不要错用心，没有人会替你，也没有你用心的地方。不要去向别人寻求，以前只是按照别人的理解，说话都拘泥，光线不透彻。”}%
@{只為目前有物。僧問。如何是玄旨。師云。無人能會。僧云。向者如何。師云。有向即乖。}@
%{“只因为眼前有东西。 ”一个僧人问：“什么是玄旨？”禅师说：“没有人能明白。”僧人说：“以前怎么样？”禅师说：“有指向就是不对。”}%
@{僧云。不向者如何。師云。誰求玄旨。又云。去無汝用心處。僧云。豈無方便門令學人得入。}@
%{僧人说：“没有指向呢？”禅师说：“谁在寻求玄旨呢？ ”又说：“没有你用心的地方。”僧人说：“难道没有方便之门让学佛的人进入吗？”}%
@{師云。觀音妙智力能救世間苦。僧云。如何是觀音妙智力。師敲鼎蓋三下云。子還聞否。僧云聞。}@
%{禅师说：“观世音菩萨的妙智力能够救度世间苦难。”僧人说：“什么是观世音菩萨的妙智力？”禅师敲了鼎盖三下说：“你听到没有？”僧人说：“听到了。”}%
@{師云。我何不聞。僧無語。師以棒趁下。師嘗與南泉同行。後忽一日相別。}@
%{禅师说：“我怎么会没听到呢？”僧人无言以对，禅师就用棒子打下去。智常禅师曾经和南泉禅师一起同行，后来有一天突然告别了。}%
@{煎茶次南泉問云。從前與師兄商量語句彼此已知。此後或有人問畢竟事作麼生。師云。遮一床地大好卓庵。}@
%{在煎茶的时候，南泉禅师问他说：“以前我们兄弟商量的话语，彼此都已经知道了。以后如果有人问究竟的事情怎么办？”禅师说：“这块地方正好可以建一个草庵。”}%
@{泉云。卓庵且置。畢竟事作麼生。師乃打却茶銚便起。泉云。師兄喫茶了。普願未曾喫茶。}@
%{南泉禅师说：“草庵先放一边，究竟的事情怎么办？”禅师就打翻了茶壶，站起来。南泉禅师说：“师兄喝茶了。”智常禅师说：“普愿从未喝过茶。”}%
@{師云。作遮箇語話。滴水也銷不得。僧問。此事久遠如何用心。師云。牛皮鞔露柱。露柱啾啾叫。}@
%{禅师说：“说这种话，一滴水也消解不了。”一个僧人问：“这件事久远了，该如何用心？”禅师说：“用牛皮蒙住露柱，露柱啾啾地叫。”}%
@{凡耳聽不聞。說聖呵呵笑師因俗官來。乃拈起帽子兩帶云。還會麼。俗官云。不會。師云。莫怪老僧頭風不卸帽子。}@
%{凡夫的耳朵听不到，说圣人就哈哈大笑。智常禅师因为俗官来了，就拿起帽子的两带说：“你会吗？”俗官说：“不会。”禅师说：“别怪我头痛，不摘帽子。”}%
@{師入園取菜次。師畫圓相圍却一株。語眾云。輒不得動著遮箇。眾不敢動。少頃師復來見菜猶在。}@
%{禅师进入菜园去摘菜，他画了一个圆圈，把一株菜围了起来，对大众说：“你们谁也不许动它。”大众都不敢动。过了一会儿，禅师又回来，看到菜还在，}%
@{便以棒趁眾僧云。遮一隊漢無一箇有智慧底。師問新到僧。什麼處來。師云。鳳翔來。師云。還將得那箇來否。}@
%{就用棒子打大众说：“这群人，没有一个人有智慧。”禅师问一个新来的僧人：“你从哪里来？”僧人说：“从凤翔来。”禅师说：“你把那个东西带过来了吗？”}%
@{僧云。將得來。師云。在什麼處。僧以手從頂擎捧呈之。師即舉手作接勢拋向背後。僧無語。師云。遮野狐兒。}@
%{僧人说：“带过来了。”禅师说：“在哪里？”僧人用手从头顶上捧着呈上来。禅师就举起手，做接东西的样子，往背后扔去。僧人无言以对，禅师说：“你这个野狐精。”}%
@{師剗草次有講僧來參。忽有一蛇過師以鋤斷之。僧云。久響歸宗元來是箇麁行沙門。師云。坐主歸茶堂內喫茶去。}@
%{禅师在割草的时候，有一个讲经的僧人来参访，突然有一条蛇经过，禅师用锄头把它砍断了。僧人说：“久负盛名的归宗禅师，原来是一个粗俗的沙门。”禅师说：“坐主，回茶堂里喝茶去吧。”}%
@{雲巖來參。師作挽弓勢。巖良久作拔劍勢。師云。來太遲生。有僧辭去。師喚近前來。吾為汝說佛法。}@
%{云岩禅师来参访，禅师做出挽弓的姿势。云岩禅师过了很久，做出拔剑的姿势。禅师说：“你来晚了。”有一个僧人告辞要离开，禅师叫他过来：“我给你讲佛法。”}%
@{僧近前。師云。汝諸人盡有事在。汝異時却來遮裏無人識汝。時寒途中善為去。師上堂云。吾今欲說禪。諸子總近前。}@
%{僧人走近，禅师说：“你们这些人都有事要做，你们以后再来这里，没有人认识你们。现在天冷路途遥远，好好地走吧。”禅师在讲台上说：“我现在要讲禅，你们都走近来。”}%
@{大眾進前。師云。汝聽觀音行善應諸方所。僧問。如何是觀音行。師乃彈指云。諸人還聞否。僧曰聞。}@
%{大众走上前，禅师说：“你们听，观世音菩萨行善，应于诸方。”僧人问：“什么是观世音菩萨的行？”禅师就弹了一下手指说：“你们听到没有？”僧人说：“听到了。”}%
@{師云。一隊漢向遮裏覓什麼。以棒趁出。大笑歸方丈。僧問。初心如何得箇入處。師敲鼎蓋三下云。還聞否。}@
%{禅师说：“这群人在这里找什么？ ”就用棒子把僧人赶出去，然后笑着回到方丈。一个僧人问：“初心如何才能找到入口？”禅师敲了鼎盖三下说：“你听到没有？”}%
@{僧云聞。師云。我何不聞。師又敲三下問。還聞否。僧云。不聞。師云。我何以聞。僧無語。師云。觀音妙智力能救世間苦。}@
%{僧人说：“听到了。”禅师说：“我怎么会没听到呢？ ”禅师又敲了三下，问：“你听到没有？”僧人说：“没有听到。”禅师说：“我怎么能听到呢？”僧人无言以对，禅师说：“观世音菩萨的妙智力能够救度世间苦难。”}%
@{江州刺史李渤問師曰。教中所言須彌納芥子。渤即不疑。芥子納須彌莫是妄譚否。師曰。人傳使君讀萬卷書籍還是否。}@
%{江州刺史李渤问禅师说：“佛经里说须弥山可以纳入芥子，您就毫不怀疑吗？芥子纳入须弥山，是不是妄言呢？”禅师说：“人们说您读过万卷书，是不是真的？”}%
@{李曰然。師曰。摩頂至踵如椰子大。萬卷書向何處著。李俛首而已。李異日又問云。大藏教明得箇什麼邊事。}@
%{李渤说：“是的。”禅师说：“从头顶到脚，就像椰子一样大，万卷书往哪里放呢？”李渤就低下了头。李渤第二天又问：“大藏教明了什么道理？”}%
@{師舉拳示之云。還會麼。李云。不會。師云。遮箇措大。拳頭也不識。李云請師指示。師云。遇人即途中授與。}@
%{禅师举起拳头给他看，说：“你会吗？”李渤说：“不会。”禅师说：“你真是不知天高地厚，连拳头都不认识。 ”李渤说：“请师父指点。”禅师说：“遇到人就当面传授，}%
@{不遇即世諦流布。師以目有重瞳。遂將藥手按摩。以致目眥俱赤。世號赤眼歸宗焉。後示滅。勅諡至真禪師。}@
%{没有遇到人就让它在世间流传。”禅师的眼睛有重瞳，于是就用药手按摩，结果眼角都红了，世人就称他为“赤眼归宗”。后来禅师圆寂，朝廷追谥他为“至真禅师”。}% 
