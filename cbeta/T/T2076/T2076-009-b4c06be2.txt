@{景德傳燈錄卷第九}@
%{景德传灯录卷第九}%

@{懷讓禪師第三世上五十六人}@
%{怀让禅师第三世上五十六人}%

@{洪州百丈懷海禪師法嗣三十人潭州溈山靈祐禪師}@
%{洪州百丈怀海禅师法嗣三十人潭州溈山灵祐禅师}%

@{洪州黃檗山希運禪師(法要附卷末)}@
%{洪州黄檗山希运禅师(法要附卷末) }%

@{杭州大慈寰中禪師}@
%{杭州大慈寰中禅师}%

@{天台山普岸禪師}@
%{天台山普岸禅师}%

@{筠州常觀禪師}@
%{筠州常观禅师}%

@{潭州石霜性空禪師}@
%{潭州石霜性空禅师}%

@{福州大安禪師}@
%{福州大安禅师}%

@{古靈神贊禪師}@
%{古灵神赞禅师}%

@{廣州和安通禪師}@
%{广州和安通禅师}%

@{江州龍雲臺禪師}@
%{江州龙云台禅师}%

@{洛京衛國道禪師}@
%{洛京卫国道禅师}%

@{鎮州萬歲和尚}@
%{镇州万岁和尚}%

@{百丈山涅槃和尚}@
%{百丈山涅槃和尚}%

@{洪州東山和尚(已上一十四人見錄)}@
%{洪州东山和尚(已上一十四人见录) }%

@{高安無畏禪師}@
%{高安无畏禅师}%

@{東巖道曠禪師}@
%{东岩道旷禅师}%

@{邢州素禪師}@
%{邢州素禅师}%

@{唐州大乘山吉本禪師}@
%{唐州大乘山吉本禅师}%

@{小乘山慧深禪師}@
%{小乘山慧深禅师}%

@{楊州慧照寺昭一禪師}@
%{扬州慧照寺昭一禅师}%

@{禎州羅浮鑒深禪師}@
%{祯州罗浮鉴深禅师}%

@{洪州九仙山梵雲禪師}@
%{洪州九仙山梵云禅师}%

@{江州廬山操禪師}@
%{江州庐山操禅师}%

@{越州禹迹寺契真禪師}@
%{越州禹迹寺契真禅师}%

@{筠州包山天性禪師}@
%{筠州包山天性禅师}%

@{明州大梅山彼岸禪師}@
%{明州大梅山彼岸禅师}%

@{洪州遼山藏術禪師}@
%{洪州辽山藏术禅师}%

@{昇州祇闍山道方禪師}@
%{昇州祇闍山道方禅师}%

@{清田和尚}@
%{清田和尚}%

@{大于和尚(已上一十六人無機緣語句不錄)}@
%{大于和尚(已上一十六人无机缘语句不录) }%

@{前虔州西堂藏禪師法嗣四人虔州處微禪師(一人見錄)雞林道義禪師}@
%{前虔州西堂藏禅师法嗣四人虔州处微禅师(一人见录) 鸡林道义禅师}%

@{新羅國慧禪師}@
%{新罗国慧禅师}%

@{新羅國洪直禪師(已上三人無機緣語句不錄)}@
%{新罗国洪直禅师(已上三人无机缘语句不录) }%

@{前蒲州麻谷山寶徹禪師法嗣二人壽州良遂禪師(一人見錄)}@
%{前蒲州麻谷山宝彻禅师法嗣二人寿州良遂禅师(一人见录) }%

@{新羅國無染禪師(一人無機緣語句不錄)}@
%{新罗国无染禅师(一人无机缘语句不录) }%

@{前湖南東寺如會禪師法嗣四人吉州薯山慧超禪師(一人見錄)}@
%{前湖南东寺如会禅师法嗣四人吉州薯山慧超禅师(一人见录) }%

@{舒州景諸禪師}@
%{舒州景诸禅师}%

@{莊嚴寺光肇禪師}@
%{庄严寺光肇禅师}%

@{潭州幕輔山昭禪師(已上三人無機緣語句不錄)}@
%{潭州幕辅山昭禅师(已上三人无机缘语句不录) }%

@{前京兆章敬寺懷惲禪師法嗣一十六人京兆薦福弘辯禪師}@
%{前京兆章敬寺怀恽禅师法嗣一十六人京兆荐福弘辩禅师}%

@{福州龜山智真禪師}@
%{福州龟山智真禅师}%

@{朗州懷政禪師}@
%{朗州怀政禅师}%

@{金州操禪師}@
%{金州操禅师}%

@{朗州古堤和尚}@
%{朗州古堤和尚}%

@{河中公畿和尚(已上六人見錄)}@
%{河中公畿和尚(已上六人见录) }%

@{柏林閑雲禪師}@
%{柏林闲云禅师}%

@{宣州玄哲禪師}@
%{宣州玄哲禅师}%

@{河中寶堅禪師}@
%{河中宝坚禅师}%

@{西京道志禪師}@
%{西京道志禅师}%

@{絳州神祐禪師}@
%{绛州神祐禅师}%

@{西京智藏禪師}@
%{西京智藏禅师}%

@{許州無迹禪師}@
%{许州无迹禅师}%

@{壽州惟肅禪師}@
%{寿州惟肃禅师}%

@{新羅國玄昱禪師}@
%{新罗国玄昱禅师}%

@{新羅國覺體禪師(已上一十人無機緣語句不錄)}@
%{新罗国觉体禅师(已上一十人无机缘语句不录) }%

@{前百丈懷海禪師法嗣}@
%{前百丈怀海禅师法嗣}%

@{潭州溈山靈祐禪師者福州長谿人也。姓趙氏。年十五辭親出家。依本郡建善寺法常律師剃髮。於杭州龍興寺受戒。究大小乘經律。二十三遊江西參百丈大智禪師。百丈一見許之入室。遂居參學之首。一日侍立百丈問誰。師曰。靈祐。百丈云。汝撥鑪中有火否。師撥云。無火。百丈躬起深撥得少火。舉以示之云。此不是火。師發悟禮謝陳其所解。百丈曰此乃暫時岐路耳。經云。欲見佛性當觀時節因緣。時節既至如迷忽悟。如忘忽憶。方省己物不從他得。故祖師云。悟了同未悟。無心得無法。只是無虛妄凡聖等心。本來心法元自備足。汝今既爾善自護持。時司馬頭陀自湖南來。百丈謂之曰。老僧欲往溈山可乎(司馬頭陀參禪外。蘊人倫之鑒。兼窮地理。諸方剏院多取決焉)對云。溈山奇絕可聚千五百眾。然非和尚所住。百丈云。何也。對云。和尚是骨人。彼是肉山。設居之徒不盈千。百丈云。吾眾中莫有人住得否。對云。待歷觀之。百丈乃令侍者喚第一坐來(即華林和尚也)問云。此人如何。頭陀令謦欬一聲行數步。對云。此人不可。又令喚典坐來(即祐師也)頭陀云。此正是溈山主也。百丈是夜召師入室。囑云。吾化緣在此。溈山勝境汝當居之嗣續吾宗廣度後學。時華林聞之曰。某甲忝居上首。祐公何得住持。百丈云。若能對眾下得一語出格當與住持。即指淨瓶問云。不得喚作淨瓶。汝喚作什麼。華林云。不可喚作木𣔻也。百丈不肯。乃問師。師蹋倒淨瓶。百丈笑云。第一坐輸却山子也。遂遣師往溈山。是山峭絕敻無人煙。師猿猱為伍橡栗充食。山下居民稍稍知之。帥眾共營梵宇。連率李景讓奏號同慶寺。相國裴公休嘗咨玄奧。繇是天下禪學若輻湊焉。師上堂示眾云。夫道人之心質直無偽。無背無面無詐妄心行。一切時中視聽尋常更無委曲。亦不閉眼塞耳。但情不附物。即得從上諸聖只是說濁邊過患。若無如許多惡覺情是想習之事。譬如秋水澄渟。清淨無為澹泞無礙。喚他作道人。亦名無事之人。時有僧問。頓悟之人更有修否。師云。若真悟得本他自知時。修與不修。是兩頭語如今初心雖從緣得。一念頓悟自理。猶有無始曠劫習氣未能頓淨須教渠淨除現業流識。即是修也。不道別有法教渠修行趣。向。從聞入理聞理深妙。心自圓明不居惑地。縱有百千妙義抑揚當時。此乃得坐披衣自解作活計。以要言之。則實際理地不受一塵。萬行門中不捨一法。若也單刀趣入。則凡聖情盡體露真常。理事不二即如如佛。仰山問。如何是西來意。師云。大好燈籠。仰山云。莫只遮箇便是麼。師云。遮箇是什麼。仰山云。大好燈籠。師云。果然不識。一日師謂眾云。如許多人只得大機(舊本云大識。今改作大機。按廣燈并別錄。皆云只得大機。而第十六卷九峯慧禪師章中云只得大體。未詳孰是)不得大用。仰山舉此語問山下庵主云。和尚恁麼道意旨何如。庵主云。更舉看。仰山擬再舉。被庵主蹋倒。歸舉似師。師大笑。師在法堂坐。庫頭擊木魚。火頭擲却火抄。拊掌大笑。師云。眾中也有恁麼人。喚來問。作麼生。火頭云。某甲不喫粥肚飢所以喜歡。師乃點頭(東使聞云。將知溈山眾裏無人。臥龍云。將知溈山眾裏有人)普請摘茶。師謂仰山曰。終日摘茶只聞子聲不見子形。請現本形相見。仰山撼茶樹。師云。子只得其用不得其體。仰山云。未審和尚如何。師良久。仰山云。和尚只得其體不得其用。師云。放子二十棒(玄覺云。且道過在什麼處)師上堂有僧出云。請和尚為眾說法。師云。我為汝得徹困也。僧禮拜(後人舉似雪峯。雪峯云。古人得恁麼老婆心。玄沙云。山頭和尚蹉過古人事也。雪峯聞之乃問玄沙。什麼處是老僧蹉過古人事處。玄沙云。大小溈山被那僧一問得百雜碎。雪峯駭之乃休)。師謂仰山曰。寂子速道莫入陰界。仰山云。慧寂信亦不立。師云。子信了不立不信不立。仰山云。只是慧寂更信阿誰。師云。若恁麼即是定性聲聞。仰山云。慧寂佛亦不見。師問仰山。涅槃經四十卷多少佛說多少魔說。仰山云。總是魔說。師云。已後無人奈子何。仰山云。慧寂即一期之事。行履在什麼處。師云。只貴子眼正。不說子行履。仰山蹋衣次提起問師云。正恁麼時和尚作麼生。師云。正恁麼時我遮裏無作麼生。仰山云。和尚有身而無用。師良久却拈起問。汝正恁麼時作麼生。仰山云。正恁麼時和尚還見伊否。師云汝有用而無身(此語是二月中問答)師忽問仰山。汝春間有話未圓。今試道看。仰山云。正恁麼時切忌勃塑。師云。停囚長智。師一日喚院主。院主來。師云。我喚院主汝來作什麼。院主無對(曹山代云。也知和尚不喚某甲)又令侍者喚第一座。第一座來。師云。我喚第一座汝來作什麼。亦無對(曹山代云。若令侍者喚恐不來。法眼別云。適來侍者喚)師問新到僧名什麼。僧云。名月輪。師作一圓相問。何似遮箇。僧云。和尚恁麼語話。諸方大有人不肯在。師云。貧道即恁麼。闍梨作麼生。僧云。還見月輪麼。師云。闍梨恁麼道。此間大有人不肯諸方。師問雲巖云。聞汝久在藥山是否。巖云是。師云。藥山大人相如何。雲巖云。涅槃後有。師云。涅槃後有如何。雲巖云。水灑不著。雲巖却問師。百丈大人相如何。師云。巍巍堂堂煒煒煌煌。聲前非聲。色後非色。蚊子上鐵牛。無汝下嘴處。師過淨瓶與仰山。仰山擬接。師却縮手云。是什麼。仰山云。和尚還見箇什麼。師云。若恁麼何用更就吾覓。仰山云。雖然如此仁義道中與和尚提瓶挈水亦是本分事。師乃過淨瓶與仰山師與仰山行次指柏樹子問云。前面是什麼。仰山云。只遮箇柏樹子。師却指背後田翁云。遮阿翁向後亦有五百眾。師問仰山。從何處歸。仰山云。田中歸。師云。禾好刈也未。仰山云。好刈也。師云。作青見作黃見作不青不黃見。仰山云。和尚背後是什麼。師云。子還見麼。仰山拈起禾穗云。和尚何曾問遮箇。師云。此是鵝王擇乳。冬月師問仰山。天寒人寒。仰山云。大家在遮裏。師云。何不直說。仰山云。適來也不曲和尚如何。師云。直須隨流。有僧來禮拜。師作起勢。僧云。誰和尚不起。師云。老僧未曾坐。僧云。某甲亦未曾禮師云。何故無禮。僧無對(同安代云。和尚不怪)石霜會下有二禪客到云。此間無一人會禪。後普請般柴。仰山見二禪客歇。將一橛柴問云。還道得麼。俱無語。仰山云。莫道無人會禪好。歸舉似溈山云。今日二禪客被慧寂勘破。師云。什麼處被子勘破。仰山便舉前話。師云。寂子又被吾勘破(雲居錫云。什麼處是溈山勘破仰山處)師睡次仰山問訊。師便迴面向壁。仰山云。和尚何得如此。師起云。我適來得一夢。汝試為我原看。仰山取一盆水與師洗面。少頃香嚴亦來問訊。師云。我適來得一夢寂子原了。汝更與我原看。香嚴乃點一椀茶來。師云。二子見解過於鶖子。僧云。不作溈山一頂笠。無由得到莫傜村。如何是溈山一頂笠。師即蹋之。師上堂示眾云。老僧百年後向山下作一頭水牯牛。左脅書五字云溈山僧某甲。此時喚作溈山僧。又是水牯牛。喚作水牯牛。又云溈山僧。喚作什麼即得(雲居代云。師無異號。資福代作圓相。托起古人頌云。不道溈山不道牛。一身兩號實難醻。離却兩頭應須道。如何道得出常流)師敷揚宗教凡四十餘年。達者不可勝數。入室弟子四十一人。唐大中七年正月九日盥漱敷坐怡然而寂。壽八十三。臘六十四。塔于本山。勅諡大圓禪師。塔曰清淨。}@
%{潭州溈山灵祐禅师，是福州长溪人。姓赵氏。十五岁的时候辞别父母出家，依本郡建善寺法常律师剃度。在杭州龙兴寺受戒，深入研究大小乘经律。二十三岁的时候游历江西，参访百丈大智禅师。百丈禅师一見就认可他，让他进入内室。于是灵祐禅师就成为参学弟子中的首领。有一天，灵祐禅师侍立在百丈禅师身边，百丈禅师问：“是谁？”灵祐禅师回答：“灵祐。”百丈禅师说：“你拨一下炉子里面有火吗？”灵祐禅师拨了一下说：“没有火。”百丈禅师亲自起身，用力拨了一下，得到一点火星，举起来给灵祐禅师看，说：“这不是火。”灵祐禅师顿时开悟，礼谢百丈禅师，并陈述了自己的理解。百丈禅师说：“这只是暂时的岔路而已。《经》上说：‘想要见佛性，就应该观察时节因缘。’时节到来的时候，就如同迷路突然醒悟，如同忘记突然想起，才能明白自己的东西不是从别人那里得到的。所以祖师说：‘悟了和未悟一样，没有心就没有法。’只是没有虚妄的凡圣等心，本来心法本来就具备充足。你现在既然如此，就好好地保持住。’ 当时，司马头陀从湖南来，百丈禅师对他说：‘老僧想要去溈山，可以吗？(司马头陀除了参禅之外，还通晓人伦之道，精通地理，各地新建寺院都请他来决定。) ’司马头陀回答说：‘溈山景色奇绝，可以聚集一千五百人，但是不适合和尚居住。’百丈禅师说：‘为什么？’司马头陀回答说：‘和尚是骨头人，那里是肉山。即使住在那里的弟子也达不到一千人。’百丈禅师说：‘我们的人中，难道没有可以住在那里的吗？’司马头陀回答说：‘等我去考察一下。’百丈禅师就让侍者把第一坐叫来(就是华林和尚) ，问：“这个人怎么样？”司马头陀咳嗽了一声，走了几步，回答说：“这个人不行。”又让侍者把典坐叫来(就是灵祐禅师) ，司马头陀说：“这才是溈山的主啊！”百丈禅师当晚就召灵祐禅师进内室，嘱咐他说：“我的化缘就在这里，溈山景色优美，你应该住在那裡，继承我的宗风，广度后学。”华林和尚听到后说：“我忝居上首，灵祐禅师怎么可以住持？”百丈禅师说：“如果能对大众说出一句出格的话，就让你住持。”百丈禅师就指着净瓶问：“不能叫它净瓶，你叫它什么？”华林和尚说：“不能叫它木𣔻啊。”百丈禅师不答应，就问灵祐禅师。灵祐禅师把净瓶踢倒了。百丈禅师笑着说：“第一坐输掉了山子啊！”于是就派灵祐禅师去溈山。溈山山势险峻，人烟稀少，灵祐禅师与猿猴为伴，以橡栗充饥。山下的居民渐渐地知道了灵祐禅师，就带领大众一起修建寺院。连率李景让奏请皇帝，将寺院命名为同庆寺。相国裴公休曾经向灵祐禅师请教玄奥，从此天下禅学都像车辐一样汇集到溈山。灵祐禅师上堂示众说：“道人的心应该质直无伪，没有背没有面，没有虚妄的心行。一切时中，视听寻常，更没有委曲求全，也不闭眼塞耳。只要情不附物，就能得到从上诸圣的教诲。只是说浊边过患。如果没有这些恶觉情想习之事，就如同秋水澄渟，清净无为，澹泊无碍。叫他做道人，也叫他做没事之人。” 当时有僧人问：“顿悟之人还有修行吗？”灵祐禅师说：“如果真正悟得本性，他自然就知道，修行和不修行都是两头语。现在初心虽然是从缘而得，一念顿悟自理，但还有无始旷劫的习气，不能顿然净除，需要教导他净除现业流识，这就是修行。不是说还有其他的法教导他修行趣向。从闻入理，闻理深妙，心自圆明，不居惑地。纵有百千妙义，当时抑扬顿挫，这只是得到坐披衣，自己理解，自己做活计。简单来说，就是实际理地不受一尘，万行门中不捨一法。如果单刀直入，那么凡圣情尽，体露真常，理事不二，就如同如来佛。” 仰山问：“什么是西来意？”灵祐禅师说：“大好灯笼。”仰山说：“难道只是遮住这个就是吗？”灵祐禅师说：“遮住这个是什么？”仰山说：“大好灯笼。”灵祐禅师说：“果然不识。” 有一天，灵祐禅师对大众说：“这么多人，只得了大机(旧本写‘大识’，现在改成‘大机’，按《广灯》和《别录》都写‘只得大机’，而第十六卷九峰慧禅师章中写‘只得大體’，不知道哪个正确) 没有得到大用。” 仰山拿着这句话去问山下的庵主说：“和尚这样说，是什么意思？”庵主说：“再举一次看看。”仰山想再举一次，被庵主踢倒了。回去告诉灵祐禅师，灵祐禅师大笑。 灵祐禅师在法堂坐着，库头敲木鱼，火头扔掉了火抄，拍手大笑。灵祐禅师说：“大众中也有这样的人。”就叫他来问：“怎么样？”火头说：“我肚子饿，没吃饭，所以高兴。”灵祐禅师点头(东使听到后说：“就知道溈山大众中没有人。” 卧龙说：“就知道溈山大众中有人。”)  普请摘茶，灵祐禅师对仰山说：“整天摘茶，只听到你的声音，看不到你的形体。请你显现本来面目，让我见见。” 仰山摇撼茶树。灵祐禅师说：“你只得了它的用，没有得到它的体。” 仰山说：“请问和尚如何？” 灵祐禅师沉默良久。仰山说：“和尚只得了它的体，没有得到它的用。” 灵祐禅师说：“打你二十棒。”(玄觉说：“且道过错在哪里？”)  灵祐禅师上堂，有僧人出来说：“请和尚为大众说法。” 灵祐禅师说：“我替你解脱困苦。” 僧人礼拜。(后人举给雪峰，雪峰说：“古人得到这样老婆心。” 玄沙说：“山头和尚蹉跎古人事啊。” 雪峰听到后就问玄沙：“什么地方是老僧蹉跎古人事的地方？” 玄沙说：“大小溈山都被那个僧人一问，就成了百杂碎。” 雪峰骇然，就停止了。)  灵祐禅师对仰山说：“寂子，赶快说，不要进入阴界。” 仰山说：“慧寂信也不立。” 灵祐禅师说：“你信了不立，不信也不立。” 仰山说：“只是慧寂，更信谁？” 灵祐禅师说：“如果这样，那就是定性声闻。” 仰山说：“慧寂佛也不见。” 灵祐禅师问仰山：“《涅槃经》四十卷，多少佛说，多少魔说？” 仰山说：“都是魔说。” 灵祐禅师说：“以后没有人能奈你何。” 仰山说：“慧寂只是一期之事，行履在什么地方？” 灵祐禅师说：“只要你眼睛正，不谈你的行履。” 仰山踏衣次提起问灵祐禅师说：“正这样的时候，和尚怎么样？” 灵祐禅师说：“正这样的时候，我这里没有怎么样。” 仰山说：“和尚有身而无用。” 灵祐禅师沉默良久，又拈起问：“你正这样的时候，怎么样？” 仰山说：“正这样的时候，和尚还见他吗？” 灵祐禅师说：“你有用而无身。”(这段话是在二月中旬问答的)  灵祐禅师突然问仰山：“你春天的时候有话没说完，现在试试说看看。” 仰山说：“正这样的时候，切忌勃塑。” 灵祐禅师说：“停囚长智。” 灵祐禅师有一天叫院主，院主来了。灵祐禅师说：“我叫你来干什么？” 院主无言以对。(曹山代说：“也知道和尚不叫我。”)  又让侍者叫第一座，第一座来了。灵祐禅师说：“我叫你来干什么？” 也无言以对。(曹山代说：“如果让侍者叫，恐怕他不来。” 法眼别说：“刚才侍者叫的。”)  灵祐禅师问新来的僧人：“你叫什么名字？” 僧人说：“叫月轮。” 灵祐禅师做了一个圆相问：“像这个吗？” 僧人说：“和尚这样说话，诸方很多人不愿意接受。” 灵祐禅师说：“贫道就是这样，你怎么样？” 僧人说：“还见月轮吗？” 灵祐禅师说：“你这样说，这里很多人不愿意接受诸方。” 灵祐禅师问云岩：“听说你久在药山，是吗？” 云岩说：“是。” 灵祐禅师说：“药山大人相如何？” 云岩说：“涅槃后有。” 灵祐禅师说：“涅槃后有，如何？” 云岩说：“水洒不著。” 云岩又问灵祐禅师：“百丈大人相如何？” 灵祐禅师说：“巍巍堂堂，炜炜煌煌。声前非声，色后非色。蚊子上铁牛，没有你下嘴的地方。” 灵祐禅师把净瓶递给仰山，仰山想要接，灵祐禅师却缩回手说：“是什么？” 仰山说：“和尚还见什么？” 灵祐禅师说：“如果这样，何用再向我这里寻找？” 仰山说：“虽然如此，仁义道中，与和尚提瓶挈水，也是本分事。” 灵祐禅师就将净瓶递给仰山。 灵祐禅师和仰山行走的时候，指着柏树子问：“前面是什么？” 仰山说：“就是这柏树子。” 灵祐禅师却指着背后的田翁说：“这老翁身后也有一千五百人。” 灵祐禅师问仰山：“从哪里回来？” 仰山说：“田里回来。” 灵祐禅师说：“禾好收割了吗？” 仰山说：“好收割了。” 灵祐禅师说：“看见青的，看见黄的，看见不青不黄的。” 仰山说：“和尚背后是什么？” 灵祐禅师说：“你看见了吗？” 仰山拈起禾穗说：“和尚何曾问这个？” 灵祐禅师说：“这是鹅王择乳。” 冬天，灵祐禅师问仰山：“天寒人寒。” 仰山说：“大家都在这里。” 灵祐禅师说：“为什么不直说？” 仰山说：“刚才也不曲意迎合你，怎么样？” 灵祐禅师说：“直须随流。” 有僧人来礼拜，灵祐禅师做起身势。 僧人说：“谁叫和尚不起？” 灵祐禅师说：“老僧没有坐。” 僧人说：“我也没有礼拜。” 灵祐禅师说：“为什么无礼？” 僧人无言以对。(同安代说：“和尚不怪。”)  石霜会下有两位禅客来到，说：“这里没有一个人会禅。” 后来普请搬柴，仰山看见两位禅客休息，就拿着一块柴问他们：“还懂得吗？” 两位禅客都不说话。 仰山说：“不要说没有人会禅，很好。” 回去告诉灵祐禅师说：“今天两位禅客被慧寂勘破。” 灵祐禅师说：“什么地方被你勘破？” 仰山就举了刚才的话。 灵祐禅师说：“寂子又被我勘破。”(云居锡说：“什么地方是溈山勘破仰山的地方？”)  灵祐禅师睡觉的时候，仰山问讯，灵祐禅师就转身面向墙壁。 仰山说：“和尚为什么这样？” 灵祐禅师起身说：“我刚才做了一个梦，你试着替我解释一下。” 仰山拿了一盆水给灵祐禅师洗脸。 不久，香严也来问讯。 灵祐禅师说：“我刚才做了一个梦，寂子解释了。你再替我解释一下。” 香严就端了一碗茶来。 灵祐禅师说：“两位的见解超过了鶖子。” 僧人说：“不作溈山一顶笠，无由得到莫傜村。什么是溈山一顶笠？” 灵祐禅师就踏了一下。 灵祐禅师上堂示众说：“老僧百年后，在山下做一头水牯牛，左胁写五字，叫‘溈山僧某甲’。 此时叫‘溈山僧’，又是水牯牛，叫‘水牯牛’，又说‘溈山僧’，叫什么都行。”(云居代说：“师无异号。资福代作圆相。托起古人颂云：‘不道溈山不道牛，一身两号实难醻。离却两头应须道，如何道得出常流。’”)  灵祐禅师弘扬宗教凡四十余年，得道者不可胜数。入室弟子四十一。唐大中七年正月九日，灵祐禅师盥洗，敷坐，怡然自得，安然寂灭，享年八十三岁，腊六十四岁。灵祐禅师的塔建在溈山，皇帝敕封他为大圆禅师。塔名为清净。}%
@{洪州黃檗希運禪師閩人也。}@
%{洪州黄檗希运禅师是福建人。}%
@{幼於本州黃檗山出家。}@
%{他从小就在本州的黄檗山出家。}%
@{額間隆起如肉珠。}@
%{他的额头隆起，像一颗肉珠一样。}%
@{音辭朗潤志意沖澹。}@
%{说话声音圆润，志向淡泊。}%
@{後遊天台逢一僧。}@
%{后来他到天台山游玩，遇到一个和尚。}%
@{與之言笑如舊相識。}@
%{和他谈笑风生，像老朋友一样。}%
@{熟視之目光射人。}@
%{仔细一看，他的目光锐利，射穿人心。}%
@{乃偕行屬㵎水暴漲。}@
%{于是他们一起同行，碰上㵎水暴涨。}%
@{乃捐笠植杖而止。}@
%{他便扔掉帽子，拄着拐杖停了下来。}%
@{其僧率師同渡。}@
%{那个和尚带着师父一起渡河。}%
@{師曰。兄要渡自渡。}@
%{师父说：“你要渡河就自己渡吧。”}%
@{彼即褰衣躡波若履平地。}@
%{那个和尚便卷起衣服，踩着水面，像走在平地上一样。}%
@{迴顧云。渡來渡來。}@
%{回头说：“渡过来，渡过来。”}%
@{師曰。咄遮自了漢。吾早知當斫汝脛。}@
%{师父说：“咄！你个自了汉，我早就知道要砍你的腿了！”}%
@{其僧歎曰。真大乘法器我所不及。}@
%{那个和尚叹道：“真是大乘法器，我比不上啊。”}%
@{言訖不見。}@
%{说完就消失了。}%
@{師後遊京師。}@
%{师父后来到京城游玩。}%
@{因人啟發乃往參百丈。}@
%{有人启发他，他就去参拜百丈禅师。}%
@{問曰。從上宗承如何指示。}@
%{他问道：“从上代祖师是如何指示的？”}%
@{百丈良久。}@
%{百丈禅师沉思良久。}%
@{師云。不可教後人斷絕去也。}@
%{师父说：“不能教后人断绝传承啊。”}%
@{百丈云。將謂汝是箇人。}@
%{百丈禅师说：“我还以为你是个明白人呢。”}%
@{乃起入方丈。}@
%{就起身走进方丈室。}%
@{師隨後入云。某甲特來。}@
%{师父随后也走进方丈室，说：“我是特地来拜访的。”}%
@{百丈云若爾則他後不得孤負吾。}@
%{百丈禅师说：“既然这样，以后你就不能辜负我。”}%
@{百丈一日問師。什麼處去來。}@
%{有一天，百丈禅师问师父：“你从哪里来？”}%
@{曰大雄山下采菌子來。}@
%{师父说：“从大雄山下来采蘑菇来的。”}%
@{百丈曰。還見大蟲麼。}@
%{百丈禅师说：“你有没有看到大虫？”}%
@{師便作虎聲百丈拈斧作斫勢。}@
%{师父就发出虎叫声，百丈禅师拿着斧头作砍伐状。}%
@{師即打百丈一摑。}@
%{师父就打了百丈禅师一巴掌。}%
@{百丈吟吟大笑便歸。}@
%{百丈禅师哈哈大笑，就回去了。}%
@{上堂謂眾曰。大雄山下有一大蟲汝等諸人也須好看。}@
%{他上堂对大众说：“大雄山脚下有一只大虫，你们都要小心看啊。”}%
@{百丈老漢今日親遭一口。}@
%{百丈老和尚今天亲身被咬了一口。}%
@{師在南泉時普請擇菜。}@
%{师父在南泉的时候，参加寺院的普请活动，去择菜。}%
@{南泉問什麼處去。}@
%{南泉禅师问：“你去哪里？”}%
@{曰擇菜去。}@
%{师父说：“去择菜。”}%
@{南泉曰。將什麼擇。}@
%{南泉禅师说：“拿什么择？”}%
@{師舉起刀子。}@
%{师父举起刀子。}%
@{南泉曰。大家擇菜去。}@
%{南泉禅师说：“大家去择菜吧。”}%
@{一日南泉謂師曰。老僧偶述牧牛歌。請長老和。}@
%{有一天，南泉禅师对师父说：“老僧偶然写了一首牧牛歌，请长老和我一起唱。”}%
@{師云。某甲自有師在。}@
%{师父说：“我自有师父在。”}%
@{師辭南泉。}@
%{师父向南泉禅师告别。}%
@{門送提起師笠子云。長老身材勿量大。笠子太小生。}@
%{南泉禅师送师父到门口，提起师父的帽子说：“长老身材高大，帽子太小了。”}%
@{師云。雖然如此大千世界總在裏許。}@
%{师父说：“虽然如此，大千世界都在里面。”}%
@{南泉云。王老師聻。}@
%{南泉禅师说：“王老师真厉害啊。”}%
@{師便戴笠子而去。}@
%{师父就戴上帽子走了。}%
@{後居洪州大安寺海眾奔湊。}@
%{后来他住在洪州大安寺，许多僧众都来投奔他。}%
@{裴相國休鎮宛陵。}@
%{裴相国休镇守宛陵。}%
@{建大禪苑請師說法。}@
%{他建造了一座大禅苑，邀请师父讲法。}%
@{以師酷愛舊山。還以黃檗名之。}@
%{因为师父非常喜爱原来的黄檗山，就用黄檗来命名这座禅苑。}%
@{又請師至郡以所解一編示師。}@
%{他还邀请师父到郡里，把自己的作品拿给师父看。}%
@{師接置於坐略不拔閱。}@
%{师父接过作品，放在座位上，没有翻阅。}%
@{良久云。會麼。}@
%{过了一会儿，师父说：“你领会了吗？”}%
@{公云。未測。}@
%{裴相国说：“我还没有领会。”}%
@{師云。若便恁麼會得猶較些子。若也形於紙墨何有吾宗。}@
%{师父说：“如果你这样就能领会，还算不错了。如果要写到纸上，我们禅宗还有什么意义呢？”}%
@{裴乃贈詩一章曰。}@
%{裴相国就写了一首诗赠送给师父，诗中写道：}%
@{自從大士傳心印額有圓珠七尺身}@
%{自从大士传心印，额头上有颗圆珠，七尺的身躯}%
@{掛錫十年棲蜀水浮盃今日渡章濱}@
%{挂锡十年栖蜀水，浮杯今日渡章滨}%
@{一千龍象隨高步萬里香華結勝因}@
%{一千龙象随高步，万里香华结胜因}%
@{擬欲事師為弟子不知將法付何人}@
%{拟欲事师为弟子，不知将法付何人}%
@{ (觀前所敘。則運禪師居洪州大安寺。後裴公在宣州剏寺請師居之。號曰黃蘗。而贈以詩也。然所敘之事與詩意全不相合。今詳此詩。乃裴公在洪州時作也。言挂錫十年棲蜀水者。謂師先住高安之黃蘗已十年也。按前漢地理志。豫章郡建成縣有蜀水。建成者即唐之高安縣也。浮盃今日渡章濱者。謂自黃蘗請師來至洪城也。按前漢地理誌。豫章水出贛縣西南北入大江。洪州城在章水之濱。而郡名豫章也。又裴公作傳心法要序云。有大禪師號希運。住洪州高安縣黃蘗山鷲峯下。海眾常千餘人。予會昌二年廉于鍾陵。自山迎至州憩龍興寺。旦夕問道。大中二年廉于宛陵。復禮迎至所部。寓開元寺云云。鍾陵洪州也。宛陵宣州也。觀此序所述。亦謂師先住高安黃蘗。而裴公請至洪州。與前詩正合。逮其廉于宣州。雖復迎請師。但寓開元寺而已。初無建寺之說。不知本章何以差誤若此。蓋當以裴公法要序與詩為正。且會昌三年武宗廢教其二年。言師居黃蘗已十載。此必然之理。裴公在宣州請師。乃大中重興之後。而師再聚徒於黃蘗之時也。故千頃南公章中云。大中初裴公出撫宛陵。請黃蘗和尚出山。而南公隨之也。其餘在裴公章中辨之矣)。}@
%{(看前面叙述，希运禅师住在洪州大安寺。后来裴公在宣州创办寺院，邀请师父住进去，命名为黄檗，并赠诗一首。但是叙述的事情和诗意完全不符。现在仔细看这首诗，是裴公在洪州的时候写的。诗中说“挂锡十年栖蜀水”，是指师父以前住在高安的黄檗山已经十年了。根据《前汉地理志》，豫章郡建成县有蜀水，建成就是唐朝的高安县。诗中说“浮杯今日渡章滨”，是指从黄檗山邀请师父来到洪州城。根据《前汉地理志》，豫章水发源于赣县西部，向南流入长江，洪州城位于章水的滨边，郡名豫章。裴公在《传心法要序》中写道：“有大禅师号希运，住洪州高安县黄檗山鷲峰下，海众常千余人。予会昌二年廉于钟陵，自山迎至州憩龙兴寺，旦夕问道。大中二年廉于宛陵，复礼迎至所部，寓开元寺云云。”钟陵就是洪州，宛陵就是宣州。从这段序言中可以看出，也说师父以前住在高安的黄檗山，而裴公邀请他来到洪州，与前面诗歌相符。等到他廉于宣州的时候，虽然也邀请师父，但只是住在开元寺而已，并没有建造寺院的说法。不知道本章为什么会有这样的错误。应该以裴公的《法要序》和诗歌为准。而且会昌三年武宗废佛，其后两年，说师父住在黄檗山已经十年了，这是必然的道理。裴公在宣州邀请师父，是在大中重兴之后，而师父再次聚集弟子在黄檗山的时候。所以千顷南公章中说：“大中初裴公出抚宛陵，请黄檗和尚出山，而南公随之也。”其他的在裴公章中辨明了。) }%
@{師亦無喜色。}@
%{师父也没有高兴的神色。}%
@{自爾黃蘗門風盛于江表矣。}@
%{从此黄檗禅风盛行于江表地区。}%
@{一日上堂大眾雲集。}@
%{有一天，他上堂，大众都聚集在一起。}%
@{乃曰。汝等諸人欲何所求。}@
%{他就说：“你们这些人想要得到什么？”}%
@{因以棒趁散云。}@
%{就用禅杖赶着他们散去。}%
@{盡是喫酒糟漢恁麼行脚取笑於人。}@
%{你们这些吃酒糟的家伙，就用这种方式参禅，取笑于人。}%
@{但見八百一千人處便去。不可只圖熱鬧也。}@
%{只要看到八百一千人聚集的地方就跑去，不要只图热闹。}%
@{老漢行脚時或遇草根下有一箇漢。}@
%{我当年参禅的时候，有时候在草根底下遇到一个人。}%
@{便從頂上一錐看他。}@
%{就从头顶上用锥子刺他。}%
@{若知痛痒可以布袋盛米供養。}@
%{如果他知道疼痛，就可以用布袋装米供养他。}%
@{可中總似汝如此容易。}@
%{可是，哪有像你们这样容易的。}%
@{何處更有今日事也。}@
%{哪里还有今天这样的事情呢？}%
@{汝等既稱行脚。亦須著些精神好還知道。}@
%{你们既然号称参禅，也应该有点精神，知道吗？}%
@{大唐國內無禪師麼。}@
%{大唐国内难道没有禅师吗？}%
@{時有一僧出問云諸方尊宿盡聚眾開化。為什麼道無禪師。}@
%{这时，有一个和尚站出来问：“各地的尊宿都聚集大众开化，为什么说没有禅师呢？”}%
@{師云不道無只道無師。}@
%{师父说：“不是说没有禅，而是说没有师父。}%
@{闍梨不見。}@
%{你难道没有看到吗？}%
@{馬大師下有八十八人坐道場。}@
%{马大师门下有八十八个人坐禅。}%
@{得馬師正眼者。止三兩人。}@
%{得到马大师正眼的人，只有三两个人。}%
@{廬山和尚是其一人。}@
%{庐山和尚就是其中一个。}%
@{夫出家人須知有從上來事分。}@
%{出家人应该知道有从上代祖师传下来的事情。}%
@{且如四祖下牛頭融大師橫說堅說。猶未知向上關棙子。}@
%{比如四祖门下的牛头融大师，虽然横说竖说，却仍然不知道向上的关键所在。}%
@{有此眼腦方辨得邪正宗黨。}@
%{有了这种眼力，才能辨别正邪宗派。}%
@{且當人事宜不能體會得。}@
%{现在的人，不能体会这些道理。}%
@{但知學言語。}@
%{只知道学说些言语。}%
@{念向皮袋裏安著到處稱我會禪。}@
%{把这些道理记在心里，到处宣称自己会禅。}%
@{還替得汝生死麼輕忽老宿入地獄如箭。}@
%{能替你生死吗？轻忽老宿，下地狱像箭一样快。}%
@{我才見入門來。便識得汝了也。}@
%{我刚看到你入门，就认出你了。}%
@{還知麼。}@
%{知道吗？}%
@{急須努力莫容易事。}@
%{要努力，不要以为容易。}%
@{持片衣口食空過一生。}@
%{拿着破衣服，吃点东西，空度一生。}%
@{明眼人笑。汝久後總被俗漢算將去在。}@
%{明眼人会嘲笑你，你以后终究会被俗人算计。}%
@{宜自看遠近。是阿誰面上事若會即便會。若不會即散去。}@
%{应该自己看清远近，这是谁脸上的事？如果你领会了，就立刻领会。如果你不领会，就散去吧。}%
@{問如何是西來意。}@
%{问：“什么是西来意？”}%
@{師便打。}@
%{师父就打他。}%
@{自餘施設皆被上機。}@
%{其他的说法，都被他用禅机来应对。}%
@{中下之流莫窺涯涘。}@
%{中等以下的人，不要窥探深奥的道理。}%
@{唐大中年終於本山。}@
%{唐大中年，他在本山圆寂。}%
@{勅諡斷際禪師。}@
%{朝廷赐谥号为断际禅师。}%
@{塔曰廣業。}@
%{他的塔叫广业塔。}%
@{杭州大慈山寰中禪師蒲坂人也。姓盧氏。頂骨圓聳其聲如鍾。少丁母憂廬于墓所。服闋思報罔極。於并州童子寺出家。嵩嶽登戒習諸律學。後參百丈受心印。辭往南嶽常樂寺結茅于山頂。一日南泉至問。如何是庵中主。師云蒼天蒼天。南泉云。蒼天且置。如何是庵中主。師云。會即便會莫忉忉南泉拂袖而出。後住浙江北大慈山。上堂云。山僧不解答話。只能識病。時有一僧出師前立。師便下座歸方丈(法眼云。眾中喚作病在目前不識。玄覺云。且道大慈識病不識病。此僧出來是病不是病。若言是病。每日行住不可總是病。若言不是病出來。又作麼生)趙州問。般若以何為體。師云。般若以何為體趙州大笑而出。師明日見趙州掃地。問般若以何為體。趙州置箒拊掌大笑。師便歸方丈。有僧辨。師云。去什麼處。僧云。暫去江西。師云。我勞汝一段事得否。僧云。和尚有什麼事。師云。將取老僧去。僧云。更有過於和尚者。亦不能將得去。師便休。其僧後舉似洞山。洞山云。闍梨爭合恁麼道。僧云。和尚作麼生。洞山云得(法眼別云。和尚若去某甲提笠子)洞山又問其僧。大慈別有什麼言句。僧云。有時示眾云。說得一丈不如行取一尺。說得一尺不如行取一寸。洞山云。我不恁麼道。僧云。作麼生。洞山云。說取行不得底。行取說不得底(雲居云。行時無說路。說時無行路。不說不行時合行什麼路。樂普云。行說俱到即本事無。行說俱不到即本事在)後屬唐武宗廢教。師短褐隱居。大中壬申歲重剃染大揚宗旨。咸通三年二月十五日不疾而逝。壽八十三。臘五十四。僖宗諡性空大師定慧之塔。}@
%{杭州的大慈山，住着一位叫寰中禅师的和尚，他是蒲坂人，姓卢。他头顶的骨头圆圆的，高高的，声音像钟一样洪亮。小时候，母亲去世了，他就住在母亲的墓地旁边，服丧期满后，他想要报答母亲的养育之恩，无法报答，于是就在并州的童子寺出家。在嵩山受戒，学习各种佛经和佛法。后来，他参拜百丈禅师，得到禅宗心印。告别百丈禅师，前往南岳的常乐寺，在山顶上盖了一间草屋。有一天，南泉禅师来到这里，问他：“庵里是谁做主？”寰中禅师说：“苍天苍天。”南泉禅师说：“苍天就算了，庵里到底是谁做主？”寰中禅师说：“要明白就明白，不要犹豫。”南泉禅师拂袖而去。后来，寰中禅师住在了浙江北面的大慈山。有一天，他在讲台上说：“我这个老和尚不解答问题，只能识别你的病。”这时，有一个和尚走到他面前站着。寰中禅师就下台回到自己的房间。(法眼禅师说：大家都在说‘病在眼前却不知道’，玄觉禅师说：‘你说大慈禅师知道病不知道病？这个和尚出来，是病还是不是病？如果说是病，那么他每天走路、坐着都不能总是病。如果说不是病，他出来又作什么？’) 赵州禅师问寰中禅师：“般若以什么为体？”寰中禅师说：“般若以什么为体？”赵州禅师大笑而去。第二天，寰中禅师看见赵州禅师在扫地，就问他：“般若以什么为体？”赵州禅师放下扫帚，拍着手大笑。寰中禅师就回到自己的房间。有一个和尚跟寰中禅师说：“我要去江西。”寰中禅师说：“我麻烦你一件事，可以吗？”和尚说：“师父有什么事？”寰中禅师说：“你把老和尚带走。”和尚说：“就算比师父还厉害的人，也不能把师父带走。”寰中禅师就沉默了。后来，这个和尚把这件事告诉了洞山禅师。洞山禅师说：“你为什么要这样说？”和尚说：“师父怎么说？”洞山禅师说：“可以。”(法眼禅师另说：‘如果师父要去，我就提着帽子去。’) 洞山禅师又问这个和尚：“大慈禅师还有什么特别的言论？”和尚说：“他有时对大家说：‘说一丈不如行一尺，说一尺不如行一寸。’”洞山禅师说：“我不这样说。”和尚说：“师父怎么说？”洞山禅师说：“说而行不到，行而说不到。”(云居禅师说：‘行的时候没有说的路，说的时候没有行的路，不说话不行动的时候，应该走什么路？’乐普禅师说：‘行说都到，就是本事没有。行说都不到，就是本事在。’) 后来，唐武宗灭佛，寰中禅师穿着粗布衣服隐居起来。到了大中壬申年，他重新剃度，大力弘扬禅宗宗旨。咸通三年二月十五日，他无疾而终，享年八十三岁，出家五十四年。僖宗皇帝谥号他为性空大师，并为他建造了定慧塔。}%

@{天台平田普岸禪師洪州人也。於百丈門下得旨。後聞天台勝概聖賢間出。思欲高蹈方外遠追遐躅。乃結茅薙草宴寂林下。日居月諸為四眾所知。創建精藍號平田禪院焉。有時謂眾曰。神光不昧萬古徽猷。入此門來莫存知解。有僧到參。師打一拄杖。其僧近前把住拄杖。師曰。老僧適來造次。僧却打師一拄杖。師曰。作家作家。僧禮拜。師把住曰。是闍梨造次。僧大笑。師曰。遮箇師僧今日大敗也。有偈示眾曰。}@
%{天台的平田普岸禅师是洪州人，他在百丈禅师门下得到禅宗心印。后来，他听说天台山风景秀丽，而且有许多高僧大德，就想要远离尘世，追随他们的足迹，于是就在天台山山脚下盖了一间草屋，开垦土地，过着清静的生活。他每天都住在那里，月复一月，渐渐地被四众弟子所知晓。后来，他创建了一座精舍，叫做平田禅院。有时，他对大家说：“神圣的光芒永远不会消失，古今的圣贤之风流传至今。进入这个门，不要有任何的理解。”有一个和尚来参拜他，禅师就打了他一棍。这个和尚走上前去，抓住禅师的棍子。禅师说：“老和尚刚才冒失了。”这个和尚就回打禅师一棍。禅师说：“好，好。”这个和尚就向禅师礼拜。禅师抓住他的手说：“是你冒失。”这个和尚大笑。禅师说：“今天，我们师徒都输了。”禅师还写了一首偈子，对大家说：}%

@{大道虛曠常一真心善惡勿思

神清物表隨緣飲啄更復何為}@
%{大道空虚旷达，常是一颗真心，不要去想善恶。

神清气爽，超越物欲，随缘饮食，还有什么可求呢？}%

@{終于本院。今山門有遺塔存焉宋朝重加修飾。賜額曰壽昌。岸禪師即壽昌開山和尚也。}@
%{最后，他就在平田禅院圆寂了。现在，山门还有他的遗塔，宋朝的时候重修了，并赐名寿昌。普岸禅师就是寿昌禅院的开山祖师。}%

@{筠州五峯常觀禪師有僧問。如何是五峯境。師云險。僧云。如何是境中人。師云塞。有僧辭師云。闍梨向什麼處去。僧云。臺山去。師竪起一指云。若見文殊了。却來遮裏與汝相見。僧無對。師問一僧。汝還見牛麼。僧云見。師云。見左角。見右角。僧無對。師自代云。見無左右(仰山別云。還辨左右麼。)又有僧辭師云。汝去諸方去莫謗老僧在遮裏。僧云。某甲不道和尚在遮裏。師云。汝道老僧在什麼處僧竪起一指。師云。早是謗老僧也。}@
%{筠州五峰山的常观禅师，有一个和尚问他：“什么是五峰境？”禅师说：“险。”和尚说：“什么是境中人？”禅师说：“塞。”有一个和尚向禅师告别说：“师父要去哪里？”和尚说：“去台山。”禅师竖起一根手指说：“如果你见到文殊菩萨了，就回来这里见你。”和尚无言以对。禅师问另一个和尚：“你看见牛了吗？”和尚说：“看见了。”禅师说：“看见左角了吗？看见右角了吗？”和尚无言以对。禅师自己回答说：“没有左右。”(仰山禅师另说：‘你还要辨别左右吗？’) 又有一个和尚向禅师告别说：“你去别的地方，不要说老和尚在这里。”和尚说：“我并没有说和尚在这里。”禅师说：“你说老和尚在哪里？”和尚竖起一根手指。禅师说：“你已经诽谤老和尚了。”}%

@{潭州石霜山性空禪師僧問。如何是西來意。師曰。若人在千尺井中。不假寸繩出得此人。即答汝西來意。僧曰。近日湖南暢和尚出世。亦為人東語西話。師喚沙彌。拽出死屍著(沙彌即仰山也)沙彌後舉問耽源。如何出得井中人。耽源曰。咄癡漢誰在井中。後問溈山。如何出得井中人。溈山乃呼慧寂。寂應諾。溈山曰。出也及住仰山嘗舉前語謂眾曰。我耽源處得名。溈山處得地。}@
%{潭州石霜山的性空禅师，有一个和尚问他：“什么是西来意？”禅师说：“如果有人掉进了千尺深的井里，不用一根绳子就能把他救出来，我就告诉你西来意。”和尚说：“最近湖南的畅和尚出世了，也像别人一样东说西说。”禅师叫来沙弥，把他拉出来，扔进死尸堆里。(这个沙弥就是仰山禅师。)后来，仰山禅师去问耽源禅师：“怎样才能把井里的人救出来？”耽源禅师说：“咄，你这个傻瓜，谁在井里？”后来，仰山禅师又去问溈山禅师：“怎样才能把井里的人救出来？”溈山禅师就叫慧寂。慧寂答应了。溈山禅师说：“出来了，就住下来。”仰山禅师曾经把这段话讲给大众听，说：“我在耽源禅师那里得到名声，在溈山禅师那里得到土地。”}%
@{福州大安禪師者本州人也。姓陳氏。幼於黃檗山受業聽習律乘。}@
%{福州的大安禅师是本州人，姓陈。他年轻的时候在黄檗山拜师学律乘。}%
@{嘗自念言。我雖勤苦而未聞玄極之理。乃孤錫遊方將往洪州路出上元逢一老父。謂師曰。師往南昌當有所得。}@
%{他常常自言自语说：“我虽然勤奋苦修，但还没有听到玄妙的道理。”于是他独自拿着锡杖云游四方，准备去洪州，路过上元的时候遇到一位老人，老人对他说：“你到南昌去应该会有所收获。”}%
@{師即造于百丈。禮而問曰。學人欲求識佛。何者即是。百丈曰。大似騎牛覓牛。}@
%{禅师就到百丈山去拜访百丈禅师，恭敬地问道：“弟子想要认识佛，究竟是什么？”百丈禅师说：“就像骑着牛去找牛一样。”}%
@{師曰。識後如何。百丈曰。如人騎牛至家。師曰。未審始終如何保任。百丈曰。如牧牛人執杖視之不令犯人苗稼。}@
%{禅师说：“认识之后呢？”百丈禅师说：“就像人骑着牛回家一样。”禅师又问：“请问最终如何保持呢？”百丈禅师说：“就像牧牛人拿着棍子看着牛，不让他去破坏庄稼一样。”}%
@{師自茲領旨更不馳求。同參祐禪師創居溈山也。師躬耕助道。}@
%{禅师从这以后领悟了百丈禅师的教诲，不再四处奔波寻求，和同参祐禅师一起创立了溈山寺。禅师亲自耕种田地，帮助祐禅师修行。}%
@{及祐禪師歸寂。眾請接踵住持。師上堂云。汝諸人總來就安求覓什麼。}@
%{等到祐禅师圆寂了，大家争先恐后地请禅师住持寺院。禅师上堂说法，说：“你们这些人，来这里究竟求什么、找什么？”}%
@{若欲作佛汝自是佛而却傍家走。怱怱如渴鹿趁陽焰。何時得相應去。}@
%{如果想要成佛，你自己本身就是佛，却偏要跑到别的地方去寻找。就像口渴的鹿追逐阳光的幻影一样，什么时候才能真正相应呢？”}%
@{阿爾欲作佛。但無如許多顛倒攀緣妄想惡覺垢欲不淨眾生之心。則汝便是初心正覺佛。更向何處別討所以。}@
%{你们想要成佛，只要没有那么多颠倒攀缘、妄想、恶觉、垢欲、不净的凡夫之心，那么你们就是最初的心、正觉的佛。还要到哪里去寻找呢？”}%
@{安在溈山三十來年。喫溈山飯屙溈山屎。不學溈山禪。只看一頭水牯牛。}@
%{我在溈山住了三十多年，吃溈山的饭，拉溈山的屎，不学溈山的禅，只看一头水牯牛。”}%
@{若落路入草便牽出。若犯人苗稼即鞭撻調伏。既久可憐生受人言語。如今變作箇露地白牛常在面前。}@
%{“如果它走错了路，跑到草丛里，就牵它出来；如果它破坏了庄稼，就用鞭子打它，让它驯服。时间久了，它可怜巴巴地听人话，现在变成了一头露天的白牛，常在我的面前，}%
@{終日露逈逈地。趁亦不去也。汝諸人各自有無價大寶。從眼門放光照山河大地。耳門放光領釆一切善惡音響。}@
%{整天露着身子，悠闲地走着，也不肯离开。你们每个人都有无价的宝藏，从眼睛里放出光芒，照耀山河大地；从耳朵里放出光芒，领悟一切善恶的音响。”}%
@{六門晝夜常放光明。亦名放光三昧。汝自不識取影在四大身中。內外扶持不教傾側。}@
%{“六根门户昼夜不停地放出光明，这叫做放光三昧。你们自己不知道，这光芒就在四大身中，内外扶持，不让他倾倒。”}%
@{如人負重擔從獨木橋上過。亦不教失脚。且是什麼物任持便得。如是汝若覓豪髮即不見。}@
%{“就像人背着重担从独木桥上走过，也要防止他跌倒。究竟是什么东西能任持呢？如果这样，你想要寻找一根毫毛，也找不到。”}%
@{故誌公和尚云。內外追尋覓總無。境上施為渾大有。問一切施為是法身用如何是法身。師云。一切施為是法身用。}@
%{“所以志公和尚说：‘内外追寻寻找，总归没有；境界上的行为，却浑然存在。’问：‘一切行为是法身的作用，那么什么是法身呢？’禅师说：‘一切行为是法身的作用。’}%
@{僧云。離却五蘊如何是本來身。師云地水火風受想行識僧云。遮箇是五蘊。師云。遮箇異五蘊。}@
%{僧人说：‘离开五蕴，什么是本来面目呢？’禅师说：‘地水火风、受想行识。’僧人说：‘这正是五蕴。’禅师说：‘这与五蕴不同。’}%
@{問此陰已謝彼陰未生時如何。師云。此陰未謝那箇是大德。僧云。不會。師云。若會此陰便明彼陰。}@
%{问：‘这一个阴已经消失，另一个阴还没有生出来的时候，怎么样呢？’禅师说：‘这一个阴还没有消失，那就是大德。’僧人说：‘不明白。’禅师说：‘如果你明白了这一个阴，就明白另一个阴了。’}%
@{問大用現前不存軌則時如何。師云。汝用得但用。僧乃脫膊遶師三匝。師云。向上事何不道取。僧擬開口。師便打云。遮野狐精出去。}@
%{问：‘大用现前，不存轨则的时候，怎么样呢？’禅师说：‘你如果用得到，就用吧。’僧人就脱掉衣服，绕着禅师转了三圈。禅师说：‘向上之事，为什么不讲出来呢？’僧人想要开口，禅师就打了他一下，说：‘这个野狐精，滚出去。’}%
@{有僧上法。堂顧視東西不見師。乃云。好箇法堂只是無人。師從門裏出云。作麼。無對雪峯和尚因入山采得一枝木。其形似蛇。於背上題云。本自天然不假雕琢寄來與師。}@
%{有个僧人上法堂，四处张望，不见禅师，就说：‘好个法堂，只是没有人。’禅师从门里出来，说：‘怎么样呢？’雪峰和尚因为进山采了一枝木头，形状像蛇，就在上面题字说：‘本来就是自然，不假雕琢，寄来给你。’}%
@{師云。本色住山人且無刀斧痕。人問師。佛在何處。師云。不離心。又云。雙峯上人有何所得。師云。法無所得。設有所得得本無得。}@
%{禅师说：‘本色住山人，本来就没有刀斧痕迹。’有人问禅师：‘佛在哪里呢？’禅师说：‘不离心。’又说：‘双峰上人有什么所得呢？’禅师说：‘法没有所得。即使有所得，所得本来就没有所得。’}%
@{有僧問云。黃巢軍來和尚向什麼處迴避。師云。五蘊山中。僧云。忽被他捉著時如何。師云。惱亂將軍。}@
%{有个僧人问：‘黄巢军队来了，和尚往哪里躲避呢？’禅师说：‘五蕴山中。’僧人说：‘如果突然被他抓住了怎么办呢？’禅师说：‘恼乱将军。’}%
@{師大化閩城二十餘載。唐中和三年十月二十二日歸黃檗寺示疾而終。塔于楞伽山。勅諡圓智禪師證真之塔。}@
%{禅师在闽城弘法二十多年，唐中和三年十月二十二日回到黄檗寺，示疾而终。塔建在楞伽山，朝廷谥号为圆智禅师证真之塔。}%

@{福州古靈神贊禪師。本州大中寺受業後。行脚遇百丈開悟。却迴本寺。受業師問曰。汝離吾在外得何事業。曰並無事業。遂遣執役。}@
%{福州的古灵神赞禅师，在本州的大中寺受业之后，云游四方，遇到百丈禅师开悟，却回到本寺。受业师父问他：“你离开我，在外边有什么事业呢？”禅师说：“没有什么事业。”于是师父就让他去干活。}%
@{一日因澡身。命師去垢。師乃拊背曰。好所佛殿而佛不聖。其師。迴首視之師曰。佛雖不聖且能放光。}@
%{有一天，师父要洗澡，就让禅师去擦拭身体。禅师就拍着师父的背说：“好个佛殿，却佛不圣。”师父回头看着禅师，说：“佛虽然不圣，却能放光。”}%
@{其師又一日在窓下看經。蜂子投窓紙求出。師覩之曰。世界如許廣闊不肯出。鑽他故紙驢年去得。其師置經問曰。汝行脚遇何人。吾前後見汝發言異常。}@
%{师父又有一天在窗下看经书，一只蜜蜂撞到窗户纸上，想要出去。禅师看到就说：“世界这么广阔，你为什么不肯出去？钻在那张旧纸里，要到驴年才能出去吗？”师父放下经书问道：“你云游四方，遇到了什么人？我前后几次看到你说话都不一样。”}%
@{師曰。某甲蒙百丈和尚指箇歇處。今欲報慈德耳。其師於是告眾致齋。請師說法。師登座舉唱百丈門風。}@
%{禅师说：“我蒙受了百丈和尚的指点，找到了一个歇息的地方，现在想要报答他的慈悲恩德。”师父就告诉大家准备斋饭，请禅师说法。禅师登上法座，举唱百丈禅师的门风，}%
@{乃曰。靈光獨耀逈脫根塵。體露真常不拘文字。心性無染本自圓成。但離妄緣即如如佛。}@
%{说：“灵光独耀，远离根尘；体露真常，不拘文字；心性无染，本来圆成；只要离开妄缘，就如如的佛。”}%
@{其師於言下感悟曰。何期垂老得聞極則事。師後住古靈聚徒數載。臨遷化剃沐聲鍾。告眾曰。汝等諸人還識無聲三昧否。}@
%{师父听了禅师的话，当下就开悟了，说：“没想到我垂垂老矣，还能听到究竟的道理。”禅师后来住在古灵寺，收徒讲法数年。临近圆寂的时候，他剃头沐浴，敲响了钟声，告诉大家：“你们这些人，还认识无声三昧吗？”}%
@{眾曰。不識。師曰。汝等靜聽莫別思惟眾皆側聆。師儼然順寂。塔存本山焉。}@
%{大家说：“不认识。”禅师说：“你们安静地听，不要胡思乱想。”大家侧耳倾听，禅师就安然圆寂了。他的塔就建在本山。}%
@{廣州和安寺通禪師者。婺州雙林寺受業。自幼寡言。時人謂之不語通也。因禮佛有禪者問云。座主禮底是什麼。師云。是佛。禪者乃指像云。這箇是何物。師無對。至夜具威儀禮問禪者云。今日所問某甲未知意旨如何。禪者云。座主幾夏邪師云。十夏。禪者云。還曾出家也未。師轉茫然。禪者云。若也不會百夏奚為。禪者乃命師同參馬祖。行至江西馬祖已圓寂。乃謁百丈頓釋疑情。有人問。師是禪師否。師云。貧道不曾學禪。師良久却召其人。其人應諾。師指椶櫚樹子(其人無對)。}@
%{广州和安寺通禅师，在婺州双林寺学习过。从小不爱说话，当时的人说他是不语通。有一次他礼佛，有个禅者问他：“师父你礼拜的是什么？”禅师说：“是佛。”禅者指着佛像说：“这个是什么东西？”禅师没回答。到了晚上，禅师整理好仪容，礼拜后问禅者：“今天你问我的，我还没明白你的意思。”禅者说：“师父你出家几年了？”禅师说：“十年了。”禅者说：“你出家了吗？”禅师愣住了。禅者说：“如果你什么都不懂，出家一百年又有什么用？”禅者便让禅师去参拜马祖。他们走到江西，马祖已经圆寂了。禅师便去拜见百丈，百丈为他解开了疑惑。有人问他：“师父你是禅师吗？”禅师说：“我从来没学过禅。”禅师沉默了一会儿，然后叫那个人，那个人答应了。禅师指着棕榈树的果实，那个人没回答。}%

@{師一日令仰山將床子來。仰山將到。師云。却送本處。仰山從之。師云。床子那邊是什麼物。仰山云。無物。師云遮邊是什麼物。仰山云。無物。師召云慧寂。仰山云諾。師云去。}@
%{有一天，禅师让仰山把床搬过来，仰山正要搬过来，禅师说：“把它送回原处。”仰山照做了。禅师说：“床那边是什么东西？”仰山说：“没有东西。”禅师说：“这边是什么东西？”仰山说：“没有东西。”禅师叫慧寂，仰山答应了，禅师说：“去吧。”}%

@{江州龍雲臺禪師有僧問。如何是祖師西來意。師云。老僧昨夜欄裏失却牛。}@
%{江州龙云台禅师，有个僧人问他：“祖师西来的意思是什么？”禅师说：“老僧昨晚在栏杆里丢了一头牛。”}%

@{京兆(目錄及正宗記皆言洛京)衛國院道禪師僧到參。師問。何方來。僧云。湘南來。師云。黃河清未。僧無對(溈山代云。小小狐兒要過但知過用疑作什麼)師因疾。有人來問疾。師不出。其人云。久聆和尚道德。忽承法體遺和。請和尚相見。師將鉢鐼盛鉢榰。令侍者擎出呈之。其人無對。}@
%{京兆(目录和正宗记都说洛京) 卫国院道禅师，有个僧人来参拜。禅师问他：“你从哪里来？”僧人说：“从湘南来。”禅师说：“黄河清了没有？”僧人没回答。(沩山代说：小狐狸要过河，只知道过河，用怀疑有什么用？) 禅师生病了，有人来探病，禅师没出来。那个人说：“久仰和尚德行，听说您身体欠佳，请和尚见一见。”禅师拿着钵盂盛着钵盖，让侍者端出来给他看，那个人没回答。}%

@{鎮州萬歲和尚僧問。大眾雲集合譚何事。師云。序品第一(歸宗柔別云。禮拜了去)。}@
%{镇州万岁和尚，有个僧人问他：“大家聚在一起谈论什么？”禅师说：“排序第一。”(归宗柔别云：礼拜了就走吧) }%

@{洪州百丈山惟政禪師(此傳。舊在第六卷馬祖法嗣中大珠和尚之次。今以機緣推之。即移入此卷百丈海禪師法嗣中。作百丈涅槃和尚機緣也。按唐柳公權書。武翊黃所撰涅槃和尚碑云。師諱法正。以其善講涅槃經。故以涅槃為稱。今師本章中有云。汝與我開田。吾為汝說大義。則知其為涅槃和尚明矣。又稱南泉為師伯。則知其嗣百丈海公亦明矣。雖然惟政法正二名不同。蓋傳寫之訛耳。又覺範林間錄亦謂舊本之誤。及觀正宗記則有惟政法正之名。然百丈第代可數。明教但見其名不同。不能辨而俱存之。今當以碑為正也。而又卿公事苑乃云。百丈涅槃和尚是溈山嗣子而海公之孫。此尤大謬也。不足取矣)一日謂僧曰。汝與我開田了。我為汝說大義。僧開田了。歸請師說大義。師乃展開兩手。有老宿見日影透窓。問師曰。為復窓就日日就窓。師曰。長老房內有客歸去好。師問南泉曰。諸方善。知識還有不說似。人底法也無。南泉曰。有師曰作麼生。曰不是心不是佛。師曰恁麼即說。似人了也曰某甲即恁麼。師曰。師伯作麼生。曰我又不是善知識。爭知有說不說底法。師曰。某甲不會請師伯說。曰我大殺為汝說了也。僧問。如何是佛佛道齊。師曰。定也。師因入。京路逢官人。命喫飯。忽見驢鳴。官人召云頭陀。師舉頭。官人却指驢。師却指官人(法眼別云但作驢鳴)洪州東山慧和尚遊山見一巖。僧問云。此巖有主也無。師云有。僧云。是什麼人。師云。三家村裏覓什麼。其僧入問。如何是巖中主。師云。還氣急麼。有小師行脚迴。師問。汝離吾在外多少時邪。小師云。十年。師云。不用指東指西。直道將來。小師云。對和尚不敢謾語。師喝云。遮打野漢。清田和尚一日與瑫上坐煎茶次。師敲繩床三下。瑫亦敲三下。師云。老僧敲有箇善巧。上座敲有何道理。瑫曰。某甲敲有箇方便。和尚敲作麼生。師舉起盞子。瑫云。善知識眼應須恁麼。煎茶了瑫却問。和尚適來舉起盞子意作麼生。師云。不可更別有也大于和尚與南用到茶堂。見一僧近前不審用云。我既不納汝。汝亦不見我。不審阿誰。僧無語。師云。不得平白地恁麼問伊。用云。大于亦無語。師乃把其僧云。是爾恁麼累我。亦然打一摑用便笑曰。朗月與青天。侍者到看師問云。金剛正定一切皆然。秋去冬來且作麼生。侍者云。不妨和尚借問。師云。即今即得去後作麼生。侍者云。誰敢問著某甲。師云。大于還得麼。侍者云。猶要別人點檢在。師云。輔弼宗師不廢光彩。侍者禮拜。}@
%{洪州百丈山惟政禅师(此传，旧在第六卷马祖法嗣中大珠和尚之次。今以机缘推之，即移入此卷百丈海禅师法嗣中，作百丈涅槃和尚机缘也。按唐柳公权书。武翊黄所撰涅槃和尚碑云。师讳法正。以其善讲涅槃经。故以涅槃为称。今师本章中有云。汝与我开田。吾为汝说大义。则知其为涅槃和尚明矣。又称南泉为师伯。则知其嗣百丈海公亦明矣。虽然惟政法正二名不同。盖传写之讹耳。又觉范林间录亦谓旧本之误。及观正宗记则有惟政法正之名。然百丈第代可数。明教但见其名不同。不能辨而俱存之。今当以碑为正也。而又卿公事苑乃云。百丈涅槃和尚是沩山嗣子而海公之孙。此尤大谬也。不足取矣) 有一天对僧人说：“你帮我开田，我就告诉你大道理。”僧人开田了，回来请禅师说大道理。禅师便张开双手。有个老修行看到阳光透过窗户，问禅师：“是窗户向太阳，还是太阳向窗户？”禅师说：“老人家，你房间里有人，快回去吧。”禅师问南泉：“各方善知识，还有不说给人听的法吗？”南泉说：“有。”禅师说：“怎么讲？”南泉说：“不是心，不是佛。”禅师说：“这样讲，就好像说给人听了一样。”南泉说：“我就是这样。”禅师说：“师伯怎么讲？”南泉说：“我又不是善知识，怎么知道有没有不说给人听的法？”禅师说：“我不懂，请师伯说。”南泉说：“我拼了命告诉你吧。”僧人问：“什么是佛佛道齐？”禅师说：“定。”禅师进京，路上遇到官人，命令他吃饭。忽然听到驴叫，官人叫道：“头陀。”禅师抬头，官人指着驴，禅师指着官人。(法眼别云但作驴鸣) 洪州东山慧和尚游山，看到一块岩石。僧人问他：“这块岩石有主人吗？”禅师说：“有。”僧人说：“是什么人？”禅师说：“三家村里找什么？”那个僧人进去问：“岩石的主人是谁？”禅师说：“你还着急吗？”有个小和尚行脚回来，禅师问他：“你离开我多久了？”小和尚说：“十年。”禅师说：“不用指东指西，直接说出来。”小和尚说：“不敢对和尚说谎。”禅师喝道：“打野汉。”清田和尚有一天和瑫上坐在一起煎茶，禅师敲了绳床三下，瑫也敲了三下。禅师说：“老僧敲是有技巧的，上座你敲有什么道理？”瑫说：“我敲是有方便的，和尚你敲怎么讲？”禅师举起茶盏。瑫说：“善知识的眼睛应该这样。”煎茶完了，瑫又问：“和尚刚才举起茶盏是什么意思？”禅师说：“不可再有其他。”大于和尚和南用到茶堂，看到一个僧人走近，不审用说：“我不收留你，你也看不见我，究竟是谁？”僧人没说话。禅师说：“不能白白地这样问人家。”不审用说：“大于也没说话。”禅师便抓住那个僧人说：“你这样累我。”便打了他一巴掌，笑着说：“朗月与青天。”侍者进来，禅师问他：“金刚正定一切皆然，秋天过去冬天到来，又怎么讲？”侍者说：“不妨和尚您问。”禅师说：“现在就得到，以后又怎么讲？”侍者说：“谁敢问到我？”禅师说：“大于你还能得到吗？”侍者说：“还得别人来检查。”禅师说：“辅佐宗师，不失光彩。”侍者礼拜。}%
@{前虔州西堂藏禪師法嗣}@
%{虔州西堂藏禪師的传人}%

@{虔州處微禪師。僧問。三乘十二分教體理得妙。與祖師意為同為別。師云。恁麼即須向六句。外鑒不得隨他聲色轉。}@
%{虔州处微禅师，有个僧人问他，三乘十二分教的体理妙处，跟祖师的意旨是相同还是不同？禅师说，这样的话就必须往六句里去寻找，外边不要被那些声色所左右。}%

@{僧曰。如何是六句。師曰。語底默底不語不默。總是總不是。汝合作麼生。僧無對。}@
%{僧人说，怎么说是六句呢？禅师说，言语的底蕴，沉默的底蕴，不言语，不沉默，都是，都不是，你怎么办？僧人没有回答。}%

@{師問仰山。汝名什麼。對曰。慧寂。師曰。那箇是慧那箇是寂。曰只在目前。師曰。猶有前後在。寂曰。前後且置。和尚見什麼。師曰。喫茶去。}@
%{禅师问仰山，你叫什么？仰山说，慧寂。禅师说，哪个是慧，哪个是寂？仰山说，就在眼前。禅师说，还有前后之分。仰山说，前后先放一边，和尚您看见了什么？禅师说，喝茶去吧。}%

@{前蒲州麻谷山寶徹禪師法嗣}@
%{蒲州麻谷山宝彻禅师的传人}%

@{壽州良遂禪師初參麻谷。麻谷召曰。良遂。師應諾。如是三召三應。麻谷曰。遮鈍根阿師。師方省悟乃曰。和尚莫謾良遂。若不來禮拜和尚。幾空過一生。麻谷可之。}@
%{寿州良遂禅师第一次去拜见麻谷禅师，麻谷禅师叫他，良遂，禅师应诺。这样叫了三次，应了三次。麻谷禅师说，你真是个愚钝的人啊。良遂禅师这才醒悟过来，就说，和尚您别再戏弄我了，如果我不来拜见您，岂不是白白浪费了一生？麻谷禅师同意了。}%

@{前湖南東寺如會禪師法嗣}@
%{湖南东寺如会禅师的传人}%

@{吉州薯山慧超禪師洞山。來禮拜次。師曰。汝已住一方。又來遮裏作麼。對曰。良价無奈疑何。特來見和尚。師召良价。价應諾。師曰。是什麼。价無語。師曰。好箇佛只是無光焰。}@
%{吉州薯山慧超禅师去拜见洞山禅师。禅师说，你已经住在一个地方了，又来这里干什么？慧超禅师说，我实在没办法解决心中的疑虑，特地来拜见和尚。禅师叫慧超禅师，慧超禅师应诺。禅师说，是什么？慧超禅师没有说话。禅师说，好一个佛，只是没有光焰。}%

@{京兆章敬寺懷惲禪師法嗣}@
%{京兆章敬寺怀恽禅师的传人}%

@{京兆大薦福寺弘辯禪師。唐宣宗問。禪宗何有南北之名。師對曰。禪門本無南北。昔如來以正法眼付大迦葉。展轉相傳至二十八祖菩提達磨。來遊此方為初祖。暨第五祖弘忍大師。在蘄州東山開法。時有二弟子。一名慧能。受衣法居嶺南為六祖。一名神秀。在北揚化。其後神秀門人普寂立本師為第六祖。而自稱七祖。其所得法雖一。而開導發悟有頓漸之異。故曰南頓北漸。非禪宗本有南北之號也。}@
%{京兆大荐福寺弘辩禅师，唐宣宗问他，禅宗怎么会有南北之分？禅师回答说，禅门本来就没有南北之分。以前如来将正法眼传给了大迦叶，一代一代传下来，传到第二十八祖菩提达摩，他来到这里，成为第一祖。到了第五祖弘忍大师，在蕲州东山开法，当时有两个弟子，一个叫慧能，接受了衣钵，住到岭南，成为六祖。一个叫神秀，在北方扬化。后来神秀的弟子普寂立本师为第六祖，而自称七祖。他们所得到的法虽然是一样的，但是开导和启发悟性的方式有顿渐之分，所以说南顿北渐。并不是禅宗本来就有南北之号。}%

@{帝曰。云何名戒師。對曰。防非止惡謂之戒。}@
%{皇帝说，怎么叫戒师？禅师回答说，防止过失，止住恶事，叫做戒。}%

@{帝曰。何為定。對曰。六根涉境心不隨緣名定。}@
%{皇帝说，什么叫定？禅师回答说，六根接触境界，心不随外境而动，叫做定。}%

@{帝曰。何為慧。對曰。心境俱空照覽無惑名慧。}@
%{皇帝说，什么叫慧？禅师回答说，心境都空，照见一切，没有迷惑，叫做慧。}%

@{帝曰。何為方便。對曰。方便者隱實覆相權巧之門也。被接中下曲施誘迪。謂之方便。設為上根言捨方便但說無上道者。斯亦方便之譚。乃至祖師玄言忘功絕謂亦無出方便之迹。}@
%{皇帝说，什么叫方便？禅师回答说，方便就是隐藏真实，用权巧的手段来引导别人。对接引中下根机的人，用曲折的方式诱导他们，叫做方便。如果对上根机的人说，舍弃方便，只说无上之道，这也是方便的说法。甚至祖师的玄妙语言，忘掉功利，断绝名利，也离不开方便。}%

@{帝曰。何為佛心。對曰。佛者西天之語。唐言覺。謂人有智慧覺照為佛心。心者佛之別名。有百千異號。體唯其一。本無形狀。非青黃赤白男女等相。在天非天在人非人。而現天現人。能男能女非始非終無生無滅。故號靈覺之性。如陛下日應萬機。即是陛下佛心。假使千佛共傳。而不念別有所得也。}@
%{皇帝说，什么叫佛心？禅师回答说，佛是西天的话语，唐朝的话语是觉，意思是人有智慧觉照，叫做佛心。心是佛的另一个名字，有千百种不同的称呼，本质只有一个，本来没有形状，不是青黄赤白男女等相。在天，不是天，在人，不是人，却能显现天，显现人，能男能女，没有开始，没有结束，没有生，没有灭，所以叫做灵觉的本性。就像陛下每天处理万机，这就是陛下的佛心。即使千佛共同传法，也不要想着另外有所得。}%

@{帝曰。如今有人念佛如何。對曰。如來出世為天人師善知識。隨根器而說法。為上根者開最上乘頓悟至理。中下者未能頓曉。是以佛為韋提希。權開十六觀門。令念佛生於極樂。故經云。是心是佛是心作佛。心外無佛佛外無心。}@
%{皇帝说，现在有人念佛怎么样？禅师回答说，如来出世，是天人师，是善知识，根据众生的根器说法。对上根机的人，开示最上乘的顿悟之道。中下根机的人，还不能顿悟，所以佛为了他们，权巧地开示了十六观门，让他们念佛，往生极乐世界。所以经书上说，是心是佛，是心作佛，心外无佛，佛外无心。}%

@{帝曰。有人持經念佛持呪求佛如何。對曰。如來種種開讚皆為最上一乘。如百川眾流莫不朝宗于海。如是差別諸數皆歸薩婆若海。}@
%{皇帝说，有人持经念佛，持咒求佛怎么样？禅师回答说，如来种种开示赞叹，都是为了最上一乘。就像百川众流，最终都汇聚到大海一样，各种各样的修行方法，最终都归于般若海。}%

@{帝曰。祖師既契會心印。金剛經云。無所得法如何。對曰。佛之一化實無一法與人。但示眾人。各各自性同一法寶藏。當時然燈如來但印釋迦本法。而無所得方契然燈本意。故經云。無我無人無眾生無壽者。是法平等修一切善法不住於相。}@
%{皇帝说，祖师既然契合了心印，金刚经说，无所得法怎么样？禅师回答说，佛的化身，实际上没有一个法要给别人，只是示现给众生，每个人本性都是一样的法宝藏。当时燃灯如来只是印证了释迦牟尼本来的法，而没有所得，才契合了燃灯如来的本意。所以经书上说，无我，无人，无众生，无寿者，是法平等，修一切善法，不住相。}%

@{帝曰。禪師既會祖意。還禮佛轉經否。對曰。沙門釋子禮佛轉經。蓋是住持常法有四報焉。然依佛戒修身。參尋知識漸修梵行。履踐如來所行之迹。}@
%{皇帝说，禅师既然契合了祖师的意旨，还礼佛转经吗？禅师回答说，沙门释子礼佛转经，这都是住持寺院的常法，有四种报答。但是，要依佛戒修行，参访明师，逐渐修行梵行，践行如来所行之道。}%

@{帝曰。何為頓見何為漸修。對曰。頓明自性與佛同儔。然有無始染習故。假漸修對治。令順性起用。如人喫飯不一口便飽。是日辯師對七刻。賜紫方袍號圓智禪師。仍勅修天下祖塔各令守護。}@
%{皇帝说，什么叫顿见，什么叫渐修？禅师回答说，顿悟自己的本性，与佛同等。但是，因为有无始的染习，所以假借渐修来对治，让本性顺畅地发挥作用。就像人吃饭，不能一口就吃饱。这一天，禅师辩论了七刻钟，皇帝赐给他紫色方袍，号为圆智禅师，并且下令修缮天下祖塔，让大家守护。}%
@{福州龜山智真禪師者揚州人也。姓柳氏。受業於本州華林寺。唐元和元年潤州丹徒天香寺受戒。不習經論。唯慕禪那初謁惲禪師。惲問曰。何所而至。真曰。至無所至來無所來。惲雖默然真亦自悟。尋抵婺州五洩山會正原禪伯。長慶二年同遊建陽。受郡人葉玢請居東禪。至開成元年往福州。長谿邑人陳亮黃瑜請於龜山開剏。一日示眾曰。動容眴目無出當人一念淨心本來是佛。乃說偈曰。}@
%{福州龟山智真禅师是扬州人，姓柳。他在本州华林寺学习。唐元和元年，他在润州丹徒天香寺受戒。他不学习经论，只喜欢禅那，最初拜访了恽禅师。恽禅师问他：“你从哪里来？”智真说：“我从无处来，也到无处去。”恽禅师虽然沉默，智真却自己悟道了。后来他到了婺州五洩山，拜访了会正原禅伯。长庆二年，他们一起去建阳。建阳郡人叶玢邀请智真住到东禅寺。到了开成元年，智真去了福州。长谿邑人陈亮、黄瑜邀请他在龟山开创寺院。有一天，智真对大众说：“动容眨眼，没有一个人能超出自己的一念净心，本来就是佛。”于是他吟诵了这首偈子：}%

@{心本絕塵何用洗身中無病豈求醫}@
%{心本来就远离尘埃，何必洗涤？心中无病，何必求医？}%

@{欲知是佛非身處明鑑高懸未照時}@
%{想要知道什么是佛，不是身外之物，就像明镜高悬，不照的时候，你就看不到它。}%

@{後值武宗澄汰。有偈二首。示眾曰。}@
%{后来遇到武宗灭佛，智真写了两首偈子，对大众说：}%

@{明月分形處處新白衣寧墜解空人}@
%{明月分出形状，处处都是新的，白衣人怎么能坠落，他们已经明白了空性。}%

@{誰言在俗妨修道金粟曾為長者身}@
%{谁说在俗妨碍修行？金粟如来曾经做过长者身。}%

@{其二曰。}@
%{第二首偈子说：}%

@{忍仙林下坐禪時曾被歌王割截支}@
%{忍辱仙人坐在树林里禅坐的时候，曾经被歌王砍断肢体。}%

@{況我聖朝無此事只今休道亦何悲}@
%{何况我大唐盛世没有这种事，现在休道又有什么可悲的呢？}%

@{暨宣宗中興。乃不復披緇。咸通六年終于本山。壽八十四。臘六十。勅諡歸寂禪師。塔曰祕真。}@
%{等到宣宗中兴，智真不再披着僧衣。咸通六年，他在本山圆寂，享年八十四岁，戒腊六十岁。朝廷赐谥号“归寂禅师”，他的塔叫“秘真塔”。}%

@{朗州東邑懷政禪師。仰山來參。師問。汝何處人。仰山曰。廣南人。師曰。我聞廣南有鎮海明珠是否。仰山曰是。師曰。此珠何形狀。仰山曰。白月即現。師曰。汝將得來否。仰山曰。將得來。師曰。何不呈似老僧看。仰山曰。昨到溈山亦就慧寂索此珠。直得無言可對無理可宣。師曰。真師子兒大師子吼。}@
%{朗州东邑怀政禅师，仰山去拜访他。怀政禅师问：“你是什么地方人？”仰山说：“我是广南人。”怀政禅师说：“我听说广南有镇海明珠，是吗？”仰山说：“是的。”怀政禅师说：“这颗珠子是什么形状？”仰山说：“就像白月一样。”怀政禅师说：“你打算把它拿来吗？”仰山说：“打算拿来。”怀政禅师说：“为什么不拿来给老僧看看？”仰山说：“昨天我到溈山，也向慧寂禅师索要这颗珠子，结果一句话都说不出来，一点道理都讲不通。”怀政禅师说：“真正的师子子孙，就是大师子吼啊！”}%

@{金州操禪師一日請米和尚齋。不排坐位。米到展坐具禮拜。師下禪床。米乃就師位而坐。師却席地而坐。齋訖米便去。侍者曰。和尚受一切人欽仰。今日坐位。被人奪却。師曰。三日若來即受救在。米果三日後來云。前日遭賊(僧問鏡清。古人遭賊意如何。清云。只見錐頭利。不見鑿頭方)。}@
%{金州操禅师有一天请米和尚吃饭，没有安排座位。米和尚来了，铺好坐具拜了拜，操禅师就下了禅床。米和尚就坐到了操禅师的座位上，操禅师却在地上席地而坐。饭后，米和尚就走了。侍者说：“和尚受到所有人的敬仰，今天座位却被别人夺走了。”操禅师说：“如果他三天后再来，就没事了。”米和尚果然三天后来了，他说：“前几天我遇到了强盗。”(僧人问镜清禅师：“古人遇到强盗是什么意思？”镜清说：“只看到锥子尖锐，看不到凿子方正。”) }%

@{朗州古堤和尚尋常見僧來每云。去汝無佛性。僧無對。或有對者。莫契其旨。一日仰山慧寂到參。師云。去汝無佛性。寂叉手近前應諾。師笑曰。子什麼處得此三昧。寂曰。我從溈山得。寂問曰。和尚從誰得。師曰。我從章敬得。}@
%{朗州古堤和尚经常看到僧人来，就对他们说：“你没有佛性。”僧人没有办法回答。有的僧人虽然回答了，却不能领会他的意思。有一天，仰山慧寂去拜访他。古堤和尚说：“你没有佛性。”慧寂双手合十，走到他面前答应了。古堤和尚笑着说：“你从哪里得到这种定力？”慧寂说：“我从溈山得到的。”慧寂问道：“和尚从哪里得到的？”古堤和尚说：“我从章敬禅师那里得到的。”}%

@{河中公畿和尚。僧問。如何是道如何是禪。師云。有名非大道。是非俱不禪。欲識此中意。黃葉止啼錢。}@
%{河中公畿和尚，僧人问他：“什么是道？什么是禅？”公畿和尚说：“有名的不是大道，是非都与禅无关。想要了解其中的意思，就如同枯黄的树叶止住啼哭的钱币一样。”}%

@{景德傳燈錄卷第九黃蘗希運禪師傳心法要}@
%{景德传灯录卷第九 黄蘗希运禅师传心法要}%

@{河東裴休集}@
%{河东裴休集}%

@{有大禪師號希運。住洪州高安縣黃蘗山鷲峯下。乃曹溪六祖之嫡孫。百丈之子西堂之姪。獨佩最上乘。離文字之印。唯傳一心更無別法。心體亦空萬緣俱寂。如大日輪升於虛空中照耀。靜無纖埃。證之者無新舊無淺深。說之者不立義解。不立宗主。不開戶牖。直下便是。動念則乖。然後為本佛。故其言簡其理直其道峻其行孤。四方學徒望山而趨。覩相而悟。往來海眾常千餘人。予會昌二年廉于鍾陵。自山迎至州憩龍興寺。旦夕問道。大中二年廉于宛陵。復禮迎至所部寓開元寺。旦夕受法。退而紀之十得一二。佩為心印不敢發揚。今恐入神精義不聞於未來。遂出之授門下。僧太舟法建歸舊山之廣唐寺。請長老法眾問與往日常所親聞同異何如也。時大唐大中十一年十月八日謹記(自後每段各紀歲月。今刪繁爾)。}@
%{有一位大禅师，名叫希运，住在洪州高安县黄蘗山鹫峰下。他是曹溪六祖的嫡孙，百丈禅师的儿子，西堂禅师的侄子。他独具最上乘的智慧，远离文字的束缚，只传一心，别无他法。心体也是空的，万缘俱寂，如同大日轮升起在虚空中照耀，清净无尘埃。证悟的人，没有新旧之分，没有浅深之别；说教的人，不立义解，不立宗主，不开户牖，直接就是。动念就错了，然后才是本佛。所以他的言辞简练，道理直白，道风严峻，行为孤高。四方学徒望见山就奔向他，见到相貌就悟道。来来往往的海众，常常有一千多人。我在会昌二年，到钟陵任职，从山上迎接他到州城龙兴寺，早晚向他请教。大中二年，我在宛陵任职，又礼貌地迎接他到我的辖区开元寺，早晚向他学习。退下来之后，我记录了其中的十分之一二，把它当作心印，不敢宣扬。现在担心这些入神的精义，未来的人听不到，就拿出来传授给门下弟子。僧人太舟法建回到旧山的广唐寺，请长老和法众询问，与往常听到的有什么不同？当时是大唐大中十一年十月八日，谨记(以后每段都记录年月，现在删去繁杂部分。) }%

@{諸佛與一切眾生。唯是一心更無別法。此心無始已來不曾生不曾滅。不青不黃無形無相。不屬有無。不計新舊。非長非短非大非小。超過一切限量名言蹤跡對待。當體便是。動念即差。猶如虛空無有邊際不可測度。惟此一心即是佛。佛與眾生更無差異。但是眾生著相外求轉失。使佛覓佛。將心捉心。窮劫盡形終不能得。不知息念忘慮佛自現前○此心即是佛。佛即是眾生。眾生即是佛。佛即是心。為眾生時此心不減。為諸佛時此心不添。乃至六度萬行河沙功德。本自具足不假修添。遇緣則施。緣息則寂。若不決定信此。而欲著相修行以求功用。皆是妄想與道相乖。此心即是佛。更無別佛。亦無別心。此心淨明猶如虛空。無一點相貌。舉心動念即乖法體。即為著相。無始來無著相。佛修六度萬行欲求成佛。即是次第無始來無次第佛。但悟一心更無少法可得。此則真佛。佛與眾生一心無異。猶如虛空無雜無壞。如大日輪照四天下。日照之時明遍天下。虛空不曾明。日沒之後暗遍天下。虛空不曾暗。明暗之景自相凌奪。虛空之性廓然不變。佛與眾生心亦如此。若觀佛作清淨光明解脫之相。觀眾生作垢濁暗昧生死之相。此人作此解。歷河沙劫終不得菩提。即是著相之故。唯此一心。更無微塵許少法可得。即是佛。今學道人不悟此心體。便於心上生心。向外求佛著相修行。皆是惡法非菩提道○供養十方諸佛。不如供養一無心人不可得。無心者無一切心也。如如之體。內外如木石不動不轉。內外如虛空不塞不礙。無能無所。無方所。無相貌無得失。趣者不敢入。此法恐落空。無棲泊處故望涯而退。文殊當理。普賢當行。理者真空無礙之理。行者離相無盡之行。觀音當大慈。勢至當大智。維摩淨名也。淨者性也。名者相也。性相不異號為淨名。諸大菩薩所表者。人皆有之不離一心。悟之即是。今學道人不向自心中悟。乃於心外求著相取境。皆與道背。恒河沙者佛說是沙。此沙諸佛菩薩釋梵諸天步履而過。沙亦不喜。牛羊蟲蟻蹈踐而行。沙亦不怒。珍寶馨香沙亦不貪。糞溺臭穢沙亦不惡○此心即無心之心。離一切相。眾生諸佛更無差殊。但能無心便是究竟。學道人。若不直下無心累劫修行終不成道。被三乘功行拘繫不得解脫。然證此心有遲疾。有聞法一念便得無心者。有至十信十住十行十迴向乃得無心者。有至十地乃得無心者。長短得無心即住更無可修。更無可證。實無所得真實不虛。一念而得與十地而得者。功用恰齊更無深淺。只是歷劫枉受辛勤耳。造惡造善皆是著相。著相造惡枉受輪迴。著相造善枉受勞苦。總不如言下自認取本法。此法即心心外無法。此心即法法內無心。心自無心。亦無無心者。將心無心心即成有。默契而已。絕諸思量。故曰。言語道斷心行處滅。此心是本源清淨佛。人皆有之。蠢動畜生與諸佛菩薩一體不異。只為妄想分別造種種業。果本佛上實無一物。虛通寂靜明妙安樂而已。深自悟認。直下便是圓滿具足更無所欠。縱三僧祇精進修行歷諸地位。及一念證時。只證元來自佛。向上更不添得一物。却觀歷劫功用總是夢中妄為。故如來云。我於阿耨菩提實無所得。若妄有所得。然燈即不與授記。又云。是法平等無有高下。是名菩提。即此本源清淨心。與眾生諸佛世界山河有相無相遍十方界。一切平等無彼我相。此本源清淨心。常自圓明遍照。世人不悟只認見聞覺知為心。為見聞覺知所覆。所以大覩精明本體。但直下無心本體自現。如大日輪升於虛空遍照十方更無障礙。故學道人惟認見聞覺知為動作。空却見聞覺知。即心路絕無入處。但於見聞覺知處認本心。然本心不屬見聞覺知。亦不離見聞覺知。但莫於見聞覺知上起見解。莫於見聞覺知上動念。亦莫離見聞覺知覓心。亦莫捨見聞覺知取法。不即不離不住不著。縱橫自在無非道場○世人聞道。諸佛皆傳心法。將謂心上別有一法可證可取。遂將心覓法。不知心即是法法即是心。不可將心更求於心。歷千萬劫終無得日。不如當下無心便是本法。如力士額珠隱於額內。向外求覓周行十方。終不能得。智者指之。當時自見本珠如故。學道人迷自本心不認為佛。遂向外求覓起功用行。依次第證果位。歷劫勤求元不成道。不如當下無心。決定知一切法本無所有亦無所得。無住無依無能無所。不動妄念便證菩提。及證道時只證本心佛。歷劫功用並是虛修。如力士得珠時。只得本額珠。不關向外尋求之力故。佛言。我於阿耨菩提實無所得。恐人不信故。引五眼所見五語。所言真實不虛是第一義諦○學道人勿疑。四大為身。四大無我。我亦無主。故知此身無我亦無主。五陰無我亦無主。故知此心無我亦無主。六根六塵六識和合生滅亦復如是。十八界既空一切皆空。唯有本心蕩然清淨。有識食有智食。四大之身飢瘡為患。隨事給養不生貪著。謂之智食。恣情取味妄生分別。唯求適口不生厭離。謂之識食。聲聞者。因聲得悟謂之聲聞。但不了自心。於聲教上起解。或因神通。或因瑞相語言運動。聞有菩提涅槃三阿僧祇劫修成佛道。皆屬聲聞道。謂之聲聞。佛惟直下頓了自心本來是佛。無一法可得。無一行可修。此是無上道。此是真如佛。學道人只怕一念有即與道隔矣。念念無相念念無為。即是佛。學道人若欲得成佛。一切佛法總不用學。惟學無求無著。無求則心不生。無著則心不染。不生不染即是佛。八萬四千法門對八萬四千煩惱。是教化接引門。本無一法。離即是法。知離者是佛。但離一切煩惱是無法可得○學道人欲得知要訣。但莫於心上著一物。言佛法身猶如虛空。此是喻法身即虛空。虛空即法身。常人將謂法身遍於虛空處。虛空中含容法身。不知虛空即法身。法身即虛空也。若定言有虛空。即虛空不是法身。定言有法身。即法身不是虛空。但不作虛空解。虛空即法身。不作法身解。法身即虛空。虛空與法身無異相。佛與眾生無異相。生死涅槃無異相。煩惱菩提無異相。離一切相即是佛。凡夫取境。道人取心。心境雙忘乃是真法。忘境猶易忘心至難。人不敢忘心。是恐落空無撈摸處。不知空本無空唯一真界耳○此靈覺性無始以來與空虛同壽。未曾生未曾滅。未曾有未曾無。未曾穢未曾淨。未曾喧未曾寂。未曾少未曾老。無方所無內外。無數量無形相。無色像無音聲。不可覓不可求。不可以智識解。不可以言語取。不可以景物會。不可以功用到。諸佛菩薩與一切蠢動眾生同大涅槃性。性即是心。心即是佛。佛即是法。一念離真皆為妄想。不可以心更求於心。不可以佛更求於佛。不可以法更求於法。故修道人直下無心默契。擬心即差。以心傳心此為正見。慎勿向外逐境為心。是認賊為子。為有貪瞋癡即立戒定慧。本無煩惱焉有菩提。故祖師云。佛說一切法。為除一切心。我無一切心。何用一切法。本源清淨佛上更不得著一物。譬如虛空。雖以無量珍寶莊嚴。終不能住。佛性同虛空。雖以無量智慧功德莊嚴。終不能住。但迷本性轉不見耳○所謂心地法門。萬法皆依此心建立。遇境即有。無境即無。不可於淨性上專作境解。所言定慧鑑用歷歷寂寂惺惺。見聞覺知皆境上作解。暫為中下人說即得。若欲親證。皆不可作如此解。盡是境縛。法有沒處沒於有地。但於一切法不作有見。即見法○自達磨大師到中國。唯說一性。唯傳一法。以佛傳佛不說餘佛。以法傳法不說餘法。法即不可說之法。佛即不可取之佛。乃是本源清淨心也。唯此一事實餘二則非真。般若為慧。此慧即無相之本也○凡夫不趣道。唯恣六情乃行六道。即學道後。一念計生死。即落諸魔道。一念起諸見。即落外道。見有生趣其滅。即落聲聞道。不見有生唯見有滅。即緣覺道。法本不生今亦不滅。不起二見不厭不忻。一切諸法唯一心是。然後乃為佛乘也○凡人皆逐境生心。心隨欣厭。若欲無境當忘其心。心忘則境空。境空則心滅。不忘心而除境。境不可除。只益紛擾耳。故萬法唯心心亦不可得。復何求哉○學般若法人。不見一法可得。絕意三乘。唯一真實。不可證得。謂我能證能得。皆增上慢人也。法華會下拂衣而去者。皆斯徒也。故佛言。我於菩提實無所得。默契而已○凡人欲修證。但觀五蘊皆空四大無我。真心無相不去不來。生時性亦不來。死時性亦不去。湛然圓寂心境一如。但能如此直下頓了。不為三世所拘繫。便出世人也。切不得有分毫趣向。若見善相諸佛來迎。及種種現前亦無心隨去。若見惡相種種現前亦無畏心。但自忘心同於法界。便得自在○凡言化城者。二乘及十地乃至等覺妙覺。皆是權立接引之教。並為化城也。言寶所者。乃真心本佛自性之寶。此寶不屬情量。不可建立。無佛無眾生。無能無所。何處有城。若問此既是化城何處為寶所。寶所不可指。指即有寶所。非真實所也。故云在近而已。在近者。不可定量言之。但當體會契之即是。闡提者信不具也。一切六道眾生。及至二乘不信有佛果。皆謂之斷善根闡提。菩薩深信佛法。不見有大乘小乘佛與眾生同一法性。乃謂之善根闡提。大抵因聲教而悟者名聲聞。觀因緣而悟者名緣覺。若不向自心中悟。雖至成佛亦謂之聲聞佛。學道人於法上悟不於心上悟。雖歷劫修行。終不是本佛。若不心悟乃於法悟。即是輕心重法。遂成逐塊。忘於本心故。但契本心不用求法。心即法也○凡人多謂境礙心。謂事礙理。常欲逃境以安心屏事以存理。不知乃是心礙境理礙事。但令心空境自空。但令理寂事自寂。勿倒用心也○凡人多不肯空心恐落空。不知自心本空。愚人除事不除心。智者除心不除事。菩薩心如虛空一切俱捨。所作福德皆不貪著。然捨有三等。內外身心一切俱捨。猶如虛空無所取著。然後隨方應物能所皆忘。是謂大捨。若一邊行道布德。一邊旋捨無希望。心是謂中捨。若廣修眾善有所希望。聞法知空。遂乃不著是謂小捨。大捨如火燭在前更無迷悟。中捨如火燭在旁。或明或暗。小捨如火燭在後不見坑阱故。菩薩心如虛空。一切俱捨。過去心不可得。是過去捨。現在心不可得。是現在捨。未來心不可得。是未來捨。所謂三世俱捨。自如來付法迦葉以來。以心印心。心心不異。印著空則印不成文。印著物則印不成法。故以心印心心心不異。能印所印俱難契會。故得者少。然心即無心得即無得○佛有三身。法身說自性靈通法。報身說一切清淨法。化身說六度萬行法。法身說法不以語言音聲形相文字。無所說無所證。自性靈通而已。故曰。無法可說是名說法。報身化身皆隨機感現所說法。亦隨事應根以為攝化。皆非真法。故曰報化非真佛。亦非說法者○所言同是一精明分為六和合者。一精明者一心也。六和合者六根各與塵合。眼與色合。耳與聲合。鼻與香合。舌與味合。身與觸合。意與法合。中間生六識為十八界。若了知十八界空無所有。束六和合為一精明。一精明者即心也。學道人皆知此。但不能免作一精明六和合解。遂為法縛不契本心。如來現世欲說一乘真法。則眾生不信興謗沒於苦海。若都不說則佛墮慳貪。不為眾生普捨妙道。遂方便說三乘。乘有大小得有深淺。皆非本法。故云。惟此一乘道餘二即非真。然終未能顯一心法。故召迦葉同法座坐。別付一心離言說法。此一枝法今別行。若能契悟者。便至佛地。}@
%{诸佛与一切众生，唯是一心，别无他法。此心从无始以来，不曾生，不曾灭，不青不黄，无形无相，不属于有无，不计新旧，非长非短，非大非小，超过一切限量名言踪迹对待，当下就是。动念就错了。就像虚空一样，没有边际，不可测度。唯此一心，就是佛。佛与众生没有区别。但是众生执着于外相，向外寻求，反而迷失了，让佛去寻找佛，抓住心寻找心，穷尽劫数，终其一生也无法得到。不知道息念忘虑，佛自然显现在眼前。此心就是佛，佛就是众生，众生就是佛，佛就是心。为众生时，此心不减；为诸佛时，此心不增。乃至六度万行，河沙功德，本来就具足，不假修添。遇到缘起就施舍，缘起消失就寂灭。如果不坚定地相信这一点，而想要执着于外相修行，以求功用，都是妄想，与道相违背。此心就是佛，没有别的佛，也没有别的心。此心清净光明，如同虚空，没有一点相貌。举心动念，就违背了法体，就是执着于外相。从无始以来，没有执着于外相。佛修六度万行，想要成佛，就是次第，从无始以来，没有次第的佛。只要悟到一心，就没有别的法可以得到，这就是真佛。佛与众生一心无异，如同虚空，没有杂质，没有破坏。就像大日轮照耀四方天下，太阳照耀的时候，光明遍布天下，虚空不曾发光；太阳落下之后，黑暗遍布天下，虚空不曾变暗。明暗的景象互相争夺，虚空的本质却廓然不变。佛与众生心也是如此。如果把佛看成清净光明解脱的相貌，把众生看成垢浊暗昧生死之相，这个人这样理解，历经河沙劫数，最终也无法得到菩提，这就是执着于外相的缘故。唯此一心，没有一粒微尘那么小的法可以得到，这就是佛。现在学道的人，不悟此心体，就在心上生心，向外寻求佛，执着于外相修行，都是恶法，不是菩提道。供养十方诸佛，不如供养一个无心人不可得。无心者，没有一切心也。如如之体，内外如同木石，不动不转；内外如同虚空，不塞不碍，无能无所，无方所，无相貌，无得失。趋向者不敢进入，此法恐怕落空，没有安身立命之处，所以望而却步。文殊菩萨代表理，普贤菩萨代表行。理者，真空无碍之理；行者，离相无尽之行。观世音菩萨代表大慈，大势至菩萨代表大智。维摩诘净名菩萨，净者性也，名者相也，性相不异，号为净名。诸大菩萨所代表的，人人都具足，不离一心，悟到就是。现在学道的人，不向自己心中悟道，却在心外寻求，执着于外相，取境，都与道背道而驰。恒河沙者，佛说是沙。此沙诸佛菩萨、释梵诸天、步履而过，沙也不喜；牛羊虫蚁蹈践而行，沙也不怒；珍宝馨香，沙也不贪；粪溺臭秽，沙也不恶。此心就是无心之心，远离一切相，众生诸佛没有差别。只要能无心，就是究竟。学道人，如果不直接无心，累劫修行，最终不能成道，被三乘功行拘束，不能解脱。然而证悟此心，有早有晚。有闻法一念就得到无心者，有到十信十住十行十迴向才得到无心者，有到十地才得到无心者。无论早晚得到无心，就住在这里，没有别的可以修，也没有别的可以证，实无所得，真实不虚。一念而得与十地而得者，功用恰好相等，没有深浅之分，只是历经劫数，白白受了辛劳而已。造恶造善，都是执着于外相。执着于外相造恶，白白受轮回之苦；执着于外相造善，白白受劳苦之累。总不如当下自认取本法。此法即心，心外无法；此心即法，法内无心。心自无心，也无无心者。将心无心，心就变成有。默契而已，绝诸思量。所以说：“言语道断，心行处灭。”此心是本源清净佛，人人都具足，蠢动畜生与诸佛菩萨一体不异，只因为妄想分别，造种种业。果本佛上，实无一物，虚通寂静，明妙安乐而已。深入自己内心，认清这一点，当下就是圆满具足，没有欠缺。即使三僧祇精进修行，历经诸地位，及一念证悟之时，只证悟本来就是佛，向上再添不了一物。回头看历劫的功用，都是梦中妄为。所以如来云：“我于阿耨菩提实无所得，若妄有所得，燃灯佛即不与我授记。”又云：“是法平等，无有高下，是名菩提。”就是此本源清净心，与众生诸佛世界山河，有相无相，遍十方界，一切平等，无彼我相。此本源清净心，常自圆明遍照。世人不悟，只认见闻觉知为心，被见闻觉知所遮蔽，所以看不到精明本体。只要当下无心，本体自然显现，如同大日轮升起在虚空中，遍照十方，没有障碍。所以学道人，只认见闻觉知为动作，空却见闻觉知，心路就断绝，没有进入之处。只要在见闻觉知处认本心，然而本心不属于见闻觉知，也不离开见闻觉知。只要不要在见闻觉知上起见解，不要在见闻觉知上动念，也不要离开见闻觉知寻找心，也不要舍弃见闻觉知取法。不即不离，不住不著，纵横自在，无非道场。世人闻道，诸佛都传心法，以为心上另有一法可以证得，可以取舍，于是就用心寻找法，不知道心就是法，法就是心，不可用心再寻求于心，历经千万劫数，终无得到之日。不如当下无心，就是本法。就像力士额珠隐藏在额内，向外寻求，周游十方，最终也无法得到。智者指点他，当时就看到本珠如故。学道人迷失了自己的本心，不认为是佛，于是向外寻求，开始功用行，依次证得果位，历经劫数勤奋寻求，最终不能成道。不如当下无心，坚定地知道一切法本来无所有，也无所得，无住无依，无能无所，不动妄念，就证得菩提。及证道之时，只证悟本心佛，历劫的功用都是虚修。就像力士得到珠子的时候，只得到本来的额珠，与向外寻求的力量无关。佛言：“我于阿耨菩提实无所得。”恐怕人不相信，所以引出五眼所见、五语所言，所言真实不虚，是第一义谛。学道人不要怀疑，四大为身，四大无我，我也没有主人。所以知道此身无我，也无主人。五蕴无}%@{裴休相國傳心偈}@
%{裴休相国传心偈}%

@{予於宛陵鐘陵皆得親黃蘗希運禪師。盡傳心要。乃作傳心偈爾。}@
%{我在宛陵和钟陵都亲近过黄檗希运禅师，他把传心要诀全部传授给了我，所以我就作了这首传心偈。}%

@{心不可傳。以契為傳。心不可見。以無為見。契亦無契。}@
%{心是无法传递的，用契合来传递。心是无法看到的，用无来显现。契合也无契合。}%

@{無亦無無。化城不住。迷額有珠。珠是強名。}@
%{无也无无，化城不住，迷额有珠，珠是强加的名字。}%

@{城豈有形。即心即佛。佛即無生。直下便是。}@
%{城难道有形吗？心即佛，佛即无生，直下便是。}%

@{勿求勿營。使佛覓佛。倍費功程。隨法生解。}@
%{不要去追求和经营，让佛去寻找佛，会更加费力。随着法理而解脱。}%

@{即落魔界。凡聖不分。乃離見聞。無心似鏡。}@
%{就会堕落魔界，凡圣不分。才能脱离见闻，无心像镜子一样。}%

@{與物無競。無念似空。無物不容。三乘外法。}@
%{与万物不争，无念像虚空一样，没有一样东西不容纳。三乘之外的法。}%

@{歷劫希逢。若能如是。是出世雄。}@
%{历经劫难才难得一遇，如果能够做到这样，就是出世之雄。}%

@{甞聞。河東大士親見高安導師傳心要。於當年著偈章而示後。頓開聾瞽。煥若丹青。予惜其所遺。綴於本錄云爾。}@
%{我曾经听说，河东大士亲眼目睹了高安大师传授心要，当年就作了这首偈来给后人看，顿时让聋哑人开悟，焕然如丹青一般。我惋惜他留下的东西，就编入了这部记录里。}%

@{慶曆戊子歲南宗字天真者題}@
%{庆历戊子年，南宗字天真者题}%

@{(傳心法要內改十一處。除落三字添入九字。並按四家錄并別錄為據也)}@
%{(传心法要内改了十一处，去掉三个字，添入九个字，并按四家录和别录为依据。) }%

@{景德傳燈錄卷第九}@
%{景德传灯录卷第九}%
