@{佛說如意寶總持王經}@
%{佛说如意宝总持王经}%

@{西天譯經三藏朝散大夫試鴻臚少卿傳法大師臣施護奉詔譯}@
%{西天译经三藏朝散大夫试鸿胪少卿传法大师臣施护奉诏译}%

@{如是我聞：}@
%{如是我闻：}%

@{一時佛在覩史多天宮中，與妙住等無數千菩薩摩訶薩俱，是諸菩薩摩訶薩，皆得具足諸法轉不退輪，一生當得無上正等正覺；是時復有無量天眾并諸營從亦來集會。}@
%{有一次，佛在覩史多天宫中，与妙住等无数千菩萨摩诃萨在一起，这些菩萨摩诃萨，都已具足诸法转不退轮，一生当得无上正等正觉；当时又有无量天众以及诸眷属也来集会。}%

@{爾時世尊在大眾中處大寶座，顧視眾會欲說妙法。時妙住菩薩摩訶薩從座而起，詣世尊前，五輪著地禮已白言：世尊！有彼善男子，得此如意寶總持章句一心受持，於過去見在未來世尊不見不聞亦不值遇者，是事云何？當有何因？唯願如來普為我等一一開說，乃至未來一切眾生使無疑惑。說是語已，顒然而住。爾時世尊告妙住菩薩言：汝大方便能問斯事，汝當諦聽，為汝宣說。}@
%{当时世尊在大众中坐在大宝座上，环顾大众想要说妙法。这时妙住菩萨摩诃萨从座位上站起来，走到世尊面前，五体投地礼拜后，就说：世尊！有那个善男子，得到这个如意宝总持章句一心受持，在过去现在未来世尊，不见不闻也不值遇者，这件事怎么样？当有何因？唯愿如来普遍为我们一一开说，乃至未来一切众生使无疑惑。说完这些话后，就恭敬地站着。当时世尊告诉妙住菩萨说：你大方便能够问这件事，你应当仔细听，我为你宣说。}%

@{佛言：妙住！彼善男子受持此如意寶總持章句者，而於過去見在及彼未來，雖行利益常住福業，又復於此總持章句疑未斷故。妙住！此雖受持而非受持。所以者何？此人住有為心，無善巧智，無方便故。若彼善男子於此總持章句心無疑惑決定專注，是則名為真受持者，是則名為知過去未來及以見在說法師名，是則名為見過去未來及以見在說法師相，亦復得見過去未來及以見在正遍知者。何以故？妙住！是人於總持門而妙解故，又復於信不信而不住故，又復了知無去無來、不生不滅、非空非不空、無瑞相非無瑞相、無願求非無願求，亦復於如是法無取著故。妙住！彼善男子能如是積行住無所住，是則名住是得涅盤，是名受持供養此如意寶總持章句，是名得無趣無壞之義，是名得無疑力，是名得尸羅清淨，是名得一切法平等、究竟成佛，見所說法無自無他、非和合非不和合。}@
%{佛说：妙住！那个善男子受持这个如意宝总持章句者，而在过去现在以及那个未来，虽然行利益常住福业，又复于此总持章句疑未断故。妙住！这虽然受持而非受持。所以者何？此人住有为心，无善巧智，无方便故。若彼善男子于此总持章句心无疑惑决定专注，是则名为真受持者，是则名为知过去未来以及见在说法师名，是则名为见过去未来以及见在说法师相，亦复得见过去未来以及见在正遍知者。何以故？妙住！此人于总持门而妙解故，又复于信不信而不住故，又复了知无去无来、不生不灭、非空非不空、无瑞相非无瑞相、无愿求非无愿求，亦复于如是法无取著故。妙住！彼善男子能如是积行住无所住，是则名为住是得涅槃，是名为受持供养此如意宝总持章句，是名为得无趣无坏之义，是名为得无疑力，是名为得尸罗清净，是名为得一切法平等、究竟成佛，见所说法无自无他、非和合非不和合。}%

@{妙住！彼善男子若恒修是行即得自無染，若得無染亦得無縛，若自無縛令他無縛，若自他無縛亦不住解脫。妙住！若彼不染不縛、不住解脫，是則名為得如意寶總持。又於如來族名知過去佛最上之明，亦名知未來佛最上之明，亦名知見在佛最上之明。妙住，此如意寶總持章句，乃是過去未來見在佛母。何因緣故？為住過去未來見在得利益故。妙住！若菩薩摩訶薩受持此如意寶總持章句者，當知得名供養稱讚無數諸佛，亦復得名於無數佛聞無上法，又復得無數佛稱讚護念，亦得佛無量福智生故。妙住！若受持此如意寶總持章句者，凡有所求無不獲得，求聰明得聰明、求總持得總持、求七寶得七寶。妙住！若善男子於如是事有人求者，當須於半月中清淨志心、以乳為食，於我佛族作大供養，然持誦此如意寶總持章句，一心專注而無間斷，凡所求事無不獲得。}@
%{妙住！彼善男子若恒修是行即得自无染，若得无染亦得无缚，若自无缚令他无缚，若自他无缚亦不住解脱。妙住！若彼不染不缚、不住解脱，是则名为得如意宝总持。又于如来族名知过去佛最上之明，亦名知未来佛最上之明，亦名知见在佛最上之明。妙住，此如意宝总持章句，乃是过去未来见在佛母。何因缘故？为住过去未来见在得利益故。妙住！若菩萨摩诃萨受持此如意宝总持章句者，当知得名供养称赞无数诸佛，亦复得名于无数佛闻无上法，又复得无数佛称赞护念，亦得佛无量福智生故。妙住！若受持此如意宝总持章句者，凡有所求无不获得，求聪明得聪明、求总持得总持、求七宝得七宝。妙住！若善男子于如是事有人求者，当须于半月中清净志心、以乳为食，于我佛族作大供养，然持诵此如意宝总持章句，一心专注而无间断，凡所求事无不获得。}%

@{妙住，若有受持如是總持章句者，以此總持章句威德之力，設使有恒河沙數世界之中，所有天、龍、阿修羅、迦樓羅、緊曩羅、摩睺羅伽、鳩槃茶乃至人非人等，如是之眾有極惡之心，無能惱亂。以至星宿及尾也(二合)拏等，亦不能惱害。何以故？以法力所加護故，又有賢愛菩薩、大金剛手菩薩等而擁護故。而此菩薩於此知足天，乃至色究竟天而常擁護，何況於人間持誦之者。妙住！非唯此菩薩等，諸佛之心亦恒護念。何以故？為受持此如意寶總持章句故。}@
%{妙住，若有受持如是总持章句者，以此总持章句威德之力，设使有恒河沙数世界之中，所有天、龙、阿修罗、迦楼罗、紧曩罗、摩睺罗伽、鸠槃茶乃至人非人等，如是之众有极恶之心，无能恼乱。以至星宿及尾也(二合)拏等，亦不能恼害。何以故？以法力所加护故，又有贤爱菩萨、大金刚手菩萨等而拥护故。而此菩萨于此知足天，乃至色究竟天而常拥护，何況于人间持诵之者。妙住！非唯此菩萨等，诸佛之心亦恒护念。何以故？为受持此如意宝总持章句故。}%

@{爾時世尊說是法已，妙住菩薩及會中無數千菩薩，及天眾并諸營從等，得聞法已，歡喜踊躍禮佛而退。}@
%{当时世尊说这些法已，妙住菩萨以及会中无数千菩萨，以及天众并诸眷属等，得闻法已，欢喜踊跃礼佛而退。}%

@{佛說如意寶總持王經}@
%{佛说如意宝总持王经}%
