@{佛說佛母出生三法藏般若波羅蜜多經卷第三西天譯經三藏朝奉大夫試光祿卿傳法大師賜紫臣施護奉 詔譯}@
%{佛說佛母出生三法藏般若波羅蜜多經卷第三西天譯經三藏朝奉大夫試光祿卿傳法大師賜紫臣施護奉 詔譯}%

@{寶塔功德品第三之二}@
%{寶塔功德品第三之二}%

@{爾時，帝釋天主復白佛言：希有，世尊！菩薩摩訶薩為迴向故修學般若波羅蜜多，不以高心而生取相。}@
%{当时，帝释天主又对佛说：稀有啊，世尊！菩萨摩诃萨为了回向而学习般若波罗蜜多，不以高傲的心而生起执着。}%

@{佛言：如是，如是！憍尸迦！若善男子、善女人，於此般若波羅蜜多法門，受持讀誦，自所宣說或令他說，如說修行者，是人以其功德力故，若入軍陣無所怯懼，勇猛堅固勝伏他軍，乃至行住坐臥皆得吉祥。}@
%{佛说：是的，是的！憍尸迦！如果善男子、善女人，在这个般若波罗蜜多法门，受持诵读，自己宣说或者让别人说，如同所说修行的人，这个人凭借他的功德力，如果进入军阵无所畏惧，勇猛坚固战胜敌军，乃至行走坐卧都得到吉祥。}%

@{復次，憍尸迦！若善男子、善女人，受持讀誦此般若波羅蜜多者，是人於一切處，若行若止或遇刀杖等難，於彼人身無所傷害，乃至將失壽命不生怖畏。何以故？此般若波羅蜜多是廣大明，此般若波羅蜜多是無量明，此般若波羅蜜多是無上明，此般若波羅蜜多是無等明，此般若波羅蜜多是無等等明。若善男子、善女人修學如是明者，不念自惡，不念他惡，不念自他惡。憍尸迦！當知於此般若波羅蜜多受持讀誦者，於現世中獲是功德。}@
%{再次，憍尸迦！如果善男子、善女人，受持诵读这个般若波罗蜜多，这个人无论在任何地方，无论是行走还是停止，或者遇到刀杖等困难，都不会伤害到他的身体，乃至将要失去生命也不生恐惧。为什么呢？这个般若波罗蜜多是广大的光明，这个般若波罗蜜多是无量的光明，这个般若波罗蜜多是无上的光明，这个般若波罗蜜多是无等的光明，这个般若波罗蜜多是无等等的光明。如果善男子、善女人学习这样的光明，不念自己的恶，不念别人的恶，不念自己和别人的恶。憍尸迦！应该知道，在这个般若波罗蜜多受持诵读的人，在现世中获得这样的功德。}%

@{又復菩薩摩訶薩學是明者，即能證得阿耨多羅三藐三菩提成就一切智智，以得阿耨多羅三藐三菩提故，即能觀達一切眾生種種心行。所言一切智智者，謂諸明法。菩薩摩訶薩是中學者，無有少法而不能入，無有少法不能了知，無有少法不能證悟。是故得名一切智智。}@
%{又，菩萨摩诃萨学习这样的光明，就能证得阿耨多罗三藐三菩提，成就一切智智，因为得到阿耨多罗三藐三菩提，就能观察了解一切众生的种种心行。所说的“一切智智”，就是指各种明法。菩萨摩诃萨在其中学习，没有一种法不能进入，没有一种法不能了知，没有一种法不能证悟。所以叫做“一切智智”。}%

@{復次，憍尸迦！若有人能以此般若波羅蜜多，書寫經卷供養受持，若自讀誦，或復轉勸他人，乃至為人解說其義，是人不為一切人非人等伺得其便，諸佛菩薩常所護念，唯除過去諸業報應。}@
%{再次，憍尸迦！如果有人能够用这个般若波罗蜜多，书写经卷供养受持，如果自己诵读，或者劝导别人，乃至为别人解释它的意义，这个人不会被任何人非人等伺机而动，诸佛菩萨常常护念他，唯除过去的业报。}%

@{憍尸迦！譬如大菩提場及菩提樹周匝方隅，若人非人乃至傍生異類，皆不能入亦不能住，不能破壞作其過惡。何以故？所有過去未來現在如來、應供、正等正覺，皆於是處證佛菩提。}@
%{憍尸迦！譬如大菩提场及菩提树周围四方，如果人非人乃至旁生异类，都不能进入也不能居住，不能破坏作恶。为什么呢？所有过去未来现在如来、应供、正等正觉，都在这个地方证得佛菩提。}%

@{憍尸迦！善男子、善女人，受持讀誦書寫供養般若波羅蜜多亦復如是，若人非人不得其便，不能破壞出其過惡。何以故？若供養此般若波羅蜜多經處，隨其方地即同造諸寶塔，尊重供養、瞻禮稱讚。}@
%{憍尸迦！善男子、善女人，受持诵读书写供养般若波罗蜜多也如同这样，如果人非人得不到机会，不能破坏做出恶事。为什么呢？如果供养这个般若波罗蜜多经的地方，无论哪个方位，都如同建造宝塔，尊重供养、瞻仰礼拜、赞叹。}%

@{憍尸迦！當知此般若波羅蜜多，於現世中有是功德。}@
%{憍尸迦！应该知道，这个般若波罗蜜多，在现世中有这样的功德。}%

@{爾時，帝釋天主白佛言：世尊！若有善男子、善女人，書此般若波羅蜜多經尊重恭敬，置諸妙華、燒香、塗香、末香及諸華鬘，乃至諸妙幡蓋，燃諸油燈，作如是等種種供養。}@
%{当时，帝释天主对佛说：世尊！如果有善男子、善女人，书写这个般若波罗蜜多经，尊重恭敬，放置各种妙花、焚香、涂香、末香以及各种花鬘，乃至各种妙幡盖，点燃各种油灯，做这样种种供养。}%

@{若復有善男子、善女人，於如來、應供、正等正覺般涅盤後，收取舍利起妙寶塔，尊重恭敬瞻禮稱讚，以諸香華燈塗幢幡寶蓋，作如是等種種供養。彼善男子、善女人所獲福德，與前福德，何者為多？}@
%{如果又有善男子、善女人，在如来、应供、正等正觉般涅槃后，收取舍利建造妙宝塔，尊重恭敬瞻仰礼拜、赞叹，用各种香花灯涂幢幡宝盖，做这样种种供养。那善男子、善女人所获得的福德，和之前的福德，哪个更多？}%

@{佛言：憍尸迦！我今問汝，隨汝意說。於意云何？如來、應供、正等正覺當學何法得如是身，證阿耨多羅三藐三菩提，成就一切智智？}@
%{佛说：憍尸迦！我现在问你，随你的意思说。你认为怎么样？如来、应供、正等正觉应该学习什么法才能得到这样的身体，证得阿耨多罗三藐三菩提，成就一切智智？}%

@{是時帝釋天主白佛言：世尊！如來、應供、正等正覺修學般若波羅蜜多法故，證得阿耨多羅三藐三菩提，成就一切智智。}@
%{当时，帝释天主对佛说：世尊！如来、应供、正等正觉学习般若波罗蜜多法，所以证得阿耨多罗三藐三菩提，成就一切智智。}%

@{佛言：憍尸迦！是故當知，佛不以是身故得如來果，以成就一切智智故得成如來。當知如來、應供、正等正覺所有一切智智，從般若波羅蜜多生，復從般若波羅蜜多善巧方便生如來身，是故此身與一切智智而為依止。}@
%{佛说：憍尸迦！所以应该知道，佛不是因为这个身体而得到如来果，而是因为成就一切智智而成就如来。应该知道，如来、应供、正等正觉所有的一切智智，从般若波罗蜜多生起，又从般若波罗蜜多善巧方便生起如来身，所以这个身体和一切智智而作为依止。}%

@{由一切智智為所依故，即得佛身，即得法身，得僧伽身。是故一切眾生，於如來身得瞻禮供養，乃至般涅盤後以佛舍利起塔供養。}@
%{因为一切智智作为依止，所以就得到佛身，就得到法身，得到僧伽身。所以一切众生，在如来身得到瞻仰礼拜供养，乃至般涅槃后用佛舍利建造塔供养。}%

@{憍尸迦！彼善男子、善女人，雖復如是起塔供養如來舍利，不如有人書此般若波羅蜜多經尊重恭敬、以香華、燈塗、幢幡、寶蓋種種供養。是善男子，善女人得福甚多。何以故？供養此般若波羅蜜多者，是即供養一切智智。}@
%{憍尸迦！那些善男子、善女人，虽然这样建造塔供养如来舍利，但不如有人书写这个般若波罗蜜多经，尊重恭敬，用香花、灯涂、幢幡、宝盖种种供养。这些善男子、善女人得到福德很多。为什么呢？供养这个般若波罗蜜多，就是供养一切智智。}%

@{是故善男子、善女人，若欲供養一切智智者，於此般若波羅蜜多，常當書寫尊敬受持，作諸供養。}@
%{所以善男子、善女人，如果想要供养一切智智，在这个般若波罗蜜多，应该经常书写尊敬受持，做各种供养。}%
@{爾時，帝釋天主白佛言：世尊！若閻浮提人，於此般若波羅蜜多，不能書寫受持讀誦，不自宣說、不令他說，又復不能以諸香華、幢幡、寶蓋尊敬供養。世尊！如是等人失大善利，不能成就廣大果報。}@
%{当时，帝释天主对佛说：世尊！如果人间的人，对于这部般若波罗蜜多经，不能抄写、持诵、朗读，自己不宣讲、也不让别人宣讲，而且也不能用香花、幡幢、宝盖来恭敬供养。世尊！这样的人会失去很大的利益，不能成就广大的果报。}%

@{佛告帝釋天主言：憍尸迦！於汝意云何？閻浮提中有幾所人，於佛法僧得不壞信？}@
%{佛对帝释天主说：憍尸迦！你认为怎么样？人间有多少人，对佛法僧三宝有坚定的信仰呢？}%

@{帝釋天主白佛言：世尊！此閻浮提人於佛法僧得不壞信者，其數甚少。}@
%{帝释天主对佛说：世尊！人间的人对佛法僧三宝有坚定信仰的，数量非常少。}%

@{佛言：憍尸迦！如是，如是！閻浮提人少有能於佛法僧寶得不壞信，若於須陀洹果、斯陀含果、阿那含果、阿羅漢果及緣覺果，其所證者而亦甚少。於其阿耨多羅三藐三菩提心，若已發者能住不退，若現發者勇猛精進，若未發者當能發起，如是等人轉復甚少。又復，閻浮提人少能於此般若波羅蜜多善住相應，少能於此般若波羅蜜多依法修行，少能於此般若波羅蜜多心不退轉住菩薩地，少能於此般若波羅蜜多修行趣證阿耨多羅三藐三菩提。憍尸迦！若有能於此般若波羅蜜多聽受讀誦，自所宣說或令他說，如說修行，乃至尊重恭敬，以諸香華燈塗幢幡寶蓋種種供養者，當知皆是已發阿耨多羅三藐三菩提心住不退轉菩薩地者。}@
%{佛说：憍尸迦！确实如此，确实如此！人间的人很少能够对佛法僧三宝有坚定信仰，即使是证得须陀洹果、斯陀含果、阿那含果、阿罗汉果以及缘觉果的人，数量也非常少。至于阿耨多罗三藐三菩提心，已经发心的人能够坚定不退，现在发心的人能够勇猛精进，还没有发心的人能够发心，这样的人更是少之又少。而且，人间的人很少能够与般若波罗蜜多相契合，很少能够依法修行般若波罗蜜多，很少能够在般若波罗蜜多中坚定不退地住菩萨地，很少能够在般若波罗蜜多中修行，最终证得阿耨多罗三藐三菩提。憍尸迦！如果有人能够听闻、读诵这部般若波罗蜜多经，自己宣讲或让别人宣讲，依照经文修行，甚至恭敬供养，用香花、灯、涂香、幡幢、宝盖等各种东西来供养，就应该知道，这些人都是已经发起了阿耨多罗三藐三菩提心，坚定不退地住菩萨地的人。}%

@{又復，憍尸迦！此閻浮提中有無量無數無邊眾生，發阿耨多羅三藐三菩提心行菩薩道。於汝意云何？憍尸迦！汝今當知，雖復有如是無量無數無邊眾生，發菩提心行菩薩道，於其中間若一若二住不退轉地。何以故？此閻浮提有諸眾生起下劣心、生下劣想，智慧信解亦復下劣，是故起劣精進，於阿耨多羅三藐三菩提作難得想，不能起求而生懈怠。憍尸迦！若善男子、善女人，樂欲速證阿耨多羅三藐三菩提果，成就最上樂者，是故應當於此般若波羅蜜多，發猛利心聽受讀誦。何以故？是善男子、善女人應作是念：此般若波羅蜜多，如來、應供、正等正覺往昔修菩薩行時亦如是學，我今亦學是般若波羅蜜多，此般若波羅蜜多是我所師。憍尸迦！若佛住世、若涅盤後，諸菩薩摩訶薩應當依止此般若波羅蜜多。}@
%{而且，憍尸迦！人间有无量无边无数的众生，发起了阿耨多罗三藐三菩提心，行菩萨道。你认为怎么样？憍尸迦！你现在应该知道，虽然有这样无量无边无数的众生，发菩提心行菩萨道，但其中能够坚定不退地住菩萨地的人，可能只有一两个。为什么呢？因为人间有许多众生，心胸狭隘，想法低劣，智慧和理解力也很低劣，所以他们精进也很低劣，对阿耨多罗三藐三菩提心，认为很难得到，就产生懈怠，不想去追求。憍尸迦！如果善男子、善女人，想要尽快证得阿耨多罗三藐三菩提果，成就最高的快乐，就应该对这部般若波罗蜜多经，发猛利心，认真听闻、读诵。为什么呢？因为这些善男子、善女人应该这样想：这部般若波罗蜜多经，如来、应供、正等正觉，在过去修菩萨行的时候，也是这样学习的，我现在也学习这部般若波罗蜜多经，这部般若波罗蜜多经是我的老师。憍尸迦！无论是佛住世，还是佛涅槃后，所有的菩萨摩诃萨都应该依止这部般若波罗蜜多经。}%

@{復次，憍尸迦！若有善男子、善女人，於如來應供正等正覺般涅盤後，以佛舍利造俱胝數七寶妙塔，是人乃至盡壽已來，以香華燈塗、幢幡寶蓋、諸妙衣服，作如是等種種供養，又復尊重瞻禮稱讚。憍尸迦！於汝意云何？是善男子、善女人，以是供養因緣得福多不？}@
%{再说，憍尸迦！如果有一些善男子、善女人，在如来、应供、正等正觉涅槃之后，用佛舍利建造无数个七宝妙塔，这些人，即使到寿命终了，也用香花、灯、涂香、幡幢、宝盖、各种妙衣等，来供养这些佛塔，并且恭敬地瞻仰、礼拜、赞叹。憍尸迦！你认为怎么样？这些善男子、善女人，因为这些供养的因缘，所得的福报多吗？}%

@{帝釋天主白佛言：甚多，世尊！}@
%{帝释天主对佛说：很多，世尊！}%

@{佛言：憍尸迦！若有善男子、善女人，為欲趣求大菩提故，於此般若波羅蜜多發信解心，自當受持讀誦記念，復為他人廣說流布，普令眾生得大善利，使其正法久住世間。以是因緣，佛眼不斷、正法不滅，而諸菩薩摩訶薩眾，各各受持宣布演說，即得法眼不壞不滅。又復書此般若波羅蜜多經，置清淨處生尊重心，以諸香華燈塗、幢幡寶蓋、上妙衣服，作如是等種種供養。憍尸迦！當知此善男子、善女人得福甚多。}@
%{佛说：憍尸迦！如果有一些善男子、善女人，为了想要追求大菩提，对这部般若波罗蜜多经，产生信心和理解，自己应该持诵、朗读、记忆，并且为别人广为宣讲、传播，让所有的众生都得到很大的利益，让正法永远住世。因为这个因缘，佛眼不会断绝，正法不会灭亡，而所有的菩萨摩诃萨，都各自持诵、宣讲、演说，就能够得到法眼，不会损坏、不会灭亡。而且，如果有人抄写这部般若波罗蜜多经，放在清净的地方，生起恭敬心，用香花、灯、涂香、幡幢、宝盖、上妙衣服等，来供养这部经。憍尸迦！应该知道，这些善男子、善女人所得的福报非常多。}%

@{復次，憍尸迦！如前所說俱胝寶塔，且置是數。假使有人以佛舍利造七寶塔滿閻浮提，是人乃至盡壽已來，以諸香華燈塗、幢幡寶蓋、上妙衣服，作如是等種種供養，又復尊重瞻禮稱讚。憍尸迦！於汝意云何？彼善男子、善女人，以是因緣得福多不？}@
%{再说，憍尸迦！前面所说的无数个宝塔，先不管这个数字。假设有人用佛舍利建造七宝塔，布满整个人间，这些人，即使到寿命终了，也用香花、灯、涂香、幡幢、宝盖、上妙衣服等，来供养这些佛塔，并且恭敬地瞻仰、礼拜、赞叹。憍尸迦！你认为怎么样？那些善男子、善女人，因为这些因缘所得的福报多吗？}%
@{帝釋天主白佛言：甚多，世尊！}@
%{忉利天主对佛陀说：很多很多，世尊！}%

@{佛言：憍尸迦！若有善男子、善女人，為欲趣求大菩提故，於此般若波羅蜜多發信解心，自當受持讀誦記念，復為他人廣說流布，普令眾生得大善利，使其正法久住世間。以是因緣，佛眼不斷、正法不滅，而諸菩薩摩訶薩眾，各各受持宣布演說，即得法眼不壞不滅。又復書此般若波羅蜜多經，置清淨處生尊重心，以諸香華燈塗、幢幡寶蓋、上妙衣服，作如是等種種供養。憍尸迦！當知此善男子、善女人得福甚多。}@
%{佛陀说：憍尸迦！如果有人，无论是男人还是女人，为了追求大菩提，对这部般若波罗蜜多经产生信心和理解，他们就会亲自持诵、阅读、背诵，并广泛传播给其他人，让所有众生都能从中得到极大的利益，使正法能长久住世。因为这个缘故，佛眼不会断绝、正法不会灭亡，所有菩萨摩诃萨都会持诵、宣讲、演说这部经，他们就能获得不坏不灭的法眼。另外，如果有人将这部般若波罗蜜多经抄写下来，放在干净的地方，怀着恭敬之心，用香花、灯油、幢幡、宝盖、上妙衣服等来供养，憍尸迦！要知道，这些男人和女人都会得到很多福报。}%

@{復次，憍尸迦！如前所說造七寶塔滿閻浮提，且置是數。假使有人以佛舍利造七寶塔滿四大洲，是人乃至盡壽已來，以諸香華燈塗、幢幡寶蓋、上妙衣服，作如是等種種供養，又復尊重瞻禮稱讚。憍尸迦！於汝意云何？彼善男子、善女人，以是因緣得福多不？}@
%{再说，憍尸迦！就像之前说的，用七宝塔填满整个阎浮提，就算这样。假设有人用佛舍利建造七宝塔填满四大洲，这个人即使到了寿命终结，仍然用香花、灯油、幢幡、宝盖、上妙衣服等来供养，并且恭敬地瞻仰、礼拜、赞叹。憍尸迦！你认为，这些人因为这个缘故，得到的福报多吗？}%

@{帝釋天主白佛言：甚多，世尊！}@
%{忉利天主对佛陀说：很多很多，世尊！}%

@{佛言：憍尸迦！若有善男子、善女人，為欲趣求大菩提故，於此般若波羅蜜多發信解心，自當受持讀誦記念，復為他人廣說流布，普令眾生得大善利，使其正法久住世間。以是因緣，佛眼不斷、正法不滅，而諸菩薩摩訶薩眾，各各受持宣布演說，即得法眼不壞不滅。又復書此般若波羅蜜多經，置清淨處生尊重心，以諸香華燈塗、幢幡寶蓋、上妙衣服，作如是等種種供養。憍尸迦！當知此善男子、善女人得福甚多。}@
%{佛陀说：憍尸迦！如果有人，无论是男人还是女人，为了追求大菩提，对这部般若波罗蜜多经产生信心和理解，他们就会亲自持诵、阅读、背诵，并广泛传播给其他人，让所有众生都能从中得到极大的利益，使正法能长久住世。因为这个缘故，佛眼不会断绝、正法不会灭亡，所有菩萨摩诃萨都会持诵、宣讲、演说这部经，他们就能获得不坏不灭的法眼。另外，如果有人将这部般若波罗蜜多经抄写下来，放在干净的地方，怀着恭敬之心，用香花、灯油、幢幡、宝盖、上妙衣服等来供养，憍尸迦！要知道，这些男人和女人都会得到很多福报。}%

@{復次，憍尸迦！如前所說造七寶塔滿四大洲，且置是數。憍尸迦！假使有人以佛舍利造七寶塔滿小千世界，是人乃至盡壽已來，以諸香華燈塗、幢幡寶蓋，作如是等種種供養，又復尊重瞻禮稱讚。憍尸迦！於汝意云何？彼人以是因緣得福多不？}@
%{再说，憍尸迦！就像之前说的，用七宝塔填满四大洲，就算这样。憍尸迦！假设有人用佛舍利建造七宝塔填满小千世界，这个人即使到了寿命终结，仍然用香花、灯油、幢幡、宝盖等来供养，并且恭敬地瞻仰、礼拜、赞叹。憍尸迦！你认为，这个人因为这个缘故，得到的福报多吗？}%

@{帝釋天主白佛言：甚多，世尊！}@
%{忉利天主对佛陀说：很多很多，世尊！}%

@{佛言：憍尸迦！若有善男子、善女人，為欲趣求大菩提故，於此般若波羅蜜多發信解心，自當受持讀誦記念，復為他人廣說流布，普令眾生得大善利，使其正法久住世間。以是因緣，佛眼不斷、正法不滅，而諸菩薩摩訶薩眾，各各受持宣布演說，即得法眼不壞不滅。又復書此般若波羅蜜多經置清淨處，以諸香華燈塗、幢幡寶蓋、上妙衣服，作如是等種種供養。憍尸迦！當知此善男子、善女人得福甚多。}@
%{佛陀说：憍尸迦！如果有人，无论是男人还是女人，为了追求大菩提，对这部般若波罗蜜多经产生信心和理解，他们就会亲自持诵、阅读、背诵，并广泛传播给其他人，让所有众生都能从中得到极大的利益，使正法能长久住世。因为这个缘故，佛眼不会断绝、正法不会灭亡，所有菩萨摩诃萨都会持诵、宣讲、演说这部经，他们就能获得不坏不灭的法眼。另外，如果有人将这部般若波罗蜜多经抄写下来，放在干净的地方，用香花、灯油、幢幡、宝盖、上妙衣服等来供养，憍尸迦！要知道，这些男人和女人都会得到很多福报。}%

@{復次，憍尸迦！如前所說造七寶塔滿小千世界，且置是數。憍尸迦！假使有人以佛舍利造七寶塔滿中千世界，是人乃至盡壽已來，以諸香華燈塗、幢幡寶蓋、上妙衣服，作如是等種種供養，又復尊重瞻禮稱讚。憍尸迦！於汝意云何？彼人以是因緣得福多不？}@
%{再说，憍尸迦！就像之前说的，用七宝塔填满小千世界，就算这样。憍尸迦！假设有人用佛舍利建造七宝塔填满中千世界，这个人即使到了寿命终结，仍然用香花、灯油、幢幡、宝盖、上妙衣服等来供养，并且恭敬地瞻仰、礼拜、赞叹。憍尸迦！你认为，这个人因为这个缘故，得到的福报多吗？}%

@{帝釋天主白佛言：甚多，世尊！}@
%{忉利天主对佛陀说：很多很多，世尊！}%

@{佛言：憍尸迦！若有善男子、善女人，為欲趣求大菩提故，於此般若波羅蜜多發信解心，自當受持讀誦記念，復為他人廣說流布，普令眾生得大善利，使其正法久住世間。以是因緣，佛眼不斷、正法不滅，而諸菩薩摩訶薩眾各各受持，即得法眼不壞不滅。又復書此般若波羅蜜多經置清淨處，以諸香華燈塗、幢幡寶蓋、上妙衣服，作如是等種種供養。憍尸迦！當知此善男子、善女人得福甚多。}@
%{佛陀说：憍尸迦！如果有人，无论是男人还是女人，为了追求大菩提，对这部般若波罗蜜多经产生信心和理解，他们就会亲自持诵、阅读、背诵，并广泛传播给其他人，让所有众生都能从中得到极大的利益，使正法能长久住世。因为这个缘故，佛眼不会断绝、正法不会灭亡，所有菩萨摩诃萨都会持诵这部经，他们就能获得不坏不灭的法眼。另外，如果有人将这部般若波罗蜜多经抄写下来，放在干净的地方，用香花、灯油、幢幡、宝盖、上妙衣服等来供养，憍尸迦！要知道，这些男人和女人都会得到很多福报。}%

@{復次，憍尸迦！如前所說造七寶塔滿中千世界，且置是數。憍尸迦！假使有人以佛舍利造七寶塔滿三千大千世界，是人乃至盡壽已來，以諸香華燈塗、幢幡寶蓋、上妙衣服，作如是等種種供養，又復尊重瞻禮稱讚。憍尸迦！於汝意云何？彼人以是因緣得福多不？}@
%{再说，憍尸迦！就像之前说的，用七宝塔填满中千世界，就算这样。憍尸迦！假设有人用佛舍利建造七宝塔填满三千大千世界，这个人即使到了寿命终结，仍然用香花、灯油、幢幡、宝盖、上妙衣服等来供养，并且恭敬地瞻仰、礼拜、赞叹。憍尸迦！你认为，这个人因为这个缘故，得到的福报多吗？}%
@{帝釋天主白佛言：甚多，世尊！}@
%{帝释天主对佛说：很多，世尊！}%

@{佛言：憍尸迦！若有善男子、善女人，為欲趣求大菩提故，於此般若波羅蜜多發信解心，自當受持讀誦記念，復為他人廣說流布，普令眾生得大善利，使其正法久住世間。以是因緣，佛眼不斷、正法不滅，而諸菩薩摩訶薩眾各各受持，即得法眼不壞不滅。又復書此般若波羅蜜多經置清淨處，以諸香華燈塗、幢幡寶蓋、上妙衣服，作如是等種種供養。憍尸迦！當知此善男子、善女人得福甚多。}@
%{佛说：憍尸迦！如果有人，无论是男人还是女人，为了追求大菩提，对这部般若波罗蜜多经产生信心和理解，就应该自己持诵、读诵、记住，并且广泛地向他人宣说、传播，让所有众生得到很大的利益，让正法长久住世。因为这个缘故，佛眼不会断绝、正法不会灭亡，而所有的菩萨摩诃萨都各自持诵，就能获得法眼不坏不灭。另外，把这部般若波罗蜜多经放在干净的地方，用香花、灯、涂香、幢幡、宝盖、上妙衣服，等等各种供养。憍尸迦！要知道，这些男人和女人会得到很多福报。}%

@{復次，憍尸迦！如前所說造七寶塔滿三千大千世界，且置是數。憍尸迦！假使三千大千世界滿中眾生，各各以佛舍利造七寶塔，若住一劫、若減一劫，以諸香華燈塗、幢幡寶蓋、上妙衣服，乃至種種伎樂歌舞，作如是等廣大供養，又復尊重瞻禮稱讚。憍尸迦！於汝意云何？彼諸眾生以是因緣得福多不？}@
%{再说，憍尸迦！像之前说的，用七宝塔填满三千大千世界，就放在这里。憍尸迦！假设三千大千世界里所有众生，每个人都用佛舍利建造七宝塔，如果住一劫、或者减一劫，用香花、灯、涂香、幢幡、宝盖、上妙衣服，乃至各种伎乐歌舞，等等广大供养，并且恭敬地瞻仰、礼拜、称赞。憍尸迦！你觉得，这些众生因为这个缘故得到福报多吗？}%

@{帝釋天主白佛言：甚多，世尊！}@
%{帝释天主对佛说：很多，世尊！}%

@{佛言：憍尸迦！若善男子、善女人，為欲趣求大菩提故，於此般若波羅蜜多發信解心，自當受持讀誦記念，復為他人廣說流布，普令眾生得大善利，使其正法久住世間。以是因緣，佛眼不斷、正法不滅，而諸菩薩摩訶薩眾各各受持，即得法眼不壞不滅。又復書此般若波羅蜜多經置清淨處，以諸香華燈塗、幢幡寶蓋，作如是等種種供養。憍尸迦！當知此善男子、善女人得福甚多。}@
%{佛说：憍尸迦！如果有人，无论是男人还是女人，为了追求大菩提，对这部般若波罗蜜多经产生信心和理解，就应该自己持诵、读诵、记住，并且广泛地向他人宣说、传播，让所有众生得到很大的利益，让正法长久住世。因为这个缘故，佛眼不会断绝、正法不会灭亡，而所有的菩萨摩诃萨都各自持诵，就能获得法眼不坏不灭。另外，把这部般若波罗蜜多经放在干净的地方，用香花、灯、涂香、幢幡、宝盖，等等各种供养。憍尸迦！要知道，这些男人和女人会得到很多福报。}%

@{爾時，帝釋天主白佛言：世尊！如是，如是！誠如佛說，若人於此般若波羅蜜多經尊重供養者，當知是人即同供養過去未來現在諸佛，了諸佛智，即同於彼一切世界廣作最極無邊供养。世尊！如佛所說三千大千世界如前數量，我今復置是數。世尊！假使如彼兢伽沙數三千大千世界，而彼世界滿中眾生，一一眾生各各以佛舍利起七寶塔，若住一劫、若減一劫，以諸香華燈塗、幢幡寶蓋、上妙衣服乃至種種伎樂歌舞，如是供養，又復尊重瞻禮稱讚。世尊！彼諸眾生得福雖多，不如有人為欲趣求大菩提故，於此般若波羅蜜多發信解心，自當受持讀誦記念，復為他人廣說流布，普令眾生得大善利，使其正法久住世間。以是因緣，佛眼不斷、正法不滅，而諸菩薩摩訶薩眾各各受持，即得法眼不壞不滅。又復書此般若波羅蜜多經置清淨處，以諸香華燈塗、幢幡寶蓋、上妙衣服，如是等種種供養。}@
%{当时，帝释天主对佛说：世尊！是的，是的！正如佛所说，如果有人恭敬地供养这部般若波罗蜜多经，要知道这个人就相当于供养了过去、未来、现在所有的佛，了解了诸佛的智慧，就相当于在所有世界里广泛地做最极无边供养。世尊！就像佛所说，三千大千世界像之前说的数量，我现在又加上这个数量。世尊！假设像恒河沙数那样多的三千大千世界，而这些世界里所有众生，每个众生都用佛舍利建造七宝塔，如果住一劫、或者减一劫，用香花、灯、涂香、幢幡、宝盖、上妙衣服，乃至各种伎乐歌舞，这样供养，并且恭敬地瞻仰、礼拜、称赞。世尊！这些众生得到的福报虽然很多，但是不如有人为了追求大菩提，对这部般若波罗蜜多经产生信心和理解，就应该自己持诵、读诵、记住，并且广泛地向他人宣说、传播，让所有众生得到很大的利益，让正法长久住世。因为这个缘故，佛眼不会断绝、正法不会灭亡，而所有的菩萨摩诃萨都各自持诵，就能获得法眼不坏不灭。另外，把这部般若波罗蜜多经放在干净的地方，用香花、灯、涂香、幢幡、宝盖，等等各种供养。}%

@{爾時，世尊告帝釋天主言：如是，如是！憍尸迦！能於此般若波羅蜜多經尊重供養者，當知是人所獲福德無量無數，無有邊際無等無比，乃至其福不可思議。何以故？當知如來、應供、正等正覺一切智，從般若波羅蜜多生，復從一切智生如來身。憍尸迦！是故當知，若人以佛舍利起塔供養，與彼受持讀誦尊重供養般若波羅蜜多經者，所作福行所獲功德，較量是數，百分不及一，千分不及一，百千分不及一，俱胝分不及一，百俱胝分、千俱胝分、百千俱胝分、百千俱胝那庾多分不及其一，數分、算分及譬喻分乃至烏波尼殺曇分不及其一。}@
%{当时，世尊对帝释天主说：是的，是的！憍尸迦！能够恭敬地供养这部般若波罗蜜多经的人，要知道，这个人所获得的福德无量无边，没有边际、没有等比、没有相比，甚至他的福报不可思議。为什么呢？要知道，如来、应供、正等正觉、一切智，都是从般若波罗蜜多生出来的，又从一切智生出如来身。憍尸迦！所以要知道，如果有人用佛舍利建塔供养，和持诵、读诵、恭敬地供养般若波罗蜜多经的人相比，所做的福行、所获得的功德，衡量这个数量，百分之一都不到，千分之一都不到，百千分之一都不到，俱胝分之一都不到，百俱胝分、千俱胝分、百千俱胝分、百千俱胝那庾多分都不到其一，数分、算分和比喻分，乃至乌波尼杀昙分都不到其一。}%

@{爾時，先從帝釋天主同來會者，四十千天子眾，俱白帝釋天主言：今當於此甚深般若波羅蜜多法門，受持讀誦記念思惟，如說修行。}@
%{当时，从帝释天主一起到会的人，四十千天子，都对帝释天主说：现在我们要持诵、读诵、记住、思惟这部甚深的般若波罗蜜多法门，按照佛所说修行。}%

@{是時，世尊即告帝釋天主言：憍尸迦！如諸天言，汝當於此般若波羅蜜多法門，受持讀誦記念思惟，如說修行。何以故？憍尸迦！若阿修羅與彼三十三天子眾共相鬪戰，是時汝當思念於此般若波羅蜜多法門，彼阿修羅即當退屈而自隱沒。}@
%{这时，世尊就对帝释天主说：憍尸迦！像诸天所说，你应该持诵、读诵、记住、思惟这部般若波罗蜜多法门，按照佛所说修行。为什么呢？憍尸迦！如果阿修罗和三十三天子一起战斗，这时你应该思念这部般若波罗蜜多法门，那些阿修罗就会退却，自己隐没。}%
@{帝釋天主白佛言：世尊！此般若波羅蜜多是廣大明，此般若波羅蜜多是無量明，是無上明，是最勝明，是無等明，是無等等明。}@
%{帝释天问佛陀说：世尊！这般若波罗蜜多是广大的光明，是无量的光明，是无上的光明，是最胜的光明，是无等的光明，是无等等的光明。}%

@{爾時，佛告帝釋天主言：如是，如是！憍尸迦！此般若波羅蜜多是廣大明，是無量明，是無上明，是最勝明，是無等明，是無等等明。何以故？所有過去未來現在如來、應供、正等正覺，從是大明所出生故，諸佛阿耨多羅三藐三菩提，學是大明得成就故，乃至無量無數三千大千世界諸佛世尊，阿耨多羅三藐三菩提，皆學是般若波羅蜜多廣大明故而得成就。憍尸迦！當知阿耨多羅三藐三菩提，從是般若波羅蜜多中來；所有十善法，因是大明故出現於世；四禪定分、四無量分、四無色定分、五神通分、三十七菩提分，如是等法，皆因是大明故出現於世。如是略說，乃至八萬四千法蘊，皆從般若波羅蜜多廣大明句所出生故。所有佛智，自然智，不思議智，亦復由此大明生故。}@
%{佛陀对帝释天说：是的，是的！憍尸迦！这般若波罗蜜多是广大的光明，是无量的光明，是无上的光明，是最胜的光明，是无等的光明，是无等等的光明。为什么呢？因为所有过去、未来、现在如来、应供、正等正觉，都是从这光明中诞生的，诸佛阿耨多罗三藐三菩提，都是学习这光明而成就的，乃至无量无数三千大千世界诸佛世尊，阿耨多罗三藐三菩提，都是学习这般若波罗蜜多广大的光明而成就的。憍尸迦！要知道阿耨多罗三藐三菩提，是从这般若波罗蜜多中来的；所有十善法，都是因为这光明而出现在世间；四禅定分、四无量分、四无色定分、五神通分、三十七菩提分，这些法，都是因为这光明而出现在世间。这样简单地说，乃至八万四千法蕴，都是从般若波罗蜜多广大的光明句中诞生的。所有佛智，自然智，不可思议智，也都是由此光明而生。}%

@{復次，憍尸迦！若如來、應供、正等正覺不出世時，彼諸菩薩摩訶薩眾出現世間，從先所聞般若波羅蜜多，出生種種善巧方便，悲愍世間諸眾生故為作利益。是故十善法，四禪定分，四無量分，四無色定分，五神通分，三十七菩提分如是等法，出現世間開示眾生。憍尸迦！譬如月不出時眾星出現，如其力勢光照世間。菩薩摩訶薩亦復如是，如來、應供、正等正覺不出世時，所有正法亦不隱滅。何以故？若諸法行，若平等行，若諸善行，一一皆從諸菩薩摩訶薩所出生故，於菩薩摩訶薩善巧方便中隨順而轉。是諸菩薩摩訶薩善巧方便，當知皆從般若波羅蜜多生。}@
%{再说，憍尸迦！如果如来、应供、正等正觉不出世的时候，那些菩萨摩诃萨众出现在世间，从以前所闻般若波罗蜜多，生出种种善巧方便，悲悯世间诸众生，而为他们利益。所以十善法，四禅定分，四无量分，四无色定分，五神通分，三十七菩提分这些法，出现在世间，开示众生。憍尸迦！譬如月亮不出现的时候，群星出现，以它们的力量照亮世间。菩萨摩诃萨也是这样，如来、应供、正等正觉不出世的时候，所有正法也不隐没。为什么呢？因为所有法行，所有平等行，所有善行，都是从诸菩萨摩诃萨中诞生的，在菩萨摩诃萨善巧方便中随顺而转。这些菩萨摩诃萨善巧方便，要知道都是从般若波罗蜜多生出来的。}%

@{復次，憍尸迦！若有善男子、善女人，能於此般若波羅蜜多法門，書寫供養，受持讀誦，記念思惟，如說修行者。是人以是緣故，於現世中得大利益。}@
%{再说，憍尸迦！如果有善男子、善女人，能够在这个般若波罗蜜多法门中，书写供养，受持读诵，纪念思惟，如说修行。这个人因为这个缘故，在现世中获得大利益。}%

@{帝釋天主白佛言：世尊！是人於現世中當得何所利益？}@
%{帝释天问佛陀说：世尊！这个人，在现世中将获得什么利益呢？}%

@{佛言：憍尸迦！當知是善男子、善女人，不為諸毒損傷其命，不為火焚不為水溺，不遭刀劍杖苦，乃至不為他力損傷其命，又復不為王法所加。設有是難，若能誦念般若波羅蜜多者，即得解脫。又復，憍尸迦！受持讀誦般若波羅蜜多者，若詣國王及其王子、王大臣所，時彼國王、王大臣等見已歡喜，隨其所欲一切如意。何以故？憍尸迦！此般若波羅蜜多，於一切眾生是大慈心行、大慈行，是大悲心行，大悲行。又復，憍尸迦！受持讀誦此般若波羅蜜多者，於一切處，不為一切虎狼蟲獸所能傷害，乃至人非人等伺求短者，不得其便，唯除先業定應受者。}@
%{佛陀说：憍尸迦！要知道，这位善男子、善女人，不会被各种毒害伤害性命，不会被火烧，不会被水淹，不会遭遇刀剑棍棒的痛苦，乃至不会被他人力量伤害性命，也不会被王法所加。即使有这些困难，如果能够诵念般若波罗蜜多，就能获得解脱。再说，憍尸迦！受持读诵般若波罗蜜多的人，如果去拜见国王及其王子、王大臣，国王、王大臣等见到他们就会欢喜，随他们所愿一切如意。为什么呢？憍尸迦！这般若波罗蜜多，对一切众生都是大慈心行，大慈行，是大悲心行，大悲行。再说，憍尸迦！受持读诵这般若波罗蜜多的人，在任何地方，不会被任何虎狼虫兽伤害，乃至人非人等伺机伤害的人，也得不到机会，只有先前的业力注定要承受的除外。}%

@{爾時，有諸外道，於彼法中久出家者，數滿百人，來入會中，於佛世尊欲生惱亂。}@
%{当时，有一些外道，在那个法中已经出家很久了，人数满了一百人，来到佛陀的集会中，想要对佛陀世尊生出恼乱。}%

@{是時，帝釋天主遠見此人漸近佛會。即時天主觀察彼心，知其所欲而作是念：此諸外道，今來佛會欲生惱亂。我先從佛所受般若波羅蜜多法門，宜應誦念。}@
%{这时，帝释天远远地看到这些人逐渐靠近佛陀的集会。帝释天立即观察他们内心，知道他们想要做什么，就心想：这些外道，现在来佛陀的集会中想要生出恼乱。我以前从佛陀那里接受了般若波罗蜜多法门，应该诵念。}%

@{帝釋天主作是思惟已，即誦般若波羅蜜多法門。時諸外道既入會中，遠見世尊，是時各各右繞世尊已，即離佛會復道而還。}@
%{帝释天这样思惟之后，就诵念般若波罗蜜多法门。这时，那些外道已经进入集会中，远远地看到佛陀，这时他们各自绕着佛陀右转一圈，就离开佛陀的集会，又回到原来的路上。}%

@{爾時，尊者舍利子即作是念：云何此諸外道來入會中，向佛世尊右繞而退？}@
%{这时，尊者舍利子就心想：为什么这些外道来到集会中，向佛陀世尊右转一圈就退走了呢？}%

@{是時，世尊知舍利子心所思念，即告尊者舍利子言：汝今當知彼諸外道，於彼法中而各出家，今來佛會欲生破壞違諍損惱。帝釋天主以誦般若波羅蜜多故，彼諸外道自生慚退。舍利子！是故當知，般若波羅蜜多法門有大威力，能除一切外道邪惡。}@
%{这时，佛陀知道舍利子心中所思，就告诉尊者舍利子说：你应该知道，那些外道，都在那个法中出家了，现在来佛陀的集会中，想要生出破坏、违诤、损恼。帝释天因为诵念般若波罗蜜多，所以那些外道自己就生出惭愧，退却了。舍利子！所以要知道，般若波罗蜜多法门有大威力，能除一切外道邪恶。}%
@{爾時，復有諸惡魔眾咸作是念：今如來、應供、正等正覺，與其四眾并欲、色界諸天子等而共集會。彼佛世尊與諸菩薩摩訶薩授阿耨多羅三藐三菩提記，我等今者宜應往彼。時諸魔眾作是念已，即化四兵種種莊嚴詣於佛所。}@
%{当时，又有许多恶鬼，心中都这样想着：现在如来、应供、正等正觉，与他的四众弟子以及色界诸天等，一起聚集在一起。那佛世尊给诸位菩萨摩诃萨授记，让他们获得无上正等正觉，我们现在应该去那里。这些恶鬼这样想着，就变化成四种军队，个个威武雄壮，前往佛陀所在之处。}%

@{是時帝釋天主，見是四兵嚴整妙好來入佛會。即作是念：此四兵眾莊嚴殊麗，非彼頻婆娑羅王之所有，亦非勝軍大王所有，又非諸餘國王所有，亦復非其長者子有，此即是彼諸惡魔眾化現故爾。何以故？彼諸魔眾，於長夜中違背佛法，伺求其短欲生破壞，我今宜應誦佛所受般若波羅蜜多法門。}@
%{这时，帝释天主看见这四支军队，个个整齐威武，英姿焕发，正要进入佛陀的集会，心中就想着：这四支军队，装饰得如此精美华丽，不是频婆娑罗王拥有的，也不是胜军大王拥有的，更不是其他国王拥有的，也不是那些长者子拥有的，这分明是那些恶鬼变化而来的。为什么呢？因为那些恶鬼，在漫长的黑夜里，违背佛法，寻找佛陀的缺点，想要破坏佛法，我今天应该诵念佛陀所传授的般若波罗蜜多法门。}%

@{帝釋天主作是念已，即誦般若波羅蜜多法門。彼諸魔眾，即時各各攝其化現復道而還。}@
%{帝释天主这样想着，就诵念般若波罗蜜多法门。那些恶鬼，立刻各自收敛自己的变化，退回去了。}%

@{爾時，三十三天子眾，即於會中，化現無數天曼陀羅華等種種妙華，散於佛上。其所散華，住虛空中。時諸天子眾散妙華已，作如是言：願此般若波羅蜜多正法久住世間，與閻浮提眾生作大利益。}@
%{这时，三十三天诸位天子，就在集会中，变化出无数天曼陀罗花等各种奇花异草，散落在佛陀身上。他们所散的花朵，停留在虚空之中。三十三天诸位天子散完花后，就说道：愿这般若波罗蜜多正法，长久住世，给阎浮提众生带来极大利益。}%

@{發是言已重復散華，散已又言：唯願一切眾生，於此般若波羅蜜多法門，宣布演說如說修行。一切魔及魔天人與非人，伺求短者，不得其便，普令眾生善根具足。}@
%{说完这些话后，他们又再次散花，散完花后又说：愿一切众生，都能宣扬、演说这般若波罗蜜多法门，并如法修行。所有恶鬼、魔天人以及非人，想要寻找缺点的人，都得不到机会，普遍使众生善根具足。}%

@{時帝釋天主白佛言：世尊！若有人能於此般若波羅蜜多隨喜聽受者，當知是人已曾供養過去諸佛，何況受持讀誦記念思惟，轉為他人解說其義，如其所說依法修學，如所修行成就相應。何以故？諸佛一切智，皆於般若波羅蜜多法中求，從般若波羅蜜多所出生故。世尊！譬如有人欲求妙寶，須入大海勤苦而求，方獲無價諸妙珍寶。如來、應供、正等正覺一切智寶亦復如是，當於般若波羅蜜多大海中求。}@
%{这时，帝释天主对佛陀说：世尊！如果有人能够对这般若波罗蜜多法门欢喜接受，那么就知道这个人曾经供养过过去诸佛，更何况受持、诵读、记忆、思惟，并转述给别人，解释它的意义，按照所讲的，依法修行，就能成就相应的果位。为什么呢？因为诸佛的一切智，都从般若波罗蜜多法门中寻求，是从般若波罗蜜多法门中生出来的。世尊！譬如有人想要寻找妙宝，就必须进入大海，勤苦地寻找，才能获得无价的各种妙宝。如来、应供、正等正觉的一切智宝，也像这样，应该在般若波罗蜜多大海中寻求。}%

@{佛告帝釋天主言：如是，如是！諸佛如來、應供、正等正覺一切智寶，若欲求者，當於般若波羅蜜多大法海中勤苦而求，如是求者皆得如意。}@
%{佛陀对帝释天主说：就是这样，就是这样！诸佛如来、应供、正等正觉的一切智宝，如果想要寻求，就应该在般若波罗蜜多大法海中勤苦地寻求，这样寻求的人，都能如愿以偿。}%

@{佛說佛母出生三法藏般若波羅蜜多經卷第三}@
%{佛陀说佛母出生三法藏般若波罗蜜多经卷第三}%
