@{一切如來正法祕密篋印心陀羅尼經}@
%{一切如来正法秘密箧印心陀罗尼经}%

@{西天北印度烏填曩國帝釋宮寺三藏傳法大師賜紫沙門臣施護奉詔譯}@
%{西天北印度乌填曩国帝释宫寺三藏传法大师赐紫沙门臣施护奉诏译}%

@{如是我聞：}@
%{如是我闻：}%

@{一時佛在摩誐陀國無垢園中寶光明池側，與大菩薩及諸聲聞，天、龍、夜叉、犍闥婆、阿蘇囉、𦾨嚕茶、緊那羅、麼護囉誐、人非人等，并諸王眾長者居士，百千圍遶恭敬聽法。}@
%{一时佛在摩誐陀国无垢园中宝光明池侧，与大菩萨及诸声闻，天、龙、夜叉、犍闥婆、阿苏囉、𦾨嚕茶、紧那罗、麼护囉誐、人非人等，并诸王众长者居士，百千围绕恭敬听法。}%

@{爾時眾中有大富婆羅門名無垢妙光，即於會中能解微妙曉達師法，聰明辯才愛樂多聞，修崇十善信重三寶，歡喜踊躍而作是念：一切有情修善為因，財富無量資具眾多，我當修習。}@
%{尔时众中有大富婆罗门名无垢妙光，即于会中能解微妙晓达师法，聪明辩才爱乐多闻，修崇十善信重三宝，欢喜踊跃而作是念：一切有情修善为因，财富无量资具众多，我当修习。}%

@{爾時大婆羅門無垢妙光起立合掌遶佛七匝，以種種花塗香粖香等供養世尊，及諸衣服真珠瓔珞價直百千持以施佛，頭面禮足而白佛言：世尊！願起大悲，願受我食。如是三請。}@
%{尔时大婆罗门无垢妙光起立合掌绕佛七匝，以种种花涂香粖香等供养世尊，及诸衣服真珠瓔珞价直百千持以施佛，头面礼足而白佛言：世尊！愿起大悲，愿受我食。如是三请。}%

@{爾時世尊默然受請。}@
%{尔时世尊默然受请。}%

@{於是無垢妙光大婆羅門。見其世尊默然受請，而速歸還。}@
%{于是无垢妙光大婆罗门。见其世尊默然受请，而速归还。}%

@{經於一宿，備辦種種眾多美饍，六味具足。}@
%{经于一宿，备办种种众多美饍，六味具足。}%

@{飲食辦已，嚴飾舍宅，樓閣浴池繒綵甚眾，花香粖香種種諸香及塗身香等諸供養具無不周備。}@
%{饮食办已，严饰舍宅，楼阁浴池繒綵甚众，花香粖香种种诸香及涂身香等诸供养具无不周备。}%

@{即時婆羅門等執持花幡奏諸妓樂，與其眷屬往詣無垢園中寶光明池側迎請世尊。}@
%{即时婆罗门等执持花幡奏诸妓乐，与其眷属往诣无垢园中宝光明池侧迎请世尊。}%

@{到已，白佛言：世尊！食時已至，飯食悉辦。唯願世尊與諸大眾往至我舍，受我供養。}@
%{到已，白佛言：世尊！食时已至，饭食悉办。唯愿世尊与诸大众往至我舍，受我供养。}%

@{爾時世尊觀察眾會，安慰無垢妙光大婆羅門曰：善哉善哉！如汝所願。}@
%{尔时世尊观察众会，安慰无垢妙光大婆罗门曰：善哉善哉！如汝所愿。}%

@{又告諸眾并餘天等悉皆往彼。}@
%{又告诸众并余天等悉皆往彼。}%

@{於是世尊從座而起，與諸大眾，菩薩、聲聞、天龍八部、人非人等，及諸王眾臣民眷屬，無量百千恭敬圍遶皆來集會，當行往彼無垢妙光大婆羅門家。}@
%{于是世尊从座而起，与诸大众，菩萨、声闻、天龙八部、人非人等，及诸王众臣民眷属，无量百千恭敬围绕皆来集会，当行往彼无垢妙光大婆罗门家。}%

@{爾時世尊身縱金色，放種種光無量諸相，變作種種光明之網，遍照十方一切佛剎，又復照曜彼佛剎中諸佛如來道場眾會，變作種種供養之具。}@
%{尔时世尊身纵金色，放种种光无量诸相，变作种种光明之网，遍照十方一切佛刹，又复照曜彼佛刹中诸佛如来道场众会，变作种种供养之具。}%

@{照曜彼已，還復來入釋迦牟尼身毛孔中。}@
%{照曜彼已，还复来入释迦牟尼身毛孔中。}%

@{即時無垢妙光大婆羅門與其眷屬，一心恭敬欲供養佛，掃除道路嚴飾清淨。}@
%{即时无垢妙光大婆罗门与其眷属，一心恭敬欲供养佛，掃除道路严饰清净。}%

@{爾時世尊與諸大眾，天、龍、夜叉、犍闥婆、阿蘇洛、𦾨嚕茶、緊那羅、麼護囉誐、帝釋、梵王、護世四王、麼醯首羅、那羅延等百千之眾，恭敬圍遶往詣於彼。}@
%{尔时世尊与诸大众，天、龙、夜叉、犍闥婆、阿苏洛、𦾨嚕茶、紧那罗、麼护囉誐、帝释、梵王、护世四王、麼醯首羅、那羅延等百千之众，恭敬围绕往诣于彼。}%

@{爾時世尊當路而行，於前中路有一園苑名為安樂，彼園苑內有大舊塔極甚損壞，四邊荊棘草木叢林，堅硬閉塞猶如丘埠。}@
%{尔时世尊当路而行，于前中路有一园苑名为安乐，彼园苑内有大旧塔极甚损坏，四边荆棘草木丛林，坚硬闭塞犹如丘埠。}%

@{爾時世尊將近彼塔，丘埠四面周匝焰熾，種種色相光明照曜，於彼破塔遠近皆覩。}@
%{尔时世尊将近彼塔，丘埠四面周匝焰炽，种种色相光明照曜，于彼破塔远近皆覩。}%

@{又於光中出妙音聲，讚言：善哉善哉！釋迦牟尼佛清淨微妙瑞相無量不可稱量。}@
%{又于光中出妙音声，赞言：善哉善哉！释迦牟尼佛清净微妙瑞相无量不可称量。}%

@{彼無垢妙光大婆羅門請於如來，今現希奇難思大事。}@
%{彼无垢妙光大婆罗门请于如来，今现希奇难思大事。}%

@{爾時釋迦牟尼如來施遶破舊丘埠之塔欲伸供養，復解自身衣服嚴具覆蓋於彼舊塔塠埠。}@
%{尔时释迦牟尼如来施绕破旧丘埠之塔欲伸供养，复解自身衣服严具覆蓋于彼旧塔塠埠。}%

@{蓋覆已畢，悲泣雨淚，又復思念舍利出現及十方佛悉皆出現。}@
%{盖覆已毕，悲泣雨泪，又复思念舍利出现及十方佛悉皆出现。}%

@{即時舍利從塔湧出，皆在十方諸佛如來手掌中住。}@
%{即时舍利从塔湧出，皆在十方诸佛如来手掌中住。}%

@{爾時十方諸佛如來亦皆雨淚，而彼諸佛身放光明，照曜故塔作光明網，內外瑩徹清淨無比，然後光明及佛舍利還入塔中。}@
%{尔时十方诸佛如来亦皆雨泪，而彼诸佛身放光明，照曜故塔作光明网，内外莹彻清净无比，然后光明及佛舍利还入塔中。}%

@{彼時眾會悉皆悲泣，驚怪希奇歎未曾有。}@
%{彼时众会悉皆悲泣，惊怪希奇叹未曾有。}%

@{爾時會中有大藥叉主名金剛手，身光焰熾臂膊𦟛直，柔軟光澤猶如象鼻，輪金剛杵速疾往詣世尊之前，頭面禮足而白佛言：世尊！云何現此希奇瑞相？}@
%{尔时会中有大药叉主名金刚手，身光焰炽臂膊𦟛直，柔软光泽犹如象鼻，轮金刚杵速疾往诣世尊之前，头面礼足而白佛言：世尊！云何现此希奇瑞相？}%

@{及十方佛悉皆雨淚光明照曜？}@
%{及十方佛悉皆雨泪光明照曜？}%

@{唯願如來為我演說，決於眾疑。}@
%{唯愿如来为我演说，决于众疑。}%

@{爾時世尊告大藥叉主金剛手言：此是一切如來全身舍利聚此塔中，及一切如來百千俱胝胡麻形像正法心印陀羅尼亦在塔中。}@
%{尔时世尊告大药叉主金刚手言：此是一切如来全身舍利聚此塔中，及一切如来百千俱胝胡麻形像正法心印陀罗尼亦在塔中。}%

@{應知，金剛手！此胡麻量諸佛形像正法心印陀羅尼止住塔中，由此百千俱胝如來全身舍利亦住此中。}@
%{应知，金刚手！此胡麻量诸佛形像正法心印陀罗尼止住塔中，由此百千俱胝如来全身舍利亦住此中。}%

@{若此正法心印陀羅尼在此塔中，彼八萬四千法門亦在此中，及九十九百千俱胝如來頂髻受記亦在此中。}@
%{若此正法心印陀罗尼在此塔中，彼八萬四千法門亦在此中，及九十九百千俱胝如来顶髻受记亦在此中。}%

@{當知，金剛手！若一切如來舍利之塔及此正法心印陀羅尼所有功德無量無邊，不可思議不可稱歎。}@
%{当知，金刚手！若一切如来舍利之塔及此正法心印陀罗尼所有功德无量无边，不可思議不可称歎。}%

@{應知，金剛手！由此正法篋印心陀羅尼，而能增長圓滿一切正法及諸功德。}@
%{应知，金刚手！由此正法篋印心陀罗尼，而能增长圆满一切正法及诸功德。}%

@{爾時世尊說此法時，彼諸大眾聞法歡喜，滅除垢染得法眼淨，其中有得預流、一來、不還、阿羅漢果及緣覺乘，其中有證初地二地乃至十地，或於其中有得六波羅蜜悉皆圓滿，或有得受菩提之記，或有獲得阿鞞跋致。}@
%{尔时世尊说此法时，彼诸大众闻法欢喜，灭除垢染得法眼净，其中有得预流、一來、不還、阿罗汉果及缘觉乘，其中有证初地二地乃至十地，或于其中有得六波羅蜜悉皆圆满，或有得受菩提之记，或有获得阿鞞跋致。}%

@{時彼無垢妙光大婆羅門，即於會中離諸煩惱、滅除障染，獲五神通。}@
%{时彼无垢妙光大婆罗门，即于会中离诸烦恼、灭除障染，获五神通。}%

@{爾時金剛手大藥叉主覩如是等希奇變現自在神通，踊躍歡喜歎未曾有，而白佛言：世尊！此正法印心陀羅尼有如是等廣大利益。}@
%{尔时金刚手大药叉主覩如是等希奇变现自在神通，踊跃欢喜叹未曾有，而白佛言：世尊！此正法印心陀罗尼有如是等广大利益。}%

@{若諸有情書寫莊嚴、受持讀誦、尊重讚歎，獲何果報？}@
%{若诸有情书写庄严、受持读诵、尊重赞歎，获何果报？}%

@{願佛演說。}@
%{愿佛演说。}%

@{爾時世尊告大藥叉金剛手言：諦聽諦聽，吾為汝說。}@
%{尔时世尊告大药叉金刚手言：諦聽諦聽，吾为汝说。}%

@{若有苾芻、苾芻尼、鄔波索迦、鄔波斯迦，受持讀誦書寫尊重此正法印心陀羅尼，獲得九十九百千俱胝胡麻量等形像如來福德之聚善根果報，又得逢事彼諸如來受菩提記。}@
%{若有苾芻、苾芻尼、鄔波索迦、鄔波斯迦，受持读诵书写尊重此正法印心陀罗尼，获得九十九百千俱胝胡麻量等形像如来福德之聚善根果报，又得逢事彼诸如来受菩提记。}%

@{所以者何？此正法印心陀羅尼是彼九十九百千俱胝那瑜多胡麻量等形像如來同共宣說。}@
%{所以者何？此正法印心陀罗尼是彼九十九百千俱胝那瑜多胡麻量等形像如来同共宣说。}%

@{若復有人受持讀誦此正法印心陀羅尼經，即得值遇十方世界九十九百千俱胝那瑜多胡麻量等形像如來。}@
%{若复有人受持读诵此正法印心陀罗尼经，即得值遇十方世界九十九百千俱胝那瑜多胡麻量等形像如来。}%

@{若有苾芻，苾芻尼，鄔波索迦，鄔波斯迦，族姓男族姝女，於此正法印心陀羅尼經，若能日日恭敬供養花香粖香、花鬘塗香、細妙衣服及莊嚴具等，所獲功德如彼供養十方世界九十九百千俱胝胡麻等形像如來功德無異，又得一一如來廣大莊嚴具等，及獲無量七寶之聚如蘇彌盧。}@
%{若有苾芻，苾芻尼，鄔波索迦，鄔波斯迦，族姓男族姝女，于此正法印心陀罗尼经，若能日日恭敬供养花香粖香、花鬘涂香、细妙衣服及庄严具等，所获功德如彼供养十方世界九十九百千俱胝胡麻等形像如来功德无异，又得一一如来广大庄严具等，及获无量七宝之聚如苏彌盧。}%

@{爾時眾會天、龍、藥叉、犍闥婆、阿素囉、𦾨嚕茶、緊那羅、摩護囉誐、人非人等一切大眾，悉皆驚疑歎未曾有：如是朽爛破壞之塔，常被荊棘閉塞，草木叢林堅密充滿猶如丘埠。}@
%{尔时众会天、龙、药叉、犍闥婆、阿素囉、𦾨嚕茶、紧那罗、摩护囉誐、人非人等一切大众，悉皆惊疑叹未曾有：如是朽烂破壞之塔，常被荆棘闭塞，草木丛林坚密充满犹如丘埠。}%

@{今日如來起大慈悲自在神通，現如是等希奇瑞相七寶妙塔不可思議。}@
%{今日如来起大慈悲自在神通，现如是等希奇瑞相七宝妙塔不可思議。}%

@{時諸大眾稱歎無盡。}@
%{时诸大众称歎无尽。}%

@{即時會中有金剛手大藥叉主而白佛言：世尊！云何破壞丘埠之塔，變現如是眾妙莊嚴？}@
%{即时会中有金刚手大药叉主而白佛言：世尊！云何破壞丘埠之塔，变现如是众妙庄严？}%

@{爾時佛告金剛手言：離此彼壞丘埠之塔，無別七寶眾妙之塔。}@
%{尔时佛告金刚手言：离此彼坏丘埠之塔，无别七宝众妙之塔。}%

@{所以者何？隨識變現，或見荊棘丘埠之塔，或見七寶眾妙莊嚴。}@
%{所以者何？随识变现，或见荆棘丘埠之塔，或见七宝众妙庄严。}%

@{又諸佛所現十方如來全身舍利所藏之塔，百珍七寶眾妙莊嚴，眾生惡業乃見荊棘破壞之塔。}@
%{又诸佛所现十方如来全身舍利所藏之塔，百珍七宝众妙庄严，众生恶业乃见荆棘破壞之塔。}%

@{當知，金剛手大藥叉主！若於末世最後分時，謂諸有情罪業深重不植善根，廣作不善三惡道業，以此因緣生無佛世，亦常不聞諸佛名字，及恒遠離僧法之名。}@
%{当知，金刚手大药叉主！若于末世最后分时，谓诸有情罪业深重不植善根，广作不善三恶道业，以此因缘生无佛世，亦常不闻诸佛名字，及恒远离僧法之名。}%

@{如是之事真實不虛，所以諸佛及我雨淚悲歎。}@
%{如是之事真实不虚，所以诸佛及我雨泪悲歎。}%

@{復次金剛手！若正法將滅安住此塔，一切如來全身舍利亦乃藏於此塔之中，謂以一切如來所說之法而加護之。}@
%{复次金刚手！若正法将灭安住此塔，一切如来全身舍利亦乃藏于此塔之中，谓以一切如来所说之法而加护之。}%

@{即時金剛手大藥叉主而白佛言：世尊！一切有情云何植善？}@
%{即时金刚手大药叉主而白佛言：世尊！一切有情云何植善？}%

@{云何正法安置此塔？}@
%{云何正法安置此塔？}%

@{爾時世尊告金剛手言：若復有人信解受持、讀誦書寫、為人演說、種種莊嚴安置塔中，即是安置一切如來全身舍利藏此塔中，復得一切如來總持祕密而加護之，復得十方世界九十九胡麻量等形像諸佛之塔而加護之，復得一切如來頂髻眼塔而加護之。}@
%{尔时世尊告金刚手言：若复有人信解受持、读诵书写、为人演说、种种庄严安置塔中，即是安置一切如来全身舍利藏此塔中，复得一切如来总持祕密而加护之，复得十方世界九十九胡麻量等形像诸佛之塔而加护之，复得一切如来顶髻眼塔而加护之。}%

@{若復有人用於七寶如法加持，雕作諸佛及菩薩像，種種莊嚴安置塔中，復用繖蓋相輪、寶網鈴鐸，眾妙嚴飾鐘磬鐃鈸及諸器物，花香瓔珞、衣服飲食諸供具等；}@
%{若复有人用于七宝如法加持，雕作诸佛及菩萨像，种种庄严安置塔中，复用繖盖相轮、宝网铃鐸，众妙严饰钟磬鐃鈸及诸器物，花香瓔珞、衣服饮食诸供具等；}%

@{又以一切如來正法加持真實護淨，精進恒時離於懈怠；}@
%{又以一切如来正法加持真实护净，精进恒时离于懈怠；}%

@{又復此塔時遷變壞，重修嚴飾種種供養，精心信敬不生疑謗，彼當獲得無上菩提。}@
%{又复此塔时遷变坏，重修严饰种种供养，精心信敬不生疑谤，彼当获得无上菩提。}%

@{若復有人旋遶此塔一二匝等或一禮拜，即得解脫無間之罪，必當證得阿毘跋致，乃至究竟佛果菩提。}@
%{若复有人旋绕此塔一二匝等或一禮拜，即得解脫无间之罪，必当证得阿毘跋致，乃至究竟佛果菩提。}%

@{若有此塔所住之處，一切十方諸佛形像亦在此中。}@
%{若有此塔所住之处，一切十方诸佛形像亦在此中。}%

@{復次若有此塔之處，由彼一切如來加護力故，彼地四方而無毒龍、雷雹風雨非時損害及諸怖畏。}@
%{复次若有此塔之处，由彼一切如来加护力故，彼地四方而无毒龙、雷雹风雨非时损害及诸怖畏。}%

@{彼處復無諸毒蟲蟻，所謂毒蛇狼鼠、蝗蟲蝮蝎、黃蜂黑蜂，乃至蜈蚣百足悉皆遠離。}@
%{彼处复无诸毒虫蚁，所谓毒蛇狼鼠、蝗虫蝮蝎、黄蜂黑蜂，乃至蜈蚣百足悉皆远离。}%

@{復次彼地而無暴惡虎狼師子，飛禽走獸不能傷害。}@
%{复次彼地而无暴恶虎狼狮子，飞禽走兽不能伤害。}%

@{又復彼地一切災難而無嬈亂，又無夜叉、羅剎、部多、吠多拏，又毘舍遮、顛狂鬼魅不能傷害。}@
%{又复彼地一切灾难而无嬈乱，又无夜叉、罗剎、部多、吠多拏，又毘舍遮、颠狂鬼魅不能伤害。}%

@{又無瘧病瘡腫、痑𤴯痔瘻、白癩疥癬，一切疾病不能侵害。}@
%{又无瘧病疮肿、痑𤴯痔瘻、白癩疥癬，一切疾病不能侵害。}%

@{若復有人見此寶塔歡喜讚禮，諸損壞等不能侵害。}@
%{若复有人见此宝塔欢喜赞礼，诸损壞等不能侵害。}%

@{又復彼地牛馬羊犬種種傍生，及諸男女而無中夭，及無刀兵器杖、水火焚漂怖畏等事，彼地亦無飢饉疾疫種種怖畏。}@
%{又复彼地牛馬羊犬种种傍生，及诸男女而无中夭，及无刀兵器杖、水火焚漂怖畏等事，彼地亦无飢饉疾疫种种怖畏。}%

@{彼處常得四大天王圍遶擁護，及二十八部大藥叉主密隱形儀恒來擁護，及三十三天、二十八宿、羅睺諸星乃至日月晝夜順行。}@
%{彼处常得四大天王围绕拥护，及二十八部大药叉主密隐形仪恒来拥护，及三十三天、二十八宿、罗睺诸星乃至日月晝夜顺行。}%

@{若諸龍王恒常觀察，應時降雨。}@
%{若诸龙王恒常观察，应时降雨。}%

@{或有欲色乃至無色一切諸天，於三際時來降此塔禮拜供養。}@
%{或有欲色乃至无色一切诸天，于三际时来降此塔礼拜供养。}%

@{一切如來恭敬尊重憶念思惟。}@
%{一切如来恭敬尊重忆念思惟。}%

@{若復有人恒常修嚴佛塔形像，或用木石泥土彩畫金銀鍮石等，及此正法印心陀羅尼經書寫莊嚴，又以一切如來如法護持，然後安置寶塔之中。}@
%{若复有人恒常修严佛塔形像，或用木石泥土彩畫金银鍮石等，及此正法印心陀罗尼经书写庄严，又以一切如来如法护持，然后安置宝塔之中。}%

@{又此寶塔四邊階道悉皆嚴飾，相輪幢幡周匝懸鈴，七寶羅網高廣大小，隨意自在種種莊嚴。}@
%{又此宝塔四边阶道悉皆严饰，相轮幢幡周匝悬铃，七宝罗网高广大小，随意自在种种庄严。}%

@{又以十方如來正法而加持之，復作一切聖賢擁護之法而加護持，然後種種廣陳香花飲食乃至瓔珞精虔供養，如是乃獲無量功德。}@
%{又以十方如来正法而加持之，复作一切圣贤拥护之法而加护持，然后种种广陈香花饮食乃至瓔珞精虔供养，如是乃获无量功德。}%

@{即時會中有金剛手大藥叉主，復白佛言：世尊！有何因緣，此正法印心陀羅尼書寫受持、供養恭敬，獲如是等無量功德？}@
%{即时会中有金刚手大药叉主，复白佛言：世尊！有何因缘，此正法印心陀罗尼书写受持、供养恭敬，获如是等无量功德？}%

@{爾時世尊告金剛手言：此是法界一切如來全身舍利祕密篋印心陀羅尼，所以獲是無量功德。}@
%{尔时世尊告金刚手言：此是法界一切如来全身舍利祕密篋印心陀罗尼，所以获是无量功德。}%

@{時金剛手大藥叉主聞佛所說無量功德，歡喜信受，復白佛言：世尊！願佛慈悲演說此法，我等樂聞。}@
%{时金刚手大药叉主闻佛所说无量功德，欢喜信受，复白佛言：世尊！愿佛慈悲演说此法，我等乐闻。}%

@{爾時世尊告金剛手言：汝等諦聽，今為汝說。}@
%{尔时世尊告金刚手言：汝等諦聽，今为汝说。}%

@{此正法印心陀羅尼，是過去未來現在諸佛同共宣說，若有信受恭敬供養，乃至證入聲聞緣覺及於十地法報化身，所以名為全身正法祕密篋印。}@
%{此正法印心陀罗尼，是过去未来现在诸佛同共宣说，若有信受恭敬供养，乃至证入声闻缘觉及于十地法报化身，所以名为全身正法祕密篋印。}%

@{爾時世尊即說呪曰：}@
%{尔时世尊即说呪曰：}%
@{曩莫悉底哩(三合)野(一)地尾(二合)迦(去)喃(去引)(二)薩嚩怛他(去引)𦾨跢(上)南(三)唵(四)部悉底哩(三合)步(平)嚩曩嚩㘑(五)嚩嚩㘑(六)祖魯祖魯(七)他囉他囉(八)薩嚩怛他(去引)𦾨跢(上)馱(引上)覩他哩(九)鉢納麼(二合)三(去)婆吠(十)惹野他哩捫(上)佐裔(十一)娑麼(二合)囉達(轉舌)麼作訖囉(二合)(十二)鉢囉(二合)韈(無鉢反轉舌)哆曩嚩日哩(二合)(十三)冒(去引)地曼(上)監(上)迦囉(上)楞(上)訖哩(二合)帝(十四)薩嚩怛他(去引)𦾨跢(上引)地瑟恥(二合)帝(十五)冒(去引)他野冒(去引)他野(十六)冒(去引)地冒(准上)地(十七)沒𠆙(切身)(十八)參(去)冒(引去)他野參(去)冒(去引)他野(十九)左攞左攞左懶(去)覩(二十)薩嚩薩怛嚩(二合引)喃(二十一)薩嚩(引)嚩囉拏儞(二十二)薩嚩播跛尾𦾨帝(二十三)護嚕護嚕(二十四)薩嚩戍(引上)迦尾𦾨帝(二十五)薩嚩怛他(去引)𦾨跢紇哩(二合)那野嚩日哩(二合)抳(二十六)參(去)婆(去)囉參(去)婆(去)囉(二十七)薩嚩多塢瑟膩(二合)灑(二十八)陀(去引)羅抳母捺哩(二合)(二十九)沒第蘇沒第(三十)薩(轉舌)嚩怛他(去引)𦾨哆(上引)地瑟恥(二合)哆(三十一)馱(上引)覩𦾨(轉舌)陛娑嚩(二合引)賀(引)(三十二)參(去)麼野(引)地瑟恥(二合)帝娑嚩(二合引)賀(引)(三十三)薩嚩怛他(去引)𦾨跢(上引)(三十四)紇哩(二合)那馱(上引)覩母捺哩(二合)娑嚩(二合引)賀(引)(三十五)阿鉢囉(二合)底瑟恥(二合)多窣覩(二合)閉(三十六)怛他(去引)𦾨哆(上引)地瑟恥(二合)帝(三十七)虎嚕虎嚕吽(引)吽(引)娑嚩(二合引)賀(引)(三十八)唵(引)(三十九)薩嚩怛他(去引)𦾨哆(四十)塢瑟膩(二合)灑陀(去)囉抳母捺哩(二合)(四十一)薩嚩怛他(去引)𦾨哆(四十二)馱(上引)覩尾部尸跢(上引)(四十三)地瑟恥(二合)帝吽吽吽娑嚩(二合引)賀(引)(四十四)}@
%{南無悉地利夜地尾迦南薩縛怛他𦾨跢南唵部悉地利步縛曩縛㘑縛縛㘑祖魯祖魯他囉他囉薩縛怛他𦾨跢馱覩他哩鉢納麼三婆吠惹野他哩捫佐裔娑麼囉達麼作訖囉鉢囉韈哆曩縛日哩冒地曼監迦囉楞訖哩帝薩縛怛他𦾨跢地瑟恥帝冒他野冒他野冒地冒地沒𠆙參冒他野參冒他野左攞左攞左懶覩薩縛薩怛嚩喃薩縛嚩囉拏儞薩縛播跛尾𦾨帝護嚕護嚕薩縛戍迦尾𦾨帝薩縛怛他𦾨跢紇哩那野縛日哩抳參婆囉參婆囉薩縛多塢瑟膩灑陀羅抳母捺哩沒第蘇沒第薩嚩怛他𦾨哆地瑟恥哆馱覩𦾨陛娑嚩賀參麼野地瑟恥帝娑嚩賀薩縛怛他𦾨跢紇哩那馱覩母捺哩娑嚩賀阿鉢囉底瑟恥多窣覩閉怛他𦾨哆地瑟恥帝虎嚕虎嚕吽吽娑嚩賀唵薩縛怛他𦾨哆塢瑟膩灑陀囉抳母捺哩薩縛怛他𦾨哆馱覩尾部尸跢地瑟恥帝吽吽吽娑嚩賀}%

@{爾時世尊說此呪已，告金剛手言：今此全身祕密篋印心陀羅尼，是諸如來普皆宣說。遍十方界於一一方，有九十九胡麻量等形像如來百千俱胝那瑜多諸佛如來，聞說此法皆來至此，同共讚言：善哉善哉！釋迦牟尼！善能演說正法篋印心陀羅尼，廣令流布行閻浮提。復令一切諸有情等，以全身舍利安置此塔。由此十方一切如來，以諸三昧而加護之。若復有人受持讀誦、解說書寫此全身舍利祕密篋印心陀羅尼經，及以金銀栴檀雕彩莊嚴安置塔中，彼十方世界一切如來恒來在此而加護之。爾時世尊說此正法篋印心陀羅尼時，此舊破壞丘埠之中出現七寶微妙之塔，相輪幢幡種種莊嚴，人天大眾無不皆見，久現如故。彼時眾會諸大菩薩及聲聞眾、天龍八部、人非人等，覩此希奇皆悉歡喜。}@
%{當時釋迦牟尼佛說完這段咒語之後，就對金剛手菩薩說：現在這個全身舍利秘密篋印心陀羅尼，是所有如來佛都宣說的，遍布十方世界，在其中的一個地方，就有九十九胡麻量等形像的如來佛，數量多到百千俱胝那瑜多，這些如來佛聽到這個法，都來到這裡，一起讚歎說：太好了太好了！釋迦牟尼佛！您能講解正法篋印心陀羅尼，讓它廣泛流傳到閻浮提。您還讓所有有情眾生，把全身舍利安放在這個塔裡。因此，十方世界所有如來佛，都用各種三昧來加持它。如果有人持誦、解說、書寫這個全身舍利秘密篋印心陀羅尼經，並用金銀栴檀雕刻彩繪來莊嚴安置在塔裡，那麼十方世界所有如來佛都會一直守護著他。當時釋迦牟尼佛說完這個正法篋印心陀羅尼的時候，這個舊的破壞的丘埠中，出現了七寶微妙的塔，塔上有相輪、幢幡，各種莊嚴，人天大眾都看到了，很久都還在。當時，大會上的所有大菩薩，還有聲聞眾、天龍八部、人非人等，看到這個奇特景象，都非常高興。}%

@{爾時世尊說此法時，諸大眾等，金剛手大藥叉主、無垢妙光大婆羅門，并諸菩薩、諸大聲聞、天、龍、藥叉、犍闥婆、阿素囉、𦾨嚕荼、緊那囉、麼護囉誐、人非人等，國王大臣長者居士，一切大眾聞佛所說，一心信受，歡喜而退。}@
%{當時釋迦牟尼佛說完這個法的時候，所有的大眾，包括金剛手大藥叉主、無垢妙光大婆羅門，還有所有菩薩、聲聞眾、天、龍、藥叉、犍闥婆、阿素囉、𦾨嚕荼、緊那囉、麼護囉誐、人非人等，國王、大臣、長者、居士，所有大眾都聽了佛的講解，都一心信受，高興地離開了。}%

@{一切如來正法祕密篋印心陀羅尼經}@
%{一切如來正法秘密篋印心陀羅尼經}%
