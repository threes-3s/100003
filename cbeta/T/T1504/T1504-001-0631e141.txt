@{菩薩五法懺悔文}@
%{菩萨五法忏悔文}%

@{失譯人名今附梁錄}@
%{失译人名今附梁录}%

@{十方三世佛，五眼照世間，三大無不知，明見罪福相。弟子某甲等，從無數劫來，不遇善知識，造作一切罪。破戒犯四重、六重及八重，謗法斷善根，具足一闡提。幸遇諸如來，經法賢聖眾，能除眾罪者，弟子頭面禮。願諸惡雲消，令發無上慧。懺悔竟，五體作禮。}@
%{十方三世佛，五眼照世间，三大无不知，明见罪福相。弟子某甲等，从无数劫来，不遇善知识，造作一切罪。破戒犯四重、六重及八重，谤法断善根，具足一阐提。幸遇诸如来，经法贤圣众，能除众罪者，弟子头面礼。愿诸恶云消，令发无上慧。忏悔竟，五体作礼。}%

@{十方諸佛始登道場，觀樹經行未轉法輪，無明老死長衰可悲。願設法藥救諸疾苦，法雨流布枯槁眾生。得道明了十方現在佛、已度有緣者，眾生多懈怠，方便現泥洹。弟子誠心禮，請佛令久住。一切諸菩薩，已發無上意，願勤加精進，於無佛世界，現成等正覺，普度諸群生。慈哀無過佛，是故至心請。請佛已竟，頭面作禮。}@
%{十方诸佛始登道场，观树经行未转法轮，无明老死长衰可悲。愿设法药救诸疾苦，法雨流布枯槁众生。得道明了十方现在佛、已度有缘者，众生多懈怠，方便现泥洹。弟子诚心礼，请佛令久住。一切诸菩萨，已发无上意，愿勤加精进，于无佛世界，现成等正觉，普度诸群生。慈哀无过佛，是故至心请。请佛已竟，头面作礼。}%

@{歷世懷妬嫉，我慢及恚癡，見人得利如箭射心，聞人得樂如釘入眼。坐此諸罪障，墮落三惡道，常不遇諸佛。今日一心悟，發大隨喜心，十方三世佛，及彼弟子眾，其數無有量。從初發一念，乃至坐道場，四等大布施，清淨持禁戒，定慧及解脫，無量諸知見，弟子悉隨憙。慧心朗然明，愚癡暗障滅，一念發隨喜，功德滿十方，智慧如諸佛。隨喜已竟，五體作禮。}@
%{历世怀妬嫉，我慢及恚痴，见人得利如箭射心，闻人得乐如钉入眼。坐此诸罪障，堕落三恶道，常不遇诸佛。今日一心悟，发大随喜心，十方三世佛，及彼弟子众，其数无有量。从初发一念，乃至坐道场，四等大布施，清净持禁戒，定慧及解脱，无量诸知见，弟子悉随喜。慧心朗然明，愚痴暗障灭，一念发随喜，功德满十方，智慧如诸佛。随喜已竟，五体作礼。}%

@{往返生死中，從生故至死，從貴故還賤，惟未得泥洹。法身常清淨，波若妙解脫，今當求此利。所可有福業，一切皆和合，迴以施眾生，共成無上道。廣大如虛空，無相如真智，究竟盡法界，金剛空慧常現在前，無行神通有感必應。迴向已竟，頭面作禮。}@
%{往返生死中，从生故至死，从贵故还贱，惟未得泥洹。法身常清净，波若妙解脱，今当求此利。所可有福业，一切皆和合，迴以施众生，共成无上道。广大如虚空，无相如真智，究竟尽法界，金刚空慧常现在前，无行神通有感必应。迴向已竟，头面作礼。}%

@{誠心發大願，行道如誓願，慧心如猛風，定力如金剛。於此迴向後，念念轉慈悲，捨離愛著想，歡喜度一切。捨去身命時，佛放光明滅除一切難障，化生兜率天面覩慈氏尊。修相盡具足，六根普聰徹，聞佛說妙法，即悟無生忍，皆住不退地。乘大神通力，周遊十方國，供養一切佛，無量妙音聲，讚歎佛功德。二十五有中，無時不現身，如日照世界，光明朗十方，一切幽闇處，皆為作燈明。雖得佛道轉法輪現泥洹，眾生不盡成佛，不捨普賢文殊願。發願已竟，洗心作禮。}@
%{诚心发大愿，行道如誓愿，慧心如猛风，定力如金刚。于此迴向后，念念转慈悲，舍离爱著想，欢喜度一切。舍去身命时，佛放光明灭除一切难障，化生兜率天面覩慈氏尊。修相尽具足，六根普聪彻，闻佛说妙法，即悟无生忍，皆住不退地。乘大神通力，周游十方国，供养一切佛，无量妙音声，赞叹佛功德。二十五有中，无时不现身，如日照世界，光明朗十方，一切幽暗处，皆为作灯明。虽得佛道转法轮现泥洹，众生不尽成佛，不舍普贤文殊愿。发愿已竟，洗心作礼。}%

@{菩薩五法懺悔文}@
%{菩萨五法忏悔文}%
