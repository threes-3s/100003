@{宗鏡錄卷第五十五}@
%{宗镜录卷第五十五}%

@{慧日永明寺主智覺禪師延壽集}@
%{慧日永明寺住持智觉禅师延寿集}%

@{夫論法處之色。都有幾種。}@
%{那么，关于法处之色，都有哪些种类呢？}%

@{答。有五種。一極略色。二極逈色。三受所引色。四遍計色。五定果色。一極略色者。以極微為體。但是析彼五根。五塵。四大。定果色至極微位。即此極微。便是極略色體。二極逈色者。即空間六般光影明暗等麁色。今析此六般麁色。至極微位。取此細色。為極逈色體。又若上下空界。所見。青黃赤白光影明暗。即總名空一顯色。及門窓孔隙中所現者。即總名逈色。三受所引色者。受者。是領納義。所引色者。即思種現上有防發功能。名所引色。意云。由於師教處領受。為能引發起。思種現上防發功能。名所引色。即此防發功能。不能表示他故。亦名無表色。即以無表色為體。四遍計色者。即妄心遍計。五定果色者。定中現境。已上法處五般色。都分為三門。一影像門。二無表門。三定果門。第一影像門者。影者。流類義。像者。相似義。即所變相分。是本質之流類。又與本質相似。故名影像。諸有極微者。即是極略極逈二色。此但是觀心。析麁成細。假立極微。唯有觀心影像。都無實體。獨生散意者。即簡定中。及明了意識。今唯取散位獨頭闇意識故。此散意識構獲緣五根五塵水月鏡像時。當情變起遍計影像相分。此是假非實故。與極略等。同立一影像門。}@
%{答：有五种。第一种是极略色，第二种是极逈色，第三种是受所引色，第四种是遍计色，第五种是定果色。第一种极略色，以极微为体，就是把五根、五尘、四大、定果色分析到极微的位次，这个极微就是极略色的本体。第二种极逈色，就是空间中的六般光影明暗等粗色。现在把这六般粗色分析到极微的位次，取这个细色，就是极逈色的本体。还有，如果上下空界所见到的青黄赤白光影明暗，就统称为空一显色；以及门窗孔隙中所显现的，就统称为逈色。第三种受所引色，受，是指领纳的意思。所引色，就是指思种现上有防发功能，叫做所引色。意思是说，由于师教处领受，能够引发思种现上的防发功能，叫做所引色。这个防发功能不能表示其他，所以也叫做无表色，就是以无表色为体。第四种遍计色，就是妄心遍计。第五种定果色，就是定中出现的境界。以上法处五般色，都分为三门：第一种是影像门，第二种是无表门，第三种是定果门。第一种影像门，影，是指流类的意思，像，是指相似的意思，就是所变的相分，是本质的流类，又与本质相似，所以叫做影像。所有有极微的，就是极略极逈两种色。这只是观心，把粗的分析成细的，假立极微，只有观心影像，没有实体。独生散意，就是指定中，以及明了意识。现在只取散位独头闇意识，因为这个散意识构获缘五根五尘水月镜像的时候，当情变起遍计影像相分，这是假的不是真的，所以与极略等，同立一个影像门。}%

@{問。且如水中月。鏡中像。眼識亦緣。如何言假。唯意識緣。}@
%{问：比如水中的月亮，镜子中的影像，眼识也缘，怎么说是假的呢？只有意识缘。}%

@{答。水月鏡像。唯是法境。但以水鏡為緣。其意識便妄計有月有像。並非眼識之境。亦是遍計色收。又遍計是妄心。極略等是觀心。同是假影像故。所以總立。第二無表門。一律儀有表色者。即師前受戒時是。由此表色故。方熏得善思種子。有防發功能。立其無表色。二不律儀有表色者。即正下刀殺生造業時是。由此有表色。方熏得不善思種子。有防發功能。立其無表色。若處中有表色者。即正禮佛行道。及驅擊罵詈時是。由此有無表色。方熏得善惡思種。亦有防發功能。立其無表色。}@
%{答：水月镜像，只是法境，只是以水镜为缘，意识就妄计有月亮有影像，并非眼识的境界，也是遍计色收。又，遍计是妄心，极略等是观心，都是假的影像，所以总立第二种无表门。第一种律仪有表色，就是师前受戒的时候，由于这个表色，才熏得善思种子，有防发功能，就立这个无表色。第二种不律仪有表色，就是正在下刀杀生造业的时候，由于这个有表色，才熏得不好思的种子，有防发功能，就立这个无表色。如果处中有表色，就是正在礼佛行道，以及驱击辱骂的时候，由于这个有无表色，才熏得善恶思种，也有防发功能，就立这个无表色。}%

@{問。若水月鏡像。是第六意識作解心緣。唯是其假。長短方圓色收者。即是明了意識緣於色塵故。如何是獨頭意識緣遍計色收耶。}@
%{问：如果水月镜像，是第六意识作解心缘，只是它假，长短方圆色收，就是明了意识缘于色尘，怎么是独头意识缘遍计色收呢？}%

@{答。若是智者。了此見相形假。即於色塵處收。若迷者不了。妄執為實變起影像。此假相分。但遍計色收。法處所攝。}@
%{答：如果是智者，明白了这个见相形假，就在色尘处收。如果是迷者不明白，妄执为实变起影像，这个假相分，就只是遍计色收，法处所摄。}%

@{問。所云影像是二所緣者何。}@
%{问：所说的影像，是二所缘，指的是什么呢？}%

@{答。一親者。影像。疎者。是質也。先辯影像者。親所緣緣者。謂諸相分與能緣見分。體不相離。即見分所仗託境。是所籌量處也。即所託名為緣。所慮名所緣。緣。此二義。名所緣緣也。即此影像有四名。一影像。二相分。三內所慮託。四親所緣緣。次辯本質者。若與能緣體相離。即疎所緣緣。以隔相分故。即本質上能緣見分相離。故名離。}@
%{答：第一种是亲的，影像；疏的，是质。先辨影像，亲所缘缘，指的是诸相分与能缘见分，体不相离，就是见分所依靠托的境界，是所筹量的地方。就是所托叫做缘，所虑叫做所缘。缘，这两个意思，叫做所缘缘。就是这个影像有四个名称：第一种影像，第二种相分，第三种内所虑托，第四种亲所缘缘。其次辨本质，如果与能缘体相离，就是疏所缘缘。因为隔了相分，所以本质上能缘见分相离，所以叫做离。}%

@{問。既相離。如何名所緣緣。}@
%{问：既然相离，怎么叫做所缘缘呢？}%

@{答。為質能起相分生故。以起約相分。令見分有所慮故。即本質起所緣故。亦名所緣緣也。以親所緣緣為增上緣故。亦得名所緣緣。即起所緣故。亦有三名。一名本質。二名外所慮託。三名疎所緣緣。即為本質能起相分。相分起見分。見分起自證分。自證分能起證自證分。即為質能起。約自所慮託相分。故說本質。亦名所緣緣。且如法識。能了一切法者。即第六意識。都有五般。皆緣法境。一定中獨頭意識。緣於定境。定境之中。有理有事。事中有極略極逈及定自在所生法處諸色。二散位獨頭。緣受所引。及遍計所起諸法處色。如緣空華。兔角鏡像。水月構畫所生者。並法處攝。三夢中獨頭。緣夢中境。遍計所執法處色。四明了意識。依五根門。與前五識同緣五塵。明了取境。名明了意識。五亂意識。是散意識。於五根中狂亂而起。然不與五識同緣。如患熱病。見青為黃。非是眼識。是此緣故。緣遍計所執色。又若明了意識。於五根門。與五同緣五塵境故。應以五識為俱有依。除獨頭起。獨頭起者。總有四種。一。謂定中獨頭。緣於定境。不與五識同緣。二夢中獨頭。緣法塵境。夢中諸相。亦遍計所起。三。散位獨頭。構劃境相。緣遍計所起色。四亂意識。亦名獨頭。可知。}@
%{答：因为质能起相分生，以起约相分，令见分有所虑，就是本质起所缘，也叫做所缘缘。因为亲所缘缘是增上缘，也叫做所缘缘。就是起所缘，也有三个名称：第一种是本质，第二种是外所虑托，第三种是疏所缘缘。就是因为本质能起相分，相分起见分，见分起自证分，自证分能起证自证分，就是因为质能起，约自所虑托相分，所以说本质，也叫做所缘缘。比如法识，能了解一切法，就是第六意识，都有五种，都缘法境。第一种定中独头意识，缘于定境。定境之中，有理有事，事中有极略极逈以及定自在所生法处诸色。第二种散位独头，缘受所引，以及遍计所起诸法处色，比如缘空华、兔角镜像、水月构画所生的，都属于法处摄。第三种梦中独头，缘梦中境，遍计所执法处色。第四种明了意识，依五根门，与前五识同缘五尘，明了取境，叫做明了意识。第五种乱意识，是散意识，在五根中狂乱而起，但是不与五识同缘，比如患热病，见青为黄，不是眼识，是这个缘故，缘遍计所执色。又，如果明了意识，在五根门，与五同缘五尘境，就应该以五识为俱有依，除了独头起。独头起，总共有四种：第一种，叫做定中独头，缘于定境，不与五识同缘。第二种梦中独头，缘法尘境，梦中诸相，也是遍计所起。第三种，散位独头，构画境相，缘遍计所起色。第四种乱意识，也叫做独头，可以知道。}%
@{問。六識與幾心所相應。}@
%{问：六识和多少个心所相应？}%

@{答。論頌云。此心所遍行。別境善煩惱。隨煩惱不定。皆三受相應。此六轉識。總與六位心所相應。謂遍行等。恒依心起。與心相應。繫屬於心。故名心所。如屬我物。立我所名。心於所緣。唯取總相。心所於彼。亦取別相。助成心事。得心所名。如畫師資。作模填彩。瑜伽說。識能了別事之總相。作意了此所未了相。即諸心所所取別相。觸能了此可意等相。受能了此攝受等相。想能了此言說因相。思能了此正因等相。故作意等。名心所法。此表心所亦緣總相。餘處復說。欲。亦能了可樂事相。勝解亦了決定事相。念亦能了慣習事相。定慧亦了得失等相。由此於境起善染等。諸心所法。皆於所緣兼取別相。六位差別者。謂遍行有五。別境亦五。善有十一。煩惱有六。隨煩惱有二十。不定有四。如是六位。合五十一。一切心中定可得故。餘別別境而得生故。唯善心中可得生故。性是根本煩惱攝故。唯是煩惱等染性故。於善染等皆不定故。乃至此六轉識。易脫不定故。皆容與三受相應。皆領順違非二相故。領順境相。適悅身心。說名樂受。領違境相。逼迫身心。說名苦受。領中容境相。於身於心。非逼非悅。名不苦樂受。釋云。上三句頌。列六位心所總名。下一句。正解受位。心所行相者。心取境之總相。但總取而已。不別分別。如言緣青。但總取青。不更分別。心所於彼取總別相。故說亦言。如畫師資作模填彩者。師謂博士。資謂弟子。如師作模畫形既已。弟子填彩。彩於模填。不離模故。如取總相。著彩色時。令媚好出。如亦取別相。心心所法。取境亦爾。識能了別事之總相。不言取別相。以是主故。若取別相。即心所故。作意一法。獨能了別眾多別相。由作意能令心心所取境功力勝故。有此總取多法別相。瑜伽論云。以作意為初。此論以觸為初。和合勝故。各據一義。觸能取三。謂可意。不可意。俱相違相。受中攝受損害俱相違等。想能了言說因相者。能取境分劑相故。謂此是青非青等。便起言說。故想之相。言說因也。思了正因邪因。俱相違等。即是境上正邪等相。業之因也。一切心中定可得者。即遍行。不問何心。但起必有故。餘別別境而得生者。五別境也。唯善心中可得。生故者。善十一法。唯善心有。體是根本能生諸惑。即貪等六。於善染心皆不定者。即不定四。謂於善染無記三性心。皆不定故。此六轉識易脫不定故者。然此六識。非如七八。體皆易脫。恒不定故。易脫。是間斷轉變義。不定。是欣慼捨行互起故。皆通三受。}@
%{答：论颂云：此心所遍行。别境善烦恼。随烦恼不定。皆三受相應。此六转识。总与六位心所相應。谓遍行等。恒依心起。与心相應。繫属于心。故名心所。如属我物。立我所名。心于所缘。唯取总相。心所于彼。亦取别相。助成心事。得心所名。如画师资。作模填彩。瑜伽说。识能了别事之总相。作意了此所未了相。即诸心所所取别相。触能了此可意等相。受能了此摄受等相。想能了此言说因相。思能了此正因等相。故作意等。名心所法。此表心所亦缘总相。余处复说。欲。亦能了可乐事相。胜解亦了决定事相。念亦能了惯习事相。定慧亦了得失等相。由此于境起善染等。诸心所法。皆于所缘兼取别相。六位差別者。谓遍行有五。别境亦五。善有十一。烦恼有六。随烦恼有二十。不定有四。如是六位。合五十一。一切心中定可得故。余别别境而得生故。唯善心中可得生故。性是根本烦恼摄故。唯是烦恼等染性故。于善染等皆不定故。乃至此六转识。易脱不定故。皆容与三受相應。皆领顺违非二相故。领顺境相。适悦身心。说名乐受。领违境相。逼迫身心。说名苦受。领中容境相。于身于心。非逼非悦。名不苦乐受。释云：上三句颂。列六位心所总名。下一句。正解受位。心所行相者。心取境之总相。但总取而已。不别分別。如言缘青。但总取青。不更分別。心所于彼取总別相。故说亦言。如画师资作模填彩者。师谓博士。资谓弟子。如师作模画形既已。弟子填彩。彩于模填。不离模故。如取总相。著彩色时。令媚好出。如亦取别相。心心所法。取境亦尔。识能了别事之总相。不言取别相。以是主故。若取别相。即心所故。作意一法。独能了别眾多別相。由作意能令心心所取境功力胜故。有此总取多法別相。瑜伽论云。以作意为初。此论以触为初。和合胜故。各据一义。触能取三。谓可意。不可意。俱相违相。受中摄受损害俱相违等。想能了言说因相者。能取境分剂相故。谓此是青非青等。便起言说。故想之相。言说因也。思了正因邪因。俱相违等。即是境上正邪等相。业之因也。一切心中定可得者。即遍行。不问何心。但起必有故。余别别境而得生者。五别境也。唯善心中可得。生故者。善十一法。唯善心有。体是根本能生诸惑。即贪等六。于善染心皆不定者。即不定四。谓于善染无记三性心。皆不定故。此六转识易脱不定故者。然此六识。非如七八。体皆易脱。恒不定故。易脫。是间断转变义。不定。是欣慼捨行互起故。皆通三受。}%

@{問。如何是六識現起分位。}@
%{问：如何是六识现起分位？}%

@{答。唯識頌云。依止根本識。五識隨緣現。或俱或不俱。如濤波依水。意識常現起。除生無想天。及無心二定。睡眠與悶絕。根本識者。阿陀那識。染淨諸識生根本故。依止者。謂前六轉識。以根本識為共依。五識者。謂前五轉識。種類相似。故總說之。隨緣現言。顯非常起。緣謂作意根境等緣。謂五識身。內依本識。外隨作意五根境等眾緣和合。方得現前。由此或俱。或不俱起。外緣合者。有頓漸故。如水濤波。隨緣多少。五轉識行相麁動。所藉眾緣。時多不具故。起時少。不起時多。第六意識雖亦麁動。而所藉緣。無時不具。由違緣故。有時不起。第七八識行相微細。所藉眾緣。一切時有。故無緣礙令總不行。又五識身不能思慮。唯外門轉。起藉多緣。故斷時多。現行時少。第六意識自能思慮。內外門轉。不藉多緣。唯除五位。常能現起。故斷時少現起時多。由斯不說此隨緣現。釋云。依止者。謂前六轉識。以根本識為共依者。此前六識。以根本識為共依。即現行本識也。識皆共故。親依者。即種子識。各別種故。前五轉識種類相似者。有五。一謂俱依色根。二同緣色境。三俱但緣現在。四俱現量得。五俱有間斷。種類相似。故總合說。如水波濤隨緣多少者。解深密經云。如大瀑流水。若有一浪生緣現前。唯一浪轉。乃至多浪生緣。現前。有多浪轉。諸識亦爾。如瀑流水。依阿陀那故。乃至諸識得轉等。此以五識。喻於濤波。本識。喻瀑水。五識身。不能思慮。無尋伺故。不能自起。藉他引故。第六意識。自能思慮。內外門轉。唯除無想天。無想定。滅盡定。睡眠。悶絕等五位。常能現起故。又古釋云。一者如多波浪。以一大海為依起多浪。二者鏡像。以一大鏡為依起多像。海鏡二法。喻本心識。浪像。喻於轉識。一念之中。有四業。一了別器業。二了別依業。三了別我業。四了別境業。此諸了別。剎那剎那俱轉可得。是故一識。於一剎那。有如是等業用差別。如密嚴經偈云。如奔電浮雲。皆偽而非實。如匠作瓶等。由分別所成。仁主應諦聽。世間諸有情。習氣常覆心。生種種戲論。末那與意識。并諸識相續。五法及三性。二種之無我。恒共而相應。如風擊瀑水。轉起諸識浪。浪生流不停。賴耶亦如是。無始諸習氣。猶如彼瀑流。為境風所動。而起諸識浪。恒無斷絕時。八種流注心。雖無若干體。或隨緣頓起。或時而漸生。取境亦復然。漸頓而差別。心轉於舍宅。日月與星宿。樹枝葉華果。山林及軍眾。於如是等處。皆能漸頓生。多令能頓現。或漸起差別。若時於夢中。見昔所更境。及想念初生。乃至於老死。算數與眾物。尋思於句義。觀於異文彩。受諸好飲食。於如是境界。漸次能了知。或有時頓生。而能取之者。心性本清淨。不可得思議。是如來妙藏。如金處於礦。意生從藏識。餘六亦復然。識六種或多。差別於三界。賴耶與能熏。及餘心法等。染淨諸種子。雖同住無染。佛種性亦然。定非定常淨。如海水常住。波濤而轉移。賴耶亦復然。隨諸地差別。修有下中上。捨染而明顯。如上廣明意根緣境。分別。最強諸識。所以一切善惡。意為先導。意起速疾。意在言前。意善即法正。意惡即境邪。如一氣。噏之即溫。吹之即冷。似一水。寒之即結。暖之即融。況一心。縱之即凡。弘之即聖。轉變雖異。真性無虧。如鴦崛魔羅經云。意法前行。意勝意生。意法淨信。若說若作。快樂自追。如影隨形。我為聲聞乘說此偈。意者。謂如來藏義。若自性清淨。意是如來藏。勝一切法。一切法是如來藏所作。及淨信意法。斷一切煩惱故。見我界故。若自淨信有如來藏。然後若說若作。得成佛時。若說若作。度一切世間。如人見影。見如來藏。亦復如是。是故說如影隨順。意法前行。意勝意生。意法為惡。若說若作。眾苦自追。如輪隨跡。此偈說煩惱義。意法惡者。為無量煩惱所覆。造作諸惡。故名為惡。自性淨心如來藏。入無量煩惱義。如是躁濁不息。故。若說若作。一切眾苦常隨不絕。如輪隨跡者。諸惡積聚。生死輪迴。轉。一切眾生於三惡趣中。如輪隨跡。是故說於福遲緩者。心樂於惡法。釋曰。一念心淨。見如來藏性。能自度度他。受寂滅樂。如影順身。若一念心惡。入塵勞網。墮諸趣中。受生死苦。如輪隨跡。以影順喻者。即常不離故。以輪跡喻者。即速疾轉故。所以善惡隨心。未曾間斷。若善見者。當處解脫。所以大乘理趣經云。是故菩薩觀察五蓋。何因而起。云何遠離。菩薩應當先觀。色欲。猶如水月。水動月動。心生法生。貪欲之心。亦復如是。念念不住。速起速滅。大乘本生心地觀經云。以清淨心。為善業根。以不善心。為惡業根。心清淨故。世界清淨。心雜穢故。世界雜穢。我佛法中。以心為主。一切諸法。無不由心。所以如樹提生於猛火之中。火不能害。佛言。是兒業報。非我所作。故知自心所造。他力不移。則昇沈之路匪遙。黑白之報斯在。善惡果報雖殊。皆從妄想心鏡所現。如入楞伽經偈云。譬如鏡中像。雖見而非有。熏習鏡心見。凡夫言有二。不知唯心見。是故分別二。如實但知心。分別則不生。故知若實識心。如鏡中自見面像。終不更於外塵妄生執取。既解相縛。業海全枯。如賢劫定意經云。消滅一切諸所有業。覩見一切眾生根原。是曰智慧。}@
%{答：唯识颂云：依止根本识。五识随缘现。或俱或不俱。如涛波依水。意识常现起。除生无想天。及无心二定。睡眠与闷绝。根本识者。阿陀那识。染净诸识生根本故。依止者。谓前六转识。以根本识为共依。五识者。谓前五转识。种类相似。故总说之。随缘现言。显非常起。缘谓作意根境等缘。谓五识身。内依本识。外随作意五根境等眾缘和合。方得现前。由此或俱。或不俱起。外缘合者。有顿渐故。如水涛波。随缘多少。五转识行相粗动。所藉眾缘。时多不具故。起时少。不起时多。第六意识虽亦粗动。而所藉缘。无时不具。由违缘故。有时不起。第七八识行相微细。所藉眾缘。一切时有。故无缘碍令总不行。又五识身不能思虑。唯外门转。起藉多缘。故断时多。现行时少。第六意识自能思虑。内外门转。不藉多缘。唯除五位。常能现起。故断时少现起时多。由斯不說此随缘现。释云：依止者。谓前六转识。以根本识为共依者。此前六识。以根本识为共依。即现行本识也。识皆共故。亲依者。即种子识。各別种故。前五转识种类相似者。有五。一谓俱依色根。二同缘色境。三俱但缘现在。四俱现量得。五俱有间断。种类相似。故总合说。如水波涛随缘多少者。解深密经云。如大瀑流水。若有一浪生缘现前。唯一浪转。乃至多浪生缘。现前。有多浪转。诸识亦尔。如瀑流水。依阿陀那故。乃至诸识得转等。此以五识。喻于涛波。本识。喻瀑水。五识身。不能思虑。无寻伺故。不能自起。藉他引故。第六意识。自能思虑。内外门转。唯除无想天。无想定。灭尽定。睡眠。闷绝等五位。常能现起故。又古释云。一者如多波浪。以一大海为依起多浪。二者镜像。以一大鏡为依起多像。海鏡二法。喻本心识。浪像。喻于转识。一念之中。有四业。一了别器业。二了别依业。三了別我业。四了別境业。此诸了別。剎那剎那俱转可得。是故一识。于一剎那。有如是等业用差別。如密严经偈云。如奔電浮雲。皆伪而非实。如匠作瓶等。由分別所成。仁主应諦聽。世间诸有情。习气常覆心。生種種戲论。末那与意识。并诸识相续。五法及三性。二種之无我。恒共而相應。如风击瀑水。转起诸识浪。浪生流不停。赖耶亦如是。无始诸习气。猶如彼瀑流。为境风所动。而起诸识浪。恒无断绝时。八种流注心。虽无若干体。或随缘顿起。或时而渐生。取境亦復然。渐顿而差別。心转于舍宅。日月与星宿。树枝叶华果。山林及军眾。于如是等处。皆能渐顿生。多令能顿现。或渐起差別。若时于梦中。见昔所更境。及想念初生。乃至於老死。算数与眾物。寻思于句义。观于异文彩。受诸好饮食。于如是境界。渐次能了知。或有时顿生。而能取之者。心性本清淨。不可得思議。是如来妙藏。如金处於矿。意生从藏识。余六亦復然。识六种或多。差別于三界。赖耶与能熏。及余心法等。染净诸種子。虽同住无染。佛種性亦然。定非定常净。如海水常住。波涛而轉移。赖耶亦復然。随诸地差別。修有下中上。捨染而明顯。如上广明意根缘境。分別。最強诸识。所以一切善恶。意为先导。意起速疾。意在言前。意善即法正。意恶即境邪。如一气。噏之即温。吹之即冷。似一水。寒之即結。暖之即融。況一心。纵之即凡。弘之即圣。轉变虽异。真性无亏。如鴦崛魔罗经云。意法前行。意胜意生。意法净信。若說若作。快乐自追。如影随形。我为声闻乘說此偈。意者。谓如来藏义。若自性清淨。意是如来藏。胜一切法。一切法是如来藏所作。及净信意法。断一切烦恼故。见我界故。若自净信有如来藏。然后若說若作。得成佛时。若說若作。度一切世间。如人见影。见如来藏。亦復如是。是故說如影随顺。意法前行。意胜意生。意法为恶。若說若作。眾苦自追。如轮随迹。此偈說烦恼义。意法恶者。为无量烦恼所覆。造作诸恶。故名为恶。自性净心如来藏。入无量烦恼义。如是躁浊不息。故。若說若作。一切众苦常随不绝。如轮随迹者。诸恶积聚。生死轮回。转。一切众生于三恶趣中。如轮随迹。是故說于福迟缓者。心乐于恶法。释曰：一念心净。见如来藏性。能自度度他。受寂灭乐。如影顺身。若一念心恶。入尘劳网。堕诸趣中。受生死苦。如轮随迹。以影顺喻者。即常不离故。以轮跡喻者。即速疾转故。所以善恶随心。未曾间断。若善见者。当处解脱。所以大乘理趣经云。是故菩萨观察五盖。何因而起。云何远离。菩萨应當先观。色欲。猶如水月。水动月动。心生法生。贪欲之心。亦復如是。念念不住。速起速灭。大乘本生心地观经云。以清淨心。为善业根。以不善心。为恶业根。心清淨故。世界清淨。心杂穢故。世界杂穢。我佛法中。以心为主。一切诸法。无不由心。所以如树提生于猛火之中。火不能害。佛言。是儿业报。非我所作。故知自心所造。他力不移。则昇沈之路匪遙。黑白之报斯在。善恶果报虽殊。皆从妄想心鏡所现。如入楞伽经偈云。譬如鏡中像。虽见而非有。熏习鏡心见。凡夫言有二。不知唯心见。是故分別二。如实但知心。分別则不生。故知若实识心。如鏡中自见面像。终不更于外尘妄生执取。既解相縛。业海全枯。如贤劫定意经云。消滅一切诸所有业。覩見一切众生根原。是曰智慧。}%
@{問。意識於五位不起者。如何是五位行相。能令意識不起。}@
%{问：意识在五种境界里不起，这五种境界的相状是怎样的？能够让意识不起呢？}%

@{答。識論云。無想天者。謂修彼定。厭麁想力。生彼天中。違不恒行心及心所。想滅為首。名無想天。及無心二定者。謂無想定。滅盡定。俱無六識。故名無心。無想定者。謂有異生伏遍淨貪。未伏上染。由出離想作意為先。令不恒行心心所滅。想滅為首。立無想名。令身安和。故亦名定。滅盡定者。謂有無學。或有學聖。已伏惑離無所有貪。上貪不定。由止息想作意為先。令不恒行恒行染污心心所滅。立滅盡名。令心安和。故亦名定。無心睡眠與悶絕者。謂有極重睡眠悶絕。令前六識皆不現行。至此五位中異生有四。除在滅定。聖。唯後三。於中如來自在菩薩。唯得有一。無睡悶故。釋云。無想天厭麁想力者。謂諸外道。以想為生死之因。即偏厭之。唯前六識想。非第七八。故言麁想。細想在故。滅於六識。七八微細。彼不能知。故不滅也。無想定伏遍淨貪者。謂第三禪無。第四禪已上。貪猶未伏。顯離欲也。出離想者。顯想即作涅槃想也。不恒行等滅者。顯所滅識多少也。作意伏染而入定者。觀想如病如癰如箭。於所生起種種想中。厭背而住。唯謂無想寂靜微妙。於無想中。持心而住。如是漸次離諸所緣。心便寂滅。滅盡定者。謂有無學等者。有學聖者。除初二果。唯身證不還。第三果人。有學中。除異生故。離無所有貪。上貪不障定者。以滅定唯依非想定起故。此依初修二乘者言離。菩薩伏不離貪。即此亦名滅受想定。此五位中異生有四等者。除滅盡定。聖唯有後三。佛及八地已去菩薩。唯得有一滅定。無睡眠悶絕二。以惡法故。現似有睡。實無有故。即二乘無學。亦有悶絕也。}@
%{答：识论说，无想天，是指修习那种定，厌恶粗大的思想力量，生到那个天界，违背不恒行的心和心所，想灭为首，叫做无想天。以及无心二定，指的是无想定，灭尽定，都无六识，所以叫做无心。无想定，是指有异生伏住遍净贪，没有伏住上染，由于出离想作意为先，令不恒行心心所灭，想灭为首，立无想名，令身安和，所以也叫做定。灭尽定，是指有无学，或者有学圣，已经伏住惑离开无所有贪，上贪不定，由于止息想作意为先，令不恒行恒行染污心心所灭，立灭尽名，令心安和，所以也叫做定。无心睡眠与闷绝，是指有极重的睡眠闷绝，令前六识都不现行。到此五种境界中，异生有四种，除了在灭定，圣人，只有后面三种。其中如来自在菩萨，唯得有一种，没有睡眠闷绝，因为如来自在菩萨已经超越了睡眠闷绝。解释说：无想天厌恶粗大的思想力量，是指那些外道，他们以想为生死之因，就偏厌恶它，只有前六识想，不是第七八识，所以说粗想，细想还在，所以灭掉六识，第七八识很微细，他们不能知道，所以不灭。无想定伏住遍净贪，是指第三禅没有，第四禅以上，贪还没有伏住，显现出离欲。出离想，显现想就是作涅槃想。不恒行等灭，显现所灭识的多少。作意伏住染而入定，观想如病如痈如箭，在所生起的种种想中，厌背而住，唯谓无想寂静微妙，在无想中，持心而住，如此渐渐离开诸所缘，心便寂灭。灭尽定，是指有无学等，有学圣，除了初二果，只有身证不还，第三果人，有学中，除了异生，所以离开无所有贪，上贪不障碍定，因为灭定唯依非想定起来，所以这里依初修二乘者说离开。菩萨伏住不离开贪，就是这也叫做灭受想定。这五种境界中，异生有四种，除了灭尽定，圣人只有后面三种。佛和八地已去的菩萨，唯得有一种灭定，没有睡眠闷绝，因为恶法，现似有睡，实际上没有，就是二乘无学，也有闷绝。}%

@{問。滅盡定。與無想定。俱稱無心。二定何別。}@
%{问：灭尽定和无想定，都叫做无心，两种定有什么区别？}%

@{答。有四義不同。古釋云。一約得人異。滅盡定是聖人得。無想是凡夫得。二祈願異。入滅盡定者。作正息想求功德入。無想定。作解脫入。三感果不感果異。無想定是有漏。能感無想天別報果。滅定是無漏。不感三界果。四滅識多少異。滅盡定滅識多。兼滅第七染分末那。無想定滅識少空滅前六識。}@
%{答：有四种意义不同。古人解释说：第一，得到的人不同，灭尽定是圣人得到的，无想是凡夫得到的。第二，祈愿不同，进入灭尽定的人，作正息想求功德进入，无想定，作解脱进入。第三，感果不感果不同，无想定是有漏的，能够感无想天别的报果，灭定是无漏的，不感三界果。第四，灭识多少不同，灭尽定灭识多，兼灭第七识染分末那识，无想定灭识少，空灭前六识。}%

@{問。且如滅盡無心等位。既是無心。云何不出三界。}@
%{问：且如灭尽无心等位，既然是无心，为什么不能出三界？}%

@{答。無心者。但伏前六識麁心。亦稱無心。七八識心猶在。非全無心。如成業論云。心有二種。一集起心。無量種子。集起處故。二種種心。所緣行相。差別轉故。滅定等位。闕。第二心。名無心。如一足馬。闕一足故。亦名無足。}@
%{答：无心，只是伏住前六识粗心，也叫做无心，第七八识心还在，并非全无心。如同成业论说，心有两种，一，集起心，无量种子，集起处，二，种种心，所缘行相，差别转，灭定等位，缺第二心，叫做无心，如同一足马，缺一足，也叫做无足。}%

@{問。五根四大種。而成內外一切諸法。何法具大。何法具種。}@
%{问：五根四大种，而成内外一切诸法，哪种法具大，哪种法具种？}%

@{答。古釋四句料簡。一是大而非種。即虛空。周遍。故是大。非生。故非種。二是種非大。即五根等。能生。故名種。不遍。故非大。三亦種亦大。即地水等。體寬廣。故名大。與所造色為依。故名種。四非大非種。即趣寂聲聞。}@
%{答：古人解释四句简要说明：第一，是大而非种，就是虚空，周遍，所以是大，非生，所以非种。第二，是种非大，就是五根等，能生，所以叫做种，不遍，所以非大。第三，亦种亦大，就是地水等，体宽广，所以叫做大，与所造色为依，所以叫做种。第四，非大非种，就是趣寂声闻。}%

@{問。六根分見聞覺知。都具幾量。}@
%{问：六根分为见闻觉知，都具几量？}%

@{答。准瑜伽有三量。一證量。二比量。三至教量。論云。三量建立六根。依證量中眼根心心數法名見。依餘耳等五根心心數法名知。依比量心心數法名覺。依至教量心心數法名聞。又云。若見若知言說。是依現量。若覺言說。是依比量。若聞言說。依至教量。釋云。證量者。即境現在前。分明證了名證量。眼心心數名見。耳等五根心心數法。於證量中了自境時。總名知。意根心心數法。於比量中了別境界名覺。如隔牆見角。比知是牛。比度推求。唯在意根。依至教量心心數法名聞。即至聖之言教。名為至教量。亦云聖言教量。西土簡法。須具此三量。}@
%{答：准瑜伽有三量，一，证量，二，比量，三，至教量。论说，三量建立六根，依证量中眼根心心数法名见，依余耳等五根心心数法名知，依比量心心数法名觉，依至教量心心数法名闻。又说，若见若知言说，是依现量，若觉言说，是依比量，若闻言说，依至教量。解释说：证量，就是境现在前，分明证了叫做证量。眼心心数名见，耳等五根心心数法，在证量中了解自境时，总名知。意根心心数法，在比量中了解别的境界叫做觉，如同隔墙见角，比知是牛，比度推求，唯在意根。依至教量心心数法名闻，就是至圣的言教，叫做至教量，也叫做圣言教量。西土简法，须具此三量。}%
@{問。四大。六根中以何為主。}@
%{问：四大，六根中以哪个为主？}%

@{答。以心為主。四大等無自體故。互無力用。因心而有。故稱為主。遺教經云。此五根者。心為其主。此明託胎之始。心在諸根之初。名之為主。然雖一期為主。亦不定故。台教明。其心不能控制諸根。心為受總門。若身病時。心亦隨病。寧得是主耶。或時更互論主。如地具四微則鈍。為水所制。水有三微。為火所制。火但二微。為風所制。風有一微。為心所制。心無有微。故得為主。復為四大所惱。主義不成。故無正主。又若四大各守其性者。地守堅性不應動。水守濕性不應波。火守熱性不應焰。風守動性不應持。失本性故。則是不實。不實故空。請觀音經云。地無堅性。水性不住。火從緣生。風性無礙。一一皆入如實之際。又心亦不定。善惡互奪強熟業牽。識論云。心意識。一法異名。對數名心。能生名意。分別名識。又前起為心。次起為意。後了為識。或此世心雖行善。先世惡業熟。既與時合。即受惡報。故為熟業所牽。或一生心雖行惡。臨終時善心猛盛。即隨善上昇。故為強業所牽。以知世間無一法定有自體。但隨緣轉。念念不可得故。不可定執一門。而生取捨。既一一法無體用。不自在。念念不可得。則悉入如實之際。於實際中。名義俱息。如四眼入佛眼。十智入實智。皆失名字。如物投蜜。似川會海。一一異味。無不甘鹹。如萬法歸宗鏡之中。同遵一道。}@
%{答：以心为主。四大等没有自性，彼此之间没有作用力，都是因为心而存在，所以称为主。遗教经说：“这五根，心为其主。”这说明从受胎开始，心就在诸根之初，所以称为主。但是，虽然一期为主，也不一定。台教说，心不能控制诸根，心是受总门，如果身体生病的时候，心也跟着生病，怎么能说是主呢？有时还会互相论主，比如地有四微就迟钝，被水所制；水有三微，被火所制；火只有二微，被风所制；风只有一微，被心所制。心没有微，所以能为主。但又被四大所恼，主权不成立，所以没有真正的主。又如果四大各自守着其性，地守着坚性不应该动，水守着湿性不应该波，火守着热性不应该焰，风守着动性不应该持。失去本性，就是不实，不实就空。请看观音经说：“地无坚性，水性不住，火从缘生，风性无碍。”一一都进入如实之境。又心也不定，善恶互相夺取，强熟业牵引。识论说：“心意识，一法异名，对数名心，能生名意，分别名识。”又前起为心，次起为意，后了为识。或者这一世心虽然行善，前世恶业成熟，既与时间相合，就受恶报，所以被熟业所牵。或者一生心虽然行恶，临终时善心猛盛，就随着善业上升，所以被强业所牵。由此可知，世间没有一法是固定的，都是随着缘起而转，念念不可得，所以不能执着于一门，而生取舍。既然一一法都没有体用，不自在，念念不可得，那么就都进入如实之境。在实际中，名义俱息，就像四眼进入佛眼，十智进入实智，都失去了名字。就像物体投入蜂蜜，就像河流汇入大海，一一异味，无不甘甜。就像万法归宗镜之中，共同遵循一条道。}%

@{問。隨境各立六識之名。此依五色根未自在說。於自在位。如何分別。}@
%{问：随境各立六识之名，这是依五色根未自在说，在自在位，如何分别？}%

@{答。若自在位中。則諸根互用。如法華明。鼻根即能見色。觀心等。論云。若得自在。諸根互用。一根發識。緣一切境。但可隨根。無相濫失。乃至佛地經說。成所作智。決擇有情心行差別。起三業化。作四記等。若不遍緣。無此能故。釋云。三業化。合有十種。佛地經說。身化有三。一現神通化。二現受生化。三現業果化。語化亦有三。一慶慰語化。二方便語化。三辯物語化。意化有四。一決擇意化。二造作意化。三發起意化。四領受意化。領受化中四記者。一謂一向記。二分別記。三反問記。四默置記。已上六識之相。總成三業之門。未轉依中。隨流徇境。發雜染之種。結生死之根。唯起蓋纏。但縈苦集。背清淨之覺性。合界處之妄塵。立三有之垣牆。作四流之波浪。至轉依位。冥真返流。隨智慧行。成無漏善。道諦所攝。正理相應。現妙觀察心。決四生之疑網。為成所作智。起三輪之化原。若也究之於心。塵勞為菩提之妙用。失之於旨。常樂作生滅之苦輪。故知染淨非他。得喪在我。似手反覆。如人醉醒。何者。反亦是手。覆亦是手。要且反時非覆時。覆時非反時。然俱不離手。醉亦是人。醒亦是人。要且醉時非醒時。醒時非醉時。然不離醉有醒。亦不即醉是醒。如迷亦是心。悟亦是心。要且迷時非悟時。悟時非迷時。然迷悟非別。即時節有異。唯在般若。轉變臨時。一體匪移。千差自別。迷之枉遭沈沒。念念成凡。悟之本自圓明。心心證聖。}@
%{答：如果在自在位中，那么诸根互相运用。就像法华经说，鼻根就能见色，观心等等。论说，如果得到自在，诸根互相运用，一根发识，缘一切境，但可以随根，没有相滥失。乃至佛地经说，成所作智，抉择有情心行差别，起三业化，作四记等等。如果不遍缘，就没有这种能力。释说，三业化，合有十种。佛地经说，身化有三，一现神通化，二现受生化，三现业果化。语化亦有三，一庆慰语化，二方便语化，三辩物語化。意化有四，一抉择意化，二造作意化，三发起意化，四领受意化。领受化中四记者，一谓一向记，二分别记，三反问记，四默置记。以上六识之相，总成三业之门。未转依中，随流徇境，发杂染之种，结生死之根，唯起盖缠，但萦苦集，背清净之觉性，合界处之妄尘，立三有之垣墙，作四流之波浪。至转依位，冥真返流，随智慧行，成无漏善，道谛所摄，正理相应，现妙观察心，决四生之疑网，为成所作智，起三轮之化原。如果也究之于心，尘劳为菩提之妙用，失之于旨，常乐作生灭之苦轮。故知染净非他，得丧在我。似手反覆，如人醉醒，何者？反亦是手，覆亦是手。要且反时非覆时，覆时非反时，然俱不离手。醉亦是人，醒亦是人。要且醉时非醒时，醒时非醉时，然不离醉有醒，亦不即醉是醒。如迷亦是心，悟亦是心。要且迷时非悟时，悟时非迷时，然迷悟非别，即时节有异。唯在般若，转变临时，一体匪移，千差自别。迷之枉遭沈没，念念成凡，悟之本自圆明，心心证圣。}%

@{問。一切諸法。皆藉緣生。八識之中。各具幾緣成立。}@
%{问：一切诸法，皆藉缘生，八识之中，各具几缘成立？}%

@{答。眼具九緣。一空緣。謂空疎無物障礙於前境故。謂無障礙。引發生起能緣識故。又離中知故。二明緣。明謂光明。離暗相故。分明顯了。開闢引導能緣識故。三。根緣。謂自眼根為所依故。四境緣。與能緣識為所緣故。牽生引發能緣識故。五作意緣。發作心意。能生起故。於心種位。警令生現。於現行位。引心至境。六根本緣。謂第八識。與其眼等識。而為根株作元本故。與前七識為所依故。七染淨緣。謂第七識。與前六皆為染淨所依故。八分別緣。謂第六識。分明了別於前境故。九種子緣。謂眼識種子。能生現故。亦名親辦自果緣。親實建辦自識現行。名為自果。若耳識緣徑直之聲。唯具前八緣。除前明緣。設於暗中。亦能聞故。若鼻舌身。三識緣香味觸時。唯具七緣。除前空明二緣。此三是合中知故。不假空緣。若第六意識緣一切境時。唯具五緣。一根本。二根緣。三作意。四種子。五境緣。除空。明。分別。染淨四緣。又第六意識。四種中。若定夢獨散。此三即具五緣。若明了意。隨前五識。或七八九等。具緣多少故。若第七識有漏位中。緣第八見分為我之時。唯具三緣。一根本緣。即第八識。二作意。三種子。若第八識緣種子根身器世間時。唯具四緣。一境緣。即前三境。二根緣。即第七識。三種子。四作意。若加等無間緣。於前八識上。更各添一緣。眼即具十緣等。}@
%{答：眼具九缘。一空缘，谓空疏无物障碍于前境故，谓无障碍，引发生起能缘识故，又离中知故。二明缘，明谓光明，离暗相故，分明了了，开辟引导能缘识故。三，根缘，谓自眼根为所依故。四境缘，与能缘识为所缘故，牵生引发能缘识故。五作意缘，发作心意，能生起故，于心种位，警令生现，于现行位，引心至境。六根本缘，谓第八识，与其眼等识，而为根株作元本故，与前七识为所依故。七染净缘，谓第七识，与前六皆为染净所依故。八分别缘，谓第六识，分明了别于前境故。九种子缘，谓眼识种子，能生现故，亦名亲办自果缘。亲实建办自识现行，名为自果。若耳识缘径直之声，唯具前八缘，除前明缘，设于暗中，亦能闻故。若鼻舌身，三识缘香味触时，唯具七缘，除前空明二缘。此三是合中知故，不假空缘。若第六意识缘一切境时，唯具五缘，一根本，二根缘，三作意，四种子，五境缘，除空，明，分别，染净四缘。又第六意识，四种中，若定梦独散，此三即具五缘。若明了意，随前五识，或七八九等，具缘多少故。若第七识有漏位中，缘第八见分为我之时，唯具三缘，一根本缘，即第八识，二作意，三种子。若第八识缘种子根身器世间时，唯具四缘，一境缘，即前三境，二根缘，即第七识，三种子，四作意。若加等无间缘，于前八识上，更各添一缘，眼即具十缘等。}%
@{問。八識於三界中總具不。}@
%{就是说，这八识心在三界中都是存在的吗？}%
@{答。不具。古釋云。八識於三界九地其有無者。欲界一地。具有八種識。色界初禪一地。只有六識。無鼻舌二識。從二禪已上。乃至無色界已來。唯有後三識。無前五識。欲界人天鬼畜四趣。皆具八識。就地獄趣中。無間獄無前五識。唯有後三識。或兼無第六。已居極重悶位故。}@
%{不是的。古人解释说，八识心在三界九地中，各有不同的存在方式。欲界(人界) 就具有八种识。色界初禅，只有六识，没有鼻识和舌识。从二禅往上，直到无色界，就只有后三种识，没有前五识。欲界的人、天、鬼、畜四种生命，都具有八识。地狱中，无间地狱没有前五识，只有后三种识，甚至第六识都没有，因为无间地狱的人已经处于极度痛苦的昏迷状态了。}%
@{問。如何是諸識遍計有無。}@
%{那么，这八识心分别是如何遍计存在的呢？}%
@{答。古德云。五八識無執。以因緣變故。唯現量。夫為執者。必須強思計度等。有執也。唯第六第七有遍計分別故。即六七二識有執也。又四句。一。遍而非計。即第六獨頭意識。遍緣一切。不計執故。二計而非遍。即第七識。唯緣賴耶起計度故。三亦遍亦計。第六識因中。有周遍計度。四非計非遍。即五識唯緣。五塵。無計度故。前五識任運證境。不帶名言。唯現量故。第八亦然。}@
%{古人说，五识和第八识没有执着，因为它们只是根据因缘变化，直接显现出来，没有执着。执着需要强烈的思考和计度，而五识和第八识没有思考和计度，所以没有执着。只有第六识和第七识有遍计分别，所以只有这两个识有执着。这可以用四句来解释：第一，遍而不计，指的是第六识，它遍缘一切，但没有计度和执着。第二，计而不遍，指的是第七识，它只缘于第八识而起计度。第三，亦遍亦计，指的是第六识，它在因中，有周遍计度。第四，非计非遍，指的是五识，它们只缘于五尘，没有计度。前五识直接面对境界，不带名言，只是直接显现出来。第八识也是如此。}%
@{宗鏡錄卷第五十五}@
%{《宗镜录》第五十五卷}%
@{戊申歲分司大藏都監開板}@
%{戊申年，分司大藏都监开板。}%
