@{宗鏡錄卷第四十五}@
%{宗镜录卷第四十五}%

@{慧日永明寺主智覺禪師延壽集}@
%{慧日永明寺主智觉禅师延寿集}%

@{夫已上是引台教明定慧二法安心。次依華嚴宗釋。華嚴經云。於眼根中入正定。於色塵中從定出。示現色性不思議。一切天人莫能知。於色塵中入正定。於眼起定心不亂。說眼無生無有起。性空寂滅無所作。疏釋云。定慧雖多。不出二種。一事。二理。制之一處。無事不辦。事定門也。能觀心性。契理不動。理定門也。明達法相。事觀也。善了無生。理觀也。諸經論中。或單說事定。或但明理定。二觀亦然。或敵體事理。止觀相對。或以事觀。對於理定。如起信論云。止一切相。乃至心不可得為止。而觀因緣生滅為觀。或以理觀。對於事定。此經云。一心不動入諸禪。了境無生名般若是也。或俱通二。此經云。禪定持心常一緣。智慧了境同三昧是也。或二俱泯。非定非散。或即觀之定。但名為定。如觀心性名上定是也。或即定之觀。但名為觀。如以無分別智觀名般若是也。或說雙運。謂即寂之照是也。所以局見之者。隨矚一文。互相非撥。偏修之者。隨入一門。皆有剋證。然非圓暢。今此經文。巧顯無礙。略分五對。第一對。根境無礙。謂觀根入定。應從根出。而從境出者。為顯根境。唯是一心。緣起無二理性融通。是故根入境出耳。境入根出亦然。第二對。理事二定無礙。謂分別事相。應入事定。而入理定。欲觀性空。應入理定。而入事定。以契即事之理而不動故。入理即是入事。制心即理之事。而一緣故。入事即是入理。而經文但云。入正定。不言事理。及乎出觀。境中即云分別色相。斯事觀也。根中即云性空寂者。理觀也。亦合將根事對於境理。以辯無礙。第三對。事理二觀無礙。謂欲分別事相。應從事觀起。而反從理觀起。以所觀之境。既真俗雙融。法界不二故。分別事智。即是無生之智。二觀唯是一心故。亦應將境事理。對根事理以辯無礙。第四出入無礙。以起定即是入定故。起定而心不亂。若以事理相望。應成四句。謂事入事起。事入理起。理入理起。理入事起。若以根境相望。又成四句。謂根事入。境事起等。一一思之。皆有所由。又或以理觀對於事止。謂契理妄息也。或事觀對於理寂。謂無念知境也。或事觀對於事寂。謂觀於一境。心不動搖也。或理觀對於理寂。亡心照極也。如百門義海云。明出入定者。謂見塵性空。十方一切真實之理。名為入定也。然此見塵無性空理空時。乃是十方之空也。何以故。由十方之心。見於一塵。是故全以十方為塵。定亦不礙事相宛然。是故起與定俱。等虛空界。但以一多融通。同異無礙。是故一入多起。多入一起。差別入一際起。一際入差別起。皆悉同時一際成立。無有別異。當知定即起。起即定。一與一切。同時成立。出入無礙也。第五對。二利體用無礙。謂於深根起。定心不亂。是體也。自利也。而不礙理。舒於廣境。是用也。人天不能知。利他也。良以。體用無二故。自利即是利他。此上十義。同為一聚法界緣起。相即自在。菩薩善達。作用無礙。又經且約根境相對。亦應境境相對。謂色塵入正受。聲香三昧起。復應根根相對。謂眼根入正受。耳根三昧起等。云色性難思等者。即色等總持。是色。陀羅尼自在佛等。亦應云。分別眼性難思。有眼陀羅尼自在佛等。又眼中云。性空寂滅。即眼之度門。眼等本淨。亦應云。色等度門。色等本淨。不唯取相為染。無心為淨而已也。又以智論三觀束之。分別色相等。是假名觀也。性空寂滅。是空觀也。此二不二色性難思。中道觀也。三無前後。皆是一心。上來無礙。深妙難思。始學之流。如何趣入。今當總結。但能知事理無礙。根境。一如。念慮不生。自當趣入。是以事中即理。何曾有礙。心外無境。念自不生。如是則入宗鏡之一心。成止觀之雙運。方能究竟定慧莊嚴。自利利他。圓無盡行。又若心不安人。在三界內。未入止觀門。非習學之者。情牽萬境。意起百思。投五欲旋火之輪。未曾略暇。陷五濁狴牢之處。何省暫離。塵網千重。密密而常籠意地。愛繩萬結。條條而盡繫情田。聳高阜於慢山。橫遮法界。洶長波於貪海。吞盡欲流。若蟻聚蜂攢。攀緣役役。如鼠偷狗竊。結搆營營。八苦之焰長燒。二死之河恒沒。輪迴生滅。苦惱縈纏。皆是不能自安心耳。今為於生死長夜。無明塵勞。三界大夢之中。獨覺悟人。割開愛網。欲透苦原。將求如來大寂滅樂者。如前所述安心之門。直下相應。無先定慧。定是自心之體。慧是自心之用。定即慧故。體不離用。慧即定故。用不離體。雙遮則俱泯。雙照則俱存。體用相成。遮照無礙。此定慧二法。修行之要。祖佛大旨。經論同詮。所以法華經云。以禪定智慧力。得法國土。又云。定慧力莊嚴。以此度眾生。華嚴經頌云。眾生惑見恒隨縛。無始稠林未除翦。與志共俱心並生。常相覊繫不斷絕。但唯妄想非實物。不離於心無處所。禪定境排仍退轉。金剛道滅方畢竟。大涅槃經云。定慧等學。明見佛性。又云。先以定動。後以智拔。大智度論云。禪定為父。智慧為母。能生一切導師。又云。以業力故入生死。以定力故出生死。故云禪非智無以窮其寂。智非禪無以發其照。何者。謂禪無智。但是事定。若得智慧。觀於心性。即為上定。若智不得禪。乃為散善分別。慧若有定。如密室燈。寂而能照。離動分別。成實慧故。若定慧雙運。動寂融通。則念念入三昧之門。寂寂運無涯之照。如上種種開示。種種證明。如是調停。如是剖析。削繁簡要。去偽存真。以無數萬億諸方便門。皆令一切含生。盡入此宗鏡。如囊中有寶。不探示之。誰有知者。猶室中金藏。未遇智人。何由發掘。若珠蔽內衣裏。弗因親友所示。爭致富饒。似窮子之家珍。非長者之誘引。曷能承紹。設或明了信入無疑。更在當人。剋己成辦。鍊磨餘習。直取相應。一切時中。不得忘照。自量生熟。各逐便宜。此是修定時。此是修慧時。若掉散心。須行三昧。若惛沈意。宜啟慧門。若處見修位中。此是行時。非是證時。若居究竟即內。此是證時。非是行時。不可如二乘怱怱取證。沈實際之海。溺解脫之坑。又不可傚無聞比丘。妄指無生求昇反墜。似苦行外道。唯投見網。期悟遭迷。斯定慧門。是真修路。照宗門之皎日。泛覺海之迅航。駕大白牛車之二輪。昇第一義天之兩翼。等學而明見佛性。莊嚴而可度眾生。為法國土之王。因茲二力。出生死海之底。全假雙修。散妄亂而似風吹雲。破愚闇而如日照世。動邪見之深刺。拔無明之厚根。為大覺海之陰陽。作寶華王之父母。備一乘之基地。堅萬行之垣牆。以此相應。能入宗鏡。前據台教。明五百番安心法門。皆為逗機。對病施藥。今依祖教。更有一門。最為省要。所為無心。何者。若有心則不安。無心則自樂。故先德偈云。莫與心為伴。無心心自安。若將心作伴。動即被心謾。法華經云。破有法王。出現世間。淨名經云。除去所有。唯置一床。即是除妄心之有。外境本空。以心有法有。心空境空。故起信論云。是故當知。一切世間境界之相。皆依眾生無明妄念而得建立。如鏡中像。無體可得。唯從虛妄分別心轉。心生則種種法生。心滅則種種法滅故。是以但得無心。境自不現。既無對待。逆順何生。以逆境故。生瞋惱強賊干懷。以順境故。牽愛情華箭入體。能令心動。故稱不安。今若無心。坦然無事。則萬機頓赴而不撓其神。千難殊對而不干其慮。所以阿難執有。而無據。七處茫然。二祖體無。而自安。言下成道。若不直了無心之旨。雖然對治折伏。其不安之相。常現在前。若了無心。觸途無滯。絕一塵而作對。何勞遣蕩之功。無一念而生情。不假忘緣之力。又無心約教有二。一者澄湛令無。二者當體是無。澄湛令無者。則是攝念安禪。蠲消覺觀。虛襟靜慮。漸至微細。當體是無者。則直了無生。以一念起處不可得故。經云。一念初起。無有初相。是真護念。寶藏論云。夫離者無身。微者無心。無身故大身。無心故大心。大心故。則智周萬物。大身故。則應備無窮。是以執身為身者。則失其大應。執心為心者。則失其大智。故千經萬論。莫不說離身心。破於執著。乃入真實。譬如金師。銷鑛取金。方為器用。若有身者。則有身礙。有身礙故。則法身隱於形㲉之中。若有心者。則有心礙。有心礙故。則真智隱於念慮之中。故大道不通。妙理沈隱。六神內亂。六境外緣。晝夜惶惶。無有止息矣。夫不觀其心者。而不見其微。不觀其身者。而不見其離。若不見其離微者。則失其道要。故經云。佛說非身。是名大身。心亦如是。此謂破權歸實。會假歸真。譬如金師。銷鑛取金。方為器用。滅相混融。以通大冶。大冶者。謂大道。此大道冶中。造化無窮。流出萬宗。若成若壞。體無增減。故經云。有佛無佛。性相常住。所言混融相者。但為愚夫。著相畏無相也。所以說相者。為彼外道。著於無相畏有相。所以說中道者。欲令有相無相不二也。此皆破執除疑。言非盡理。若復有人。了相無相。平等不二無取無捨無彼無此。亦無中間。則不假聖人言說。理自通也。如上所述。皆為有心成障。若乃無心。自然合道。即是離其妄心。真心不動。如釋摩訶衍論云。離心緣相者。心量有十。一者眼識心。二者耳識心。三者鼻識心。四者舌識心。五者身識心。六者意識心。七者末那識心。八者阿賴耶識心。九者多一識心。十者一一識心。如是十中。初九種心。不緣真理。後一種心。得緣真理。而為境界。今據前九作如是說。離心緣相。本有契經中。作如是說。甚深真體。非餘境界。唯自所依緣為境界故。楞伽經云。非心之心量。我說為心量者。謂以非心量。為遣心量。若以非心量為是。斯即心量。今謂非心量即不思議之心量者。不礙心量故。如華嚴經云。菩薩住是不思議。即非心量。於中思議不可盡。即之心量。以二相即奪故。思與非思俱寂滅。又云。於非心處示生於心者。人多誤解。情作非情。非情作情。若執於非心處示生於心。是非情為情者。既言示生。非真無情為有情矣。大寶積經云。佛言。文殊。汝入不思議三昧耶。文殊師利言。不也世尊。我即不思議。不見有心能思議者。云何而言。入不思議三昧。我初發心。欲入是定。而今思惟。實無心相而入三昧。如人學射。久習則巧。後雖無心。以久習故。箭發皆中。我亦如是。初學不思議三昧。繫心一緣。若久習成就。更無心想。恒與定俱。又先德云。一念妄心纔動。即具世間諸苦。如人在荊棘林。不動。即刺不傷。妄心不起。恒處寂滅之樂。一念妄心纔動。即被諸有刺傷。故經云。有心皆苦。無心乃樂。當知妄心不起。始合法身寂滅樂也。}@
%{就是说，上面这些都是引用台教来阐明定慧二法安心的方法。接下来，就根据华严宗的解释来说明。华严经说：在眼根中进入正定，在色尘中从定中出来，显现出色性的不可思议，一切天人都无法知晓。在色尘中进入正定，在眼根处起定心不乱，说眼根无生无有起，性空寂灭无所作。疏释说：定慧虽然很多，但不出两种，一是事，二是理。制心于一处，就没有什么事办不了，这是事定门。能够观察心性，契合道理不动，这是理定门。明达法相，这是事观。善了无生，这是理观。各种经论中，有的只说事定，有的只明理定。二观也是这样，有的对立事理，止观相对。有的用事观，对应理定，比如起信论说：止一切相，乃至心不可得为止，而观因缘生灭为观。有的用理观，对应事定，此经说：一心不动入诸禅，了境无生，名为般若。有的二者都通，此经说：禅定持心常一缘，智慧了境同三昧。有的二者都泯灭，非定非散。有的就是观之定，只叫做定，比如观心性叫做上定。有的就是定之观，只叫做观，比如用无分别智观叫做般若。有的说双运，就是寂静的照耀。所以局限于一方面的，看到一篇文章，就互相排斥。偏修一门的，进入一门，都会有证悟，但是不圆满。现在此经文巧妙地显现无碍，简单地分为五对。第一对，根境无碍。就是说观察根入定，应该从根出来，而从境出来，是为了显现根境，唯是一心，缘起无二，理性融通，所以根入境出。境入根出也是这样。第二对，理事二定无碍。就是说分别事相，应该入事定，而入理定。想要观察性空，应该入理定，而入事定，因为契合即事之理而不动，所以入理就是入事，制心就是理之事，而一缘故，入事就是入理。而经文只说入正定，不说事理。等到出观的时候，境中就说分别色相，这是事观。根中就说性空寂灭，这是理观。也应该把根事对应境理，来辩明无碍。第三对，事理二观无碍。就是说想要分别事相，应该从事观起，而反过来从理观起，因为所观察的境，既真俗双融，法界不二，所以分别事智，就是无生之智。二观唯是一心，所以也应该把境事理，对应根事理来辩明无碍。第四，出入无碍。因为起定就是入定，起定而心不乱。如果用事理相互对应，应该形成四句，就是说事入事起，事入理起，理入理起，理入事起。如果用根境相互对应，又形成四句，就是说根事入，境事起等等。每一个都思考一下，都有道理。又或者用理观对应事止，就是说契合道理，妄念息灭。或者事观对应理寂，就是说无念知境。或者事观对应事寂，就是说观察于一境，心不动摇。或者理观对应理寂，就是说亡心照极。比如百门义海说：明白出入定，就是说看见尘性空，十方一切真实的道理，叫做入定。但是看见尘无性空，理空的时候，就是十方之空。为什么呢？因为十方之心，看见一尘，所以全部以十方为尘，定也不碍事相宛然。所以起与定俱，等虚空界。只是用一多融通，同异无碍，所以一入多起，多入一起，差别入一际起，一际入差别起，都同时一际成立，没有差别。应该知道定即起，起即定，一与一切，同时成立，出入无碍。第五对，二利体用无碍。就是说在深根处起，定心不乱，这是体，是自利，而不碍理，舒展于广阔的境界，这是用，是利他。人天都无法知晓。因为体用无二，所以自利就是利他。以上十义，同为一聚法界缘起，相即自在，菩萨善达，作用无碍。又经文只是约定了根境相对，也应该境境相对，就是说色尘入正受，声香三昧起。又应该根根相对，就是说眼根入正受，耳根三昧起等等。说色性难思等等，就是色等总持，是色，陀罗尼自在佛等等。也应该说，分别眼性难思，有眼陀罗尼自在佛等等。又眼根中说，性空寂灭，就是眼根的度门，眼根等本净。也应该说，色等度门，色等本净。不只是取相为染，无心为净而已。又用智论三观束缚它，分别色相等等，是假名观。性空寂灭，是空观。此二不二色性难思，是中道观。三无前后，都是一心。以上无碍，深妙难思。初学者，如何趣入？现在总结一下，只要能够知道事理无碍，根境一如，念虑不生，自然就会趣入。所以事中即理，何曾有碍。心外无境，念自不生。这样就进入宗镜的一心，成就止观双运，才能究竟定慧庄严，自利利他，圆满无尽行。又如果心不安的人，在三界内，没有进入止观门，不是习学者，情牵万境，意起百思，投入五欲旋火之轮，没有片刻空闲，陷入五浊狴牢之处，怎么能够暂时离开？尘网千重，密密地常笼罩意地。爱绳万结，条条地都系住情田。耸起高阜于慢山，横遮法界。汹涌的长波于贪海，吞尽欲流。如同蚂蚁聚集，蜜蜂攒动，攀缘劳碌。如同老鼠偷盗，狗窃结搆，营营役役。八苦之焰长烧，二死之河恒没。轮回生灭，苦恼萦缠，都是不能自安心。现在为了在生死长夜，无明尘劳，三界大梦之中，独自觉悟的人，割开爱网，想要透彻苦根，将要寻求如来大寂灭乐的人，如同前面所说安心的方法，直接相应，没有先定慧。定是自心之体，慧是自心之用。定即慧故，体不离用。慧即定故，用不离体。双遮则俱泯，双照则俱存。体用相成，遮照无碍。此定慧二法，修行之要，祖佛大旨，经论同诠。所以法华经说：以禅定智慧力，得法国土。又说：定慧力庄严，以此度众生。华严经颂说：众生惑见恒随缚，无始稠林未除翦。与志共俱心并生，常相覊繫不断绝。但唯妄想非实物，不离於心无处所。禅定境排仍退转，金剛道滅方畢竟。大涅槃经说：定慧等学，明见佛性。又说：先以定动，后以智拔。大智度论说：禅定为父，智慧为母，能生一切导师。又说：以业力故入生死，以定力故出生死。所以说禅非智无以穷其寂，智非禪無以發其照。什么叫做禅无智，只是事定。如果得到智慧，观察于心性，就是上定。如果智不得禅，就是散善分别。慧如果有定，如同密室灯，寂静而能照耀，离开动分别，成就实慧。如果定慧双运，动寂融通，那么念念入三昧之门，寂寂运无涯之照。如同以上种种开示，种种证明，如此调停，如此剖析，削减繁杂，简要扼要，去除虚假，保存真实，用无数万亿诸方便门，都令一切含生，尽入此宗镜。如同囊中有宝，不探示它，谁有知道的人？如同屋中金藏，没有遇到智人，怎么能够发掘？如同珠子藏在内衣里，不因为亲友所示，怎么能够致富？如同穷人家中的珍宝，不是长者的诱导，怎么能够承绍？假如明了信入无疑，更在当人，克己成办，磨炼余习，直接取相应。一切时中，不得忘照，自量生熟，各逐便宜。这是修定的时候，这是修慧的时候。如果掉散心，就需要行三昧。如果昏沉意，就应该开启慧门。如果处于见修位中，这是行的时候，不是证的时候。如果处于究竟即内，这是证的时候，不是行的时候。不可如同二乘，匆匆忙忙地取证，沉入实际之海，溺死解脱之坑。又不可效仿无闻比丘，妄指无生，求升反坠。如同苦行外道，只投见网，期悟遭迷。这定慧门，是真修路，照宗门之皎日，泛觉海之迅航，驾大白牛车之二轮，升第一义天之两翼。等学而明见佛性，庄严而可度众生，为法国土之王。因兹二力，出生死海之底，全假双修，散妄乱而如同风吹云，破愚闇而如同日照世，动邪见之深刺，拔无明之厚根，为大觉海之阴阳，作宝华王之父母，备一乘之基地，坚万行之垣牆。以此相应，能够入宗镜。前面根据台教，明五百番安心法门，都是为了逗机，对病施药。现在根据祖教，更有一门，最为省要，叫做无心。什么叫做无心？如果有心，就会不安，无心，就会自乐。所以先德偈说：莫与心为伴，无心心自安。若将心作伴，动即被心謾。法华经说：破有法王，出现世间。净名经说：除去所有，唯置一床。就是去除妄心之有。外境本空，因为心有法有，心空境空。所以起信论说：是故当知，一切世间境界之相，都依众生无明妄念而得建立，如同镜中像，无体可得，只从虚妄分别心转。心生则种种法生，心灭则种种法灭，所以只要得到无心，境自然不现。既然没有对待，逆顺怎么产生？因为逆境，所以生瞋恼强贼干怀。因为顺境，所以牵爱情华箭入体，能够令心动，所以叫做不安。现在如果无心，坦然無事，那么万机顿赴而不挠其神，千难殊对而不干其虑。所以阿难执有，而无据，七处茫然。二祖体无，而自安，言下成道。如果不直接明白无心之旨，虽然对治折伏，其不安之相，常现在前。如果了无心，触途无滞，绝一尘而作对，何劳遣荡之功。无一念而生情，不假忘缘之力。又无心约教有二，一是澄湛令无，二是当体是无。澄湛令无，就是摄念安禅，蠲消觉观，虚襟静虑，渐渐微细。当体是无，就是直了无生，因为一念起处不可得，经说：一念初起，无有初相，是真护念。宝藏论说：夫离者无身，微者无心。无身故大身，无心故大心。大心故，则智周万物。大身故，则应备无穷。所以执身为身者，则失其大应。执心为心者，则失其大智。所以千经万论，莫不說離身心，破於執著，乃入真實。譬如金师，銷鑛取金，方為器用。如果有身，则有身碍，有身碍故，则法身隐于形骸之中。如果有心，则有心碍，有心碍故，则真智隐于念虑之中。所以大道不通，妙理沈隐，六神内乱，六境外缘，昼夜惶惶，无有止息矣。夫不观其心者，而不見其微。不观其身者，而不見其離。若不见其离微者，则失其道要。所以经说：佛說非身，是名大身。心亦如是。此谓破权归实，会假归真。譬如金师，銷鑛取金，方為器用。灭相混融，以通大冶。大冶者，谓大道。此大道冶中，造化无穷，流出万宗。若成若坏，体无增减。所以经说：有佛无佛，性相常住。所言混融相者，但为愚夫，著相畏无相也。所以说相者，为彼外道，著于无相畏有相。所以说中道者，欲令有相无相不二也。此皆破执除疑，言非尽理。若復有人，了相无相，平等不二无取无捨無彼無此，亦無中間，则不假聖人言說，理自通也。如上所述，都是因为有心而成为障碍。如果无心，自然合道，就是离开妄心，真心不动。如释摩诃衍论说：离心缘相者，心量有十。一者眼识心，二者耳识心，三者鼻识心，四者舌识心，五者身识心，六者意识心，七者末那识心，八者阿赖耶识心，九者多一识心，十者一一识心。如是十中，初九种心，不缘真理。后一种心，得缘真理，而为境界。现在根据前九种心来说，离心缘相，本有契经中，作如是说，甚深真体，非余境界，唯自所依缘为境界故。楞伽经说：非心之心量，我說為心量者，谓以非心量，为遣心量。若以非心量為是，斯即心量。现在说非心量即不思議之心量者，不碍心量故。如华严经说：菩萨住是不思議，即非心量，於中思議不可盡，即之心量，以二相即夺故，思与非思俱寂灭。又说：於非心處示生於心者，人多误解，情作非情，非情作情。如果执着于非心处示生于心，是非情为情，既说示生，就不是真无情为有情了。大宝积经说：佛言，文殊，汝入不思議三昧耶。文殊师利言，不也世尊，我即不思議，不见有心能思議者，云何而言，入不思議三昧。我初发心，欲入是定，而今思惟，实无心相而入三昧。如同人学习射箭，久习则巧，后来虽然无心，因为久习，所以箭发皆中。我也如同这样，初学不可思议三昧，系心一缘，如果久习成就，更无心想，恒与定俱。又先德说：一念妄心纔动，即具世间诸苦。如同人在荆棘林，不动，即刺不伤。妄心不起，恒处寂灭之乐。一念妄心纔动，即被诸有刺伤。所以经说：有心皆苦，无心乃乐。应该知道妄心不起，才符合法身寂灭乐。}%
@{問。本自無心。妄依何起。}@
%{问：本来就没有心，妄念从哪里生出来呢？}%

@{答。為不了本自無心名妄。若知本自無心。即妄無所起。真無所得。}@
%{答：因为不懂得本来就没有心，所以才叫妄念。如果明白了本来就没有心，那么妄念就无处生起，最终也无所得。}%

@{問。何故有心即妄。無心即無妄。}@
%{问：为什么有心就是妄念，无心就没有妄念呢？}%

@{答。以法界性空寂。無主宰故。有心即有主宰。有主宰即有分劑。無心即無主宰。無主宰即無分劑。無分劑即無生死。}@
%{答：因为法界本来就空寂，没有主宰，所以有心就意味着有主宰，有主宰就意味着有分别，无心就意味着没有主宰，没有主宰就意味着没有分别，没有分别就意味着没有生死。}%

@{問。無心者。為當離心是無心。即心得無心。}@
%{问：无心，是指要离开心才是无心吗？还是指通过心获得无心呢？}%

@{答。即心得無心。}@
%{答：是通过心获得无心。}%

@{問。即心是有心。云何得無心。}@
%{问：既然心是有心的，怎么才能获得无心呢？}%

@{答。不壞心相。而無分別。}@
%{答：不破坏心的相，但不要分别。}%

@{問。豈不辯知也。}@
%{问：难道不是辩知吗？}%

@{答。即辯知無能所。是無心也。豈渾無用。始是無心。譬如明鏡照物。豈有心耶。當知一切眾生。恒自無心。心體本來常寂。寂而常用。用而常寂。隨境鑒辯。皆是實性自爾。非是有心方始用也。只謂眾生。不了自心常寂。妄計有心。心便成境。以即心無心故。心恒是理。即理無理故。理恒是心。理恒是心故。不動心相。心恒是理故。不得心相。不得心相故。即是眾生不生。不動心相故。即是佛亦不生。以生佛俱不生故。即凡聖。常自平等法界性也。純一道清淨。更無異法。當知但有心分別作解之處。俱是虛妄。猶如夢中。若未全覺。所見纖毫亦猶是夢中事。但得無心。即同覺後絕諸境界。但有一微塵可作修證不思議解處。俱不離三界夢中所見。經云。無有少法可得。佛即授記。無生義云。不退轉天子言。此佛土未曾思惟分別於我見與不見。我亦不思惟佛土見與不見。故知諸見從有心而生。佛土無心。故不見天子。天子有心而不生念。故言不見佛土。便成不異。故知有心無心俱空。融大師云。鏡像本無心。說鏡像無心。從無心中說無心。人說有心。說人無心。從有心中說無心。有心中說無心。是末觀。無心中說無心。是本觀。眾生計有身心。說鏡像破身心。眾生著鏡像。說畢竟空破鏡像。若知鏡像畢竟空。即身心畢竟空。假名畢竟空。亦無畢竟空。若身心本無。佛道亦本無。一切法亦本無。本無亦本無。若知本無亦假名。假名佛道。佛道非天生。亦不從地出。直是空心性。照世間如日。}@
%{答：辩知但没有能知的东西，这就是无心。难道无心就毫无用处吗？才算无心吗？就像明镜照物，难道明镜有心吗？要知道一切众生，本来就没有心，心本来就寂静，寂静但能运用，运用但依然寂静，随着境缘鉴别，都是本来就有的实性，并非是有心才能运用。只是因为众生不明白自己心本来就寂静，妄念认为有心，心就成了境。因为心本来就是无心的，所以心永远是理，因为理本来就没有理，所以理永远是心，因为理永远是心，所以不会动心的相，因为心永远是理，所以得不到心的相，因为得不到心的相，所以众生就不会生，因为不会动心的相，所以佛也不会生，因为生和佛都无生，所以凡圣永远平等，都是法界性，纯粹一条清净的路，没有其他方法。要知道，只要是有心分别作解的地方，都是虚妄，就像梦中一样，如果还没有完全清醒，所见的一切都如同梦中之事。只要获得无心，就如同醒来之后，所有境界都消失，只要有一粒微尘可以作为修证不可思议的解处，都离不开三界梦中的所见。经书上说：没有一点法可以得到。佛就授记。无生义说：不退转天子说：这个佛土我从未思惟分别过我见和不见，我也没有思惟过佛土见和不见。所以知道一切见都是从有心而生，佛土无心，所以看不到天子，天子有心但没有生念，所以说看不到佛土，就成了不二。所以知道有心无心都空，融大师说：镜像本来无心，说镜像无心，是从无心中说无心，人说有心，说人无心，是从有心中说无心，有心中说无心，是末观，无心中说无心，是本观。众生执着有身心，说镜像破身心，众生执着镜像，说毕竟空破镜像，如果知道镜像毕竟空，那么身心也毕竟空，假名毕竟空，也无毕竟空，如果身心本来就没有，佛道也本来就没有，一切法也本来就没有，本无也本来就没有，如果知道本无也是假名，假名佛道，佛道并非天生，也不从地出，只是空心性，照世间如同太阳。}%

@{智論問曰。若知心不可見。佛何以故說如實知不可見心。}@
%{智论问曰：如果知道心不可见，佛为什么还要说如实知道不可见的心呢？}%

@{答曰。有坐禪人。憶想分別。見是心如清淨珠中縷。觀白骨人。中見心次第相續生。或時見心在身。或見在緣。如無邊識處。但見識無量無邊。破如是等虛妄故。佛言。如實知眾生心。眾生心自相空。故無相相。復次佛以五眼觀此心不可得。肉眼天眼緣色。故不見。慧眼緣涅槃。故不見。初學法眼。分別。知諸法善不善有漏無漏等。是法眼入實相中。則無所分別。如先說。一切法。無知者無見者。是故不應見。佛眼觀寂滅相。故不應見。乃至不如凡夫人憶想分別見。復次五眼。因緣和合生。皆是作相。虛誑不實。佛不信不用。是故言不以五眼見。又問曰。舍利弗知心相常淨。何以故問。答曰。以菩薩發阿耨多羅三藐三菩提心。深入深著故。雖聞心畢竟空。常清淨。猶憶想分別。取是無心相。以是故問是無心相心。為有為無。若有。云何言無心相。若無。何以讚歎是等等心。當成佛道。須菩提答。是無心相中。畢竟清淨。有無不可得。不應難。舍利弗復問。何等是無心相。須菩提答。畢竟空一切諸法無分別。是名無心相。此無心相。是即心無心。非待斷滅。如經云。若有眾生。能觀一切妄念無相。則為證得如來智慧。又且無心者。不得作有無情見之解。若將心作無。此即成有。若一切處無心。如土木瓦礫。此成斷滅。皆屬意根強。知妄識邊事。是以稱不思議定者。以有無情見不及故。又澄湛是事。當體是理。事有顯理之功。亦有覆理之義。理有成事之力。亦有奪事之能。各取則兩傷。並觀則俱是。何謂顯理。若妙性未發。須假事行助顯莊嚴。如水澄清。魚石自現。何謂成事。若功行未圓。必仗理觀引發開導。何謂覆理。若一向執事坐禪。反迷己眼。未識玄旨。徒勞念靜。何謂奪事。若天真頓朗。如日消氷。何須調心收攝伏𭡠。故經偈云。若學諸三昧。是動非是禪。心隨境界流。云何名為定。是以不可執一執二定是定非。但臨時隨用。圓融得力。自諳深淺。若也歸宗順旨。則理事雙消。心境俱亡。定慧齊泯。如永嘉集云。以奢摩他故。雖寂而常照。以毘婆舍那故。雖照而常寂。以優畢叉故。非照而非寂。照而常寂故。說俗而即真。寂而常照故。說真而即俗。非寂而非照故。杜口於毘耶。斯則不唯言語道斷。亦乃心行處滅。所以圓覺經云。有作思惟。從有心起。皆是六塵。妄想緣氣。非實心體。已如空華。用此思。惟辯於佛境。猶如空華。復結空果。展轉妄想。無有是處。}@
%{答曰：有些人坐禅，胡思乱想，认为心就像清净珠子里的丝线，或者观想白骨人，认为心是依次相续产生的，有时认为心在身体里，有时认为心在缘起中，就像无边识处，只看到识无量无边。为了破除这种虚妄，佛说：如实知道众生心，众生心本来就空，所以没有相的相。再说，佛用五眼观察这个心，无法得到。肉眼和天眼缘于色，所以看不到，慧眼缘于涅槃，所以看不到，初学法眼分别，知道诸法善不善有漏无漏等等，法眼进入实相中，就没有分别，就像之前说的一样，一切法，无知者无见者，所以不应该见，佛眼观察寂灭相，所以不应该见，乃至不如凡夫人胡思乱想分别所见。再说，五眼都是因缘和合而生，都是作相，虚妄不实，佛不相信也不使用，所以说不能用五眼来见。又问：舍利弗知道心相常净，为什么还要问呢？答曰：因为菩萨发阿耨多罗三藐三菩提心，深入深着，虽然听到心毕竟空，常清净，但还是胡思乱想，执着于无心相，所以才问这个无心相的心，是有还是无？如果有，怎么说是无心相？如果没有，为什么赞叹这个等等心，可以成佛道？须菩提答：这个无心相中，毕竟清净，有无不可得，不应该难。舍利弗又问：什么叫无心相？须菩提答：毕竟空一切诸法无分别，这就是无心相。这个无心相，就是心本来就是无心的，不是要等待断灭。就像经书上说：如果有众生，能够观察一切妄念无相，那么就证得了如来智慧。再说，无心者，不能理解成有情或无情的见解，如果把心当成没有，这就成了有，如果一切处都没有心，就像土木瓦砾一样，这就成了断灭，都是因为意根强，知道妄识边的事情，所以才称为不可思议定，因为有情无情见都达不到。再说，澄湛是事，当体是理，事有显理的功用，也有覆理的意义，理有成事的力量，也有夺事的能力，各取就会两败俱伤，并观就会都是。什么叫显理？如果妙性还没有发，就需要借助事行来帮助显现庄严，就像水澄清，鱼石自然显现。什么叫成事？如果功行还没有圆满，就必须依靠理观引导发掘。什么叫覆理？如果一直执着于事而坐禅，反而迷了眼睛，没有识破玄妙的旨意，白白念静。什么叫夺事？如果天真顿悟，就像太阳融化冰雪，何必调心收摄伏气？所以经书里说：如果学习诸三昧，那是动，不是禅，心随着境界而流动，怎么能称为定？所以不能执着于一或二，认为是定或非定，只要临机随用，圆融得力，自己就能明白深浅。如果归宗顺旨，那么理事双消，心境俱亡，定慧齐泯。就像永嘉集里说：因为奢摩他，所以虽然寂静却常照，因为毘婆舍那，所以虽然照却常寂，因为优毕叉，所以非照而非寂，照而常寂，所以说俗而即真，寂而常照，所以说真而即俗，非寂而非照，所以杜口于毘耶，这不仅是言语道断，也是心行处灭。所以圆觉经说：有作思惟，从有心起，都是六尘，妄想缘气，不是真实的心的体，已经如同空花，用这个思惟，只辩论佛境，如同空花，又结空果，辗转妄想，没有这种地方。}%
@{問。既不得作有無之解。如何是正了無心。}@
%{问：既然不能用有和无来解释，那什么是真正了悟无心呢？}%

@{答。石虎山前鬪。蘆華水底沈。}@
%{答：就像石头老虎在山前打架，芦苇花在水底沉没一样。}%

@{問。前標宗不言法相。云何已下。更用廣說諸識種現。熏習差別義理。瑜伽唯識。百法五位事相法門。}@
%{问：前面标榜宗旨不谈法相，那为什么下面还要广说诸识种现，熏习差别义理？瑜伽唯识，百法五位事相法门，这些又是怎么回事？}%

@{答。祖佛大意。唯說二空。證會一心真如本性。所以百法論云。如世尊言。一切法無我。云何一切法。所謂心法。云何二無我。所謂人無我。法無我。若一切眾生。但得人法俱空。知一切法。即心自性。復更有何異法而敷演乎。如瑜伽論。是無著菩薩。請彌勒所說。論云。無著菩薩。位登初地。證法光定。得大神通。事大慈尊。請說此論。理無不窮。事無不盡。文無不釋。義無不詮。疑無不遣。執無不破。行無不修。果無不證。正為菩薩。令於諸乘境行果等。皆得善巧。勤修大行。證大菩提。廣為有情。常無倒說。乃至瑜伽中行觀無少法。欲令證得。及欲現觀。或說究竟清淨真如。名為瑜伽理中最極。一切功德共相應故。}@
%{答：祖师佛的本意，只说二空，证悟一心真如本性。所以百法论说，就像世尊所说，一切法无我，什么是一切法？就是指心法。什么叫二无我？就是指人无我和法无我。如果一切众生，都能明白人法俱空，就知道一切法，就是心自性，还有什么其他法需要演说呢？就像瑜伽论，是无著菩萨请弥勒菩萨所说，论中说，无著菩萨，位列初地，证得法光定，获得大神通，侍奉大慈尊，请说此论。道理无不穷尽，事理无不完备，文字无不解释，义理无不阐释，疑惑无不消除，执着无不破除，修行无不精进，果位无不证得。正是为了菩萨，让他们在诸乘境界、修行、果位等方面，都能获得善巧，勤修大行，证得大菩提，广泛地为有情众生，常说无倒的道理。甚至在瑜伽中，行观没有少法，想要证得，以及想要现观，或者说究竟清净真如，被称为瑜伽理中最极致，一切功德都相应的原因。}%

@{是以智者大師。於淨名疏中問云。今依龍樹之學。何意用天親之義。}@
%{所以智者大师，在净名疏中问道，现在依龙树的学说，为什么还要用天亲的义理呢？}%

@{答。龍樹天親。豈不同入不二法門乎。今本為佛教。隨義有所開而用釋。何得取捨定執也。若分別界外結惑生死。及諸行名義。當細尋天親所作。若觀門遣蕩。安心入道。何過龍樹。若不取地論。攝大乘論。相映望者。他或謂於非義理。多端強說也。故知菩薩製作。一一關於聖典。故非出自胸襟。廣引證明。令生聞慧。宗鏡纂集。大意亦同。若不先明識論。天親護法等。剖析根塵微細生死。又焉得依龍樹觀門遣蕩。如無差別。無可圓融。若不先胗候察其病原。何以依方施其妙藥。只如淨名居士。位臨等覺。尚有原品無明實因疾未盡。現受後有生死實果疾猶存。}@
%{答：龙树和天亲，难道不是都进入不二法门吗？现在本是为了佛教，根据义理有所开合而用来解释，怎么可以取舍定执呢？如果要分别界外结惑生死，以及诸行名义，就应该细细探寻天亲的著作。如果要观门遣荡，安心入道，有什么比龙树更胜一筹呢？如果不取地论，摄大乘论，相互映照的话，别人可能会说你在非义理上，多端强说。所以知道菩萨的著作，一一都关乎圣典，所以并非出自胸臆，广泛引用证明，让人产生闻慧。宗镜纂集，大意也相同。如果不先明了识论，天亲护法等人，剖析根尘微细生死，又怎么能依龙树观门遣荡呢？就像没有差别，就无法圆融。如果不先诊候察其病原，怎么能够依方施其妙药呢？就好像净名居士，位列等觉，尚有原品无明实因疾未尽，现受后有生死实果疾犹存。}%

@{如淨名疏問。實報無障礙土。何得猶有煩惱四分之因疾。}@
%{就像净名疏问，实报无障碍土，为什么还有烦恼四分的因疾呢？}%

@{答。開菩薩自體法界緣集。即有四分。所以然者。取自體一實諦。即是貪愛。捨二邊生死。即是瞋斷。迷一實諦。無明未盡。故猶有癡也。三分等取。即是等分。此即是根本之三毒。故請觀音經云。淨於三毒根。成佛道無疑。何況業繫凡夫。分段生死之病。然今時多不就已子細推尋。及廣披聖典。教觀俱昧。理行全虧。唯尚隨語依通。一時遣蕩。拂迹而迹不泯。歸空而空不亡。以不出法塵。全為影事。殊不識心王心所。種現根隨。微細根塵。生滅起處。心心流注。念念現行。如醉如癡懵無知者。智燈既闇。定水全枯。未審何門能得清淨。但學成現高茆之語。名標眾聖之前。都無正念修行之門。跡陷群邪之後。今普使知病識藥。令得服行。淨三毒之根。見一心之性。且如馬鳴龍樹。皆是西天傳佛心印。祖師。馬鳴製大乘起信論。廣說阿賴耶等。三細識六麁相。一心真如生滅二門。龍樹製摩訶衍論。引一百本大乘經。證說八識心王。性相微細等義。云何末學。不紹先賢。可謂綆短而不勾深泉。翅弱而弗能高逝。又若不先論其事相之表。何以辯其體性之原。如世間法。未見其海。爭識其波。未見其山。寧諳其土。今欲總別雙辯。理事具陳。不達事而理非圓。不了理而事奚立。故云理隨事現。一多緣起之無邊。事得理融。千差涉入而無礙。又從總出別。因別成總。不得別而何成總。不因總而豈稱別。則理事總別。一際無差。只為今時。但唯執總滯理。見解不圓。法眼將明而不明。疑心欲斷而非斷。皆是理事成礙。總別不通。故四弘誓願云。法門無邊誓願學。佛道無上誓願成。何乃虛擲寸陰。頓違本願。守愚空坐。辜負四恩。若愚癡人。不分菽麥。似牛羊眼。罔辯方隅。現今對境。尚不圓明。臨終遇緣焉能甄別。直須達事通理。徹果窮因。無一法而不明。無一塵而不照。則見聞莫能惑。境界不能拘。故法華經云。佛所成就第一希有。難解之法。唯佛與佛。乃能究盡。諸法實相。所謂諸法。如是相。如是性。如是體。如是力。如是作。如是因。如是緣。如是果。如是報。如是本末究竟等。故知一心實相。悉是諸法。諸法所生。皆從現行善惡熏習。第八識含藏種子為因。發起染淨差別報應為果。若不微細剖析。問答決疑。則何由到一心總別之原。徹八識性相之際。古德云。提綱意在張網。不可去網存網。舉領意在著衣。不可棄衣取領。若秖集而不敘。如無綱之網。若秖敘而不集。如無網之綱。故知理事雙明。方通圓旨。教觀齊運。始達一乘。且如等覺菩薩。妙果將圓。却入幻網門。倒學凡夫事。習世間三昧。具工巧神通。今之所宗。且明大旨。須先立後破。以洗情塵。然即破立同時。而無所破。不同權教定執教相之有門。寧比小乘唯證析法之空理。今則以別成總。將偏顯圓。別成總而一際無差。偏顯圓而萬法齊旨。開合自在。隱顯無方。若執之成萬有之瘡疣。若定之為四魔之根蔕。此百法明門。大乘菩薩初地方了。乃至十方諸佛。本後二智。俱證俱緣。若不證唯識之性。不成根本智。無成佛之期。若不了唯識之相。百法明門。不成後得智。闕化他之行。此唯識百法者。乃是有為無為真俗一切法之性相根本。所以經云。若不證真如。焉能了諸行。若不證唯識真如之性。焉能了唯識百法之行相。故云根本智。證百法性。後得智。緣百法相。大乘起信論云。信成就發心。略說有三。一發正直心。如理正念真如法故。二發深重心。樂集一切諸善行故。三發大悲心。願拔一切眾生苦故。}@
%{答：开示菩萨自体法界缘起，就有四分。所以呢，取自体一实谛，就是贪爱；舍二边生死，就是瞋断；迷一实谛，无明未尽，所以还有痴。三分等取，就是等分，这就是根本的三毒。所以请观经说，净于三毒根，成佛道无疑。何况业繫凡夫，分段生死之病。然而现在很多人不仔细推寻，也不广泛披阅圣典，教观都昏昧，理行都缺失，只是随口一说，依通俗理解，一时遣荡，拂去痕迹但痕迹不泯，归于空但空不亡，不出法尘，完全是影子游戏。殊不知心王心所，种现根随，微细根尘，生灭起处，心心流注，念念现行，就像醉如痴，懵懵懂懂，不知不觉的人。智慧之灯已暗淡，定力之水已枯竭，不知道哪扇门能获得清净。只学成现高谈阔论，名列众圣之前，完全没有正念修行之门，迹陷群邪之后。现在普遍让人知道病识药，让他们服行，净三毒之根，见一心之性。就像马鸣和龙树，都是西天传佛心印的祖师。马鸣制定大乘起信论，广泛阐述阿赖耶等，三细识六粗相，一心真如生灭二门。龙树制定摩诃衍论，引用一百部大乘经，证说八识心王，性相微细等义。怎么可以末学不承继先贤，可以说绳子太短，不能钩住深泉，翅膀太弱，不能飞翔高空。又如果事先不阐述事相之表，怎么能够辩明体性之原呢？就像世间法，没有见过大海，怎么认识海浪？没有见过高山，怎么了解土壤？现在想要总别双辩，理事具陈。不了解事理就不圆满，不明白道理，事理又怎么能够成立呢？所以说，理随事现，一多缘起之无边，事得理融，千差万别涉入而无碍。又从总出别，因别成总，没有别，怎么能够成总？不因总，又怎么能够称别？那么理事总别，一际无差。只是现在，只执着总滞理，见解不圆满，法眼将明却不明，疑心想要断却却没有断，都是理事成碍，总别不通。所以四弘誓愿说，法门无边誓愿学，佛道无上誓愿成。为什么还要虚掷寸阴，违背本愿，守愚空坐，辜负四恩呢？如果愚痴之人，不分菽麦，就像牛羊的眼睛，不能辨别方向。现在面对境缘，尚不圆明，临终遇到缘分，怎么能甄别呢？必须通达事理，彻悟果因，没有一法不明白，没有一尘不照，那么见闻就不会迷惑，境界也不能拘束。所以法华经说，佛所成就第一希有，难解之法，唯佛与佛，才能究尽诸法实相。所谓诸法，如是相，如是性，如是体，如是力，如是作，如是因，如是缘，如是果，如是报，如是本末究竟等。所以知道一心实相，都是诸法，诸法所生，都从现行善恶熏习，第八识含藏种子的因，发起染净差别报应为果。如果不微细剖析，问答决疑，怎么能够到达一心总别之原，彻悟八识性相之际呢？古德说，提纲意在张网，不能去网存网。举领意在著衣，不能弃衣取领。如果只集而不叙，就像没有纲的网；如果只叙而不集，就像没有网的纲。所以知道理事双明，才能通达圆旨，教观齐运，才能到达一乘。就像等觉菩萨，妙果将圆，却进入幻网门，反过来学习凡夫之事，习世间三昧，具备巧妙神通。现在所宗，且明大旨，必须先立后破，以洗涤情尘。然而破立同时，而无所破，不同于权教定执教相之有门，怎么能比小乘唯证析法之空理呢？现在则以别成总，将偏显圆。别成总而一际无差，偏显圆而万法齐旨，开合自在，隐显无方。如果执着它，就成为万有之疮疣；如果定执它，就成为四魔之根蔕。此百法明门，大乘菩萨初地才能了悟，乃至十方诸佛，本后二智，俱证俱缘。如果不证唯识之性，就不能成就根本智，没有成佛之期。如果不了唯识之相，百法明门，就不能成就后得智，缺失化他之行。此唯识百法者，乃是有为无为真俗一切法之性相根本。所以经说，若不证真如，焉能了诸行？若不证唯识真如之性，焉能了唯识百法之行相？所以说，根本智，证百法性；后得智，缘百法相。大乘起信论说，信成就发心，略说有三：一发正直心，如理正念真如法故；二发深重心，乐集一切诸善行故；三发大悲心，愿拔一切众生苦故。}%
@{問。一切眾生。一切諸法。皆同一法界。無有二相。據理但應正念真如。何假復修一切善行。救一切眾生。}@
%{问：所有众生，所有事物，都处于同一个法界，没有两个不同的方面。根据道理，我们应该正念真如，为什么还要修一切善行，救一切众生呢？}%

@{答。不然。如摩尼寶。本性明潔。在礦穢中。假使有人。勤加憶念。而不作方便。不施功力。欲求清淨。終不可得。真如之法。亦復如是。體雖明潔。具足功德。而被無邊客塵所染。假使有人勤加憶念。而不作方便。不修諸行。欲求清淨。終無得理。是故要當集一切善行。救一切眾生。離彼無邊客塵垢染。顯現真法。起信疏云。一直心正念真如法者。即心平等。更無別岐何有迴曲。即是二行之根本。二深心者。是窮原義。若一善不備。無由歸原。歸原之來。必具萬行。故言樂集諸善行故。即是自利之行本也。大悲心者。是普濟義。故言欲拔眾生苦故。即是利他之行本也。又此初一直心。唯正念真如之法。是宗是本。因此起深重心大悲心是行。又開此直心為十心。一廣大心。謂誓願觀一切法。悉如如故。二甚深心。謂誓願觀真如。要盡原底故。三方便心。謂推求簡擇趣真方便故。四堅固心。謂設逢極苦樂受。此觀心不捨離故。五無間心。謂觀此真理。盡未來際不覺其久故。六折伏心。謂若失念。煩惱暫起。即便覺察。折伏令盡。使觀心相續故。七善巧心。謂觀真理。不礙隨事巧修萬行故。八不二心。謂隨事萬行。與一味真理融無二故。九無礙心。謂理事既全。融通不二。還令全理之事。而相即入故。十圓明心。謂頓觀法界。全一全多。同時顯現。無障無礙故。即此十心。理行具足。且無理不能導行。無行不能成理。可謂即真如之理。成真如之行。無有一法能出唯識之性相矣。是知一心為萬法之性。萬法是一心之相。相即性之相。是一中之多。性。即相之性。是多中之一。若不了性。亦不了相。其相即妄。若不識相。亦不識性。其性即孤。應須性相俱通。方得自他兼利。如首楞嚴經云。幻妄稱相。其性真為妙覺明體。是以若偏執相而成妄。定據性而沈空。今則性相融通。真妄交徹。不墮斷常之見。能成無盡之宗。故知若欲深達法原。妙窮佛旨者。非上智而莫及。豈下機而能通。所以法華經偈云。如是大果報。種種性相義。我及十方佛。乃能知是事。又見解圓明是目。行解相應是足。目足更資。理行扶助。可趣涅槃之域。能到清涼之池。若定慧未熏。如摩尼之匿礦。性相不辯。猶古鏡之未磨。欲望雨寶鑒容。無有是處。若意珠既淨。心。鏡纔明。更以萬行熏修。轉加光潔。如華嚴經云。佛子。譬如金師。善巧鍊金。數數入火。轉轉明淨。調柔成就。隨意堪用。菩薩亦復如是。供養諸佛。教化眾生。皆為修行清淨地法。所有善根。悉以迴向一切智地。轉轉明淨。調柔成就。隨意堪用。然雖萬行磨練。皆是自法所行。如先德云。一切佛事無邊化門。皆依自法融轉而行。即自心中有真如體大。今日體解。引出法身。由心中有真如相大。今日了達。引出報身。由身中有真如用大。今日修行。引出化身。乃至十波羅蜜一切塵沙萬行。但是自心中引出。未曾心外得一法行一行。若言更有從外新得者。即是魔王外道說。}@
%{答：不是的。就像摩尼宝，本性明亮洁净，但它埋藏在矿石污垢中。假设有人勤加忆念它，而不采取任何方便措施，不付出任何努力，想求得清净，最终是不可得到的。真如的法也是如此，它的本质虽然明亮洁净，具足功德，但被无边的尘垢所染。假设有人勤加忆念它，而不采取任何方便措施，不修一切善行，想求得清净，最终也是不可得到的。所以，我们必须积聚一切善行，救一切众生，才能摆脱无边的尘垢污染，显现真法。起信疏说：一心正念真如法，就是心平等，没有其他分支，没有弯曲，这是两种行为的根本。两个深心，是穷究本源的意义。如果缺少一个善行，就无法回归本源，回归本源，就必须具备万行。所以说乐于积聚一切善行，就是自利的行为根本。大悲心，是普济的意义，所以说想要拔除众生苦难，就是利他的行为根本。又，这最初的一心，唯正念真如法，是宗旨，是根本。因此，起深重心、大悲心就是行为。又，将这直心展开为十心：一、广大心，誓愿观一切法，都如如不动；二、甚深心，誓愿观真如，要穷尽本源；三、方便心，推求简择趣向真如的方便；四、坚固心，即使遇到极苦极乐的感受，这种观心也不舍离；五、无间心，观此真理，尽未来际，不觉其久；六、折伏心，如果失念，烦恼暂时生起，就立即觉察，折伏令尽，使观心相续；七、善巧心，观真理，不碍随事巧修万行；八、不二心，随事万行，与一味真理融为一体；九、无碍心，理事既全，融通不二，还令全理之事，而相即入；十、圆明心，顿观法界，全一全多，同时显现，无障无碍。就是这十心，理行具足，而且没有理不能引导行为，没有行为不能成就理。可以说，就是真如的理，成就真如的行为，没有一个法能超出唯识的性相。由此可知，一心为万法的性，万法是一心的相，相即性之相，是一中之多，性即相之性，是多中之一。如果不能了解性，也不能了解相，其相就是妄，如果不能认识相，也不能认识性，其性就孤。应该性相俱通，才能自他兼利。如首楞严经说：幻妄称相，其性真为妙觉明体。所以，如果偏执相而成为妄，执着性而沉溺空，现在则性相融通，真妄交彻，不堕断常之见，能成就无尽之宗。所以知道，如果想要深入法源，妙穷佛旨，非上智者莫及，岂是下机之人能够通达。所以法华经偈说：如是大果报，种种性相义，我及十方佛，乃能知是事。又，见解圆明是眼，行解相应是足，眼足互相资助，理行互相扶持，可以趣向涅槃之域，能够到达清凉之池。如果定慧未熏，就像摩尼宝埋藏在矿石中，性相不辨，就像古镜未磨，想要用它来照见容颜，是不可能的。如果意珠已净，心，镜才明，再以万行熏修，转加光洁。如华严经说：佛子，譬如金师，善巧炼金，数数入火，转转明净，调柔成就，随心堪用。菩萨亦复如是，供养诸佛，教化众生，都是为了修行清净地法，所有善根，都以回向一切智地，转转明净，调柔成就，随心堪用。然而，即使万行磨练，都是自法所行，如先德说：一切佛事无边化门，都依自法融转而行。就是自心中有真如体大，今日体解，引出法身，由心中有真如相大，今日了达，引出报身，由身中有真如用大，今日修行，引出化身，乃至十波罗蜜一切尘沙万行，都是从自心中引出，未曾心外得一法行一行。如果说更有从外新得者，就是魔王外道说。}%

@{問。信入此法。還有退者否。}@
%{问：信入此法，还有退却的人吗？}%

@{答。信有二種。一若正信堅固。諦了無疑。理觀分明。乘戒兼急。如此則一生可辦。誰論退耶。二若依通之信。觀力麁浮習重境強。遇緣即退。如華嚴論云。如涅槃經。聞常住二字。尚七世不墮地獄。如華嚴經云。設聞如來名。及所說法。不生信解。亦能成種。必得解脫至成佛故。何故經言。第六住心。及從凡夫信位。猶言有退。此意若為和會。解云。十信之中。勝解未成。未得謂得。便生憍慢。不近善友。不敬賢良。為慢怠故。久處人天。惡業便起。能成就大地獄業。若一信不慢。常求勝友。即無此失。若權教第六住心。可有退位。實教中為稽滯者。責令進修。如舍利弗。是示現聲聞。非實聲聞。所作方便。皆度眾生使令進策。如權教中第六住心。可說實退。何以故。地前三賢總未見道。所修作業。皆是有為。所有無明。皆是折伏。功不強者。便生退還。若折伏有力。亦不退失。如蛇有毒。為呪力故。毒不能起。但於佛法中。種於信心。謙下無慢。敬順賢良。於諸惡人。心常慈忍。於諸勝己者。諮受未聞。所聞勝法。奉行無妄。所有虛妄。依教蠲除。於三菩提道。常勤不息。夫為人生之法。法合如然。但不長惡而生。何須慮退。華嚴疏云。深心信解常清淨者。信煩惱即菩提。方為常淨。由稱本性而發菩提心。本來是佛。更無所進。如在虛空。退至何所。}@
%{答：信有两种。一，如果正信坚固，彻底明白，毫无疑问，理观分明，乘戒兼急，这样的话，一生就可以办成，谁还谈退却呢？二，如果依通之信，观力粗浮，习重境强，遇到缘分就退却。如华严论说：如涅槃经，听到常住二字，尚且七世不堕地狱。如华严经说：即使听到如来名号，以及所说法，不生信解，也能成就种子，必定得解脱，直到成佛。为什么经文说：第六住心，以及从凡夫信位，还说有退却？这个意思如果要和会，解释说：十信之中，胜解未成，未得谓得，就生起憍慢，不亲近善友，不敬贤良，因为慢怠，久处人天，恶业就生起，能够成就大地狱业。如果一心不慢，常求胜友，就没有这种过失。如果权教第六住心，可以有退位，实教中，对于稽滞者，责令进修。如舍利弗，是示现声闻，并非真实声闻，所作方便，都是度众生，使他们进策。如权教中第六住心，可以说实退。为什么呢？地前三贤总未见道，所修作业，都是有为，所有无明，都是折伏，功力不强，就生退还。如果折伏有力，也不退失。就像蛇有毒，因为咒力，毒不能起。但于佛法中，种下信心，谦下无慢，敬顺贤良，对于恶人，心常慈忍，对于胜己者，咨询未闻，所闻胜法，奉行无妄，所有虚妄，依教蠲除，于三菩提道，常勤不息。夫为人处世之法，法合如然，但不要长恶而生，何须虑退？华严疏说：深心信解常清净者，信烦恼即菩提，才是常净，因为称本性而发菩提心，本来是佛，更无所进，如在虚空，退到何处？}%

@{宗鏡錄卷第四十五}@
%{宗镜录卷第四十五}%

@{丁未歲分司大藏都監開板}@
%{丁未年分司大藏都监开板}%
