@{宗鏡錄卷第三十四}@
%{宗镜录卷第三十四}%

@{慧日永明寺主智覺禪師延壽集}@
%{慧日永明寺主智觉禅师延寿集}%

@{夫境識俱遣。眾生界空。諸佛究竟成得何法。}@
%{如果能把外在的境界和内心的意识都放下，众生的世界就空了，那么诸佛最终成就了什么法呢？}%

@{答。一切異生。因識對境。於生死中妄生執著。起常等四倒。二乘之人。於涅槃中妄求解脫。起無常等四倒。諸佛如來。因境識俱空。能離八倒。成得真常樂我淨四波羅蜜。寶性論云。依二種法。如來法身有淨波羅蜜。一者本來自性清淨。以同相故。二者離垢清淨。以勝相故。有二種法。如來法身有我波羅蜜。一者遠離諸外道邊。以離虛妄我戲論故。二者遠離諸聲聞邊。以離無我戲論故。有二種法。如來身有樂波羅蜜。一者遠離一切苦。二者遠離一切煩惱習氣。有二種法。如來法身有常波羅蜜。一者不滅一切諸有為行。以離斷見邊故。二者不取無為涅槃。以離常見邊故。勝鬘經云。世尊見諸行無常。是斷見。非正見。見涅槃常。是常見。非正見。妄想見故。作如是見。所以如來。唯證四德涅槃祕密之藏。}@
%{答：一切凡夫众生，因为意识去面对外境，在生死轮回中错误地执着，而产生常、无常、我、无我等四种颠倒。二乘之人，在涅槃中错误地寻求解脱，也产生无常、常、我、无我等四种颠倒。诸佛如来，因为外境和意识都空了，能够远离这八种颠倒，最终成就了真常、乐、我、净四种波罗蜜。宝性论说，根据两种方法，如来的法身拥有净波罗蜜：一是本来就清净的本性，因为同相的缘故；二是远离污染的清净，因为胜相的缘故。根据两种方法，如来的法身拥有我波罗蜜：一是远离一切外道，因为远离虚妄的我执的缘故；二是远离一切声闻，因为远离无我的错误论断的缘故。根据两种方法，如来的法身拥有乐波罗蜜：一是远离一切苦；二是远离一切烦恼习气。根据两种方法，如来的法身拥有常波罗蜜：一是不会灭尽一切有为法，因为远离断见边的缘故；二是不会执着于无为的涅槃，因为远离常见边的缘故。胜鬘经说，世尊认为一切行无常，这是断见，不是正见；认为涅槃常，这是常见，不是正见，因为是妄想所见，所以产生这样的见解。因此，如来只证悟了四种德行涅槃的秘密宝藏。}%

@{問。既經云。見諸行無常是斷見非正見。見涅槃常是常見非正見者。云何教中。或說無我。又說於我。豈不相違耶。}@
%{问：既然经书上说，看到一切行无常是断见，不是正见；看到涅槃常是常见，不是正见，那么为什么佛法中，有时说无我，有时又说有我，难道不矛盾吗？}%

@{答。夫說常與無常。我與無我。但形言跡。皆是方便。所以肇論云。菩薩於計常之中。演非常之教。以佛初出世。便欲說圓常之妙門。真我之佛性。為一切外道。皆妄執神我。遍十方界。起於常見。若說真常樂我淨。恐濫邪解。且一時拂下情塵故。云無常無樂無我無淨。又二乘及權假菩薩。不知諸佛祕旨。執方便門怱怱取證。皆住無我之理以為究竟。世尊又愍不達。遂乃具說常樂我淨。若有於此究竟之說。明見真我佛性。人木蟲塵。分明無惑。尚不住於中道。豈更見有常無常我無我二見之所亂乎。或若雖聞常樂我淨之名。只作常樂我淨之解。隨語生見。昧自真心。則我無我之藥。成我無我之病。故知真我難辯。非證不明。如大涅槃經云。譬如二人。共為親友。一是王子。一是貧賤。如是二人。互相往反。是時貧人。見是王子有一好刀。淨妙第一。心中貪著。王子後時捉持是刀。逃至他國。於是貧人。後於他家寄臥止宿。即於眠中䆿語刀刀。傍人聞之。收至王所。時王問言。汝言刀者。何處得耶。是人具以上事答王。王今設所屠割臣身。分張手足。欲得刀者。實不可得。臣與王子。素為親厚。先與一處。雖曾眼見。乃至不敢以手𢴤觸。況當故取。王復問言。卿見刀時。相貌何類。答言。大王。臣所見者。如羖羊角。王聞是已。欣然而笑。語言。汝今隨意所至。莫生憂怖。我庫藏中。都無是刀。況汝乃於王子邊見。時王即問諸群臣言。汝等曾見如是刀不。言已崩背。尋立餘子。紹繼王位。復問輔相。卿等曾於官藏之中。見是刀不。諸臣答言。臣等曾見。覆復問言。其狀何似。答言。大王。如羖羊角。王言我庫藏中。何處當有如是相刀。次第四王。皆檢校求索不得。却後數時。先逃王子。從他國還。來至本土。復得為王。既登王位。復問諸臣。汝見刀不。答言。大王。臣等皆見。覆復問言。其狀何似。答言。大王。其色清淨。如優鉢羅華。復有答言。形如羊角。復有說言。其色紅赤。猶如火聚。復有答言。猶如黑蛇。時王大笑。卿等皆悉不見我刀真實之相。善男子。菩薩摩訶薩亦復如是。出現於世。說我真相。說已捨去。喻如王子持淨妙刀。逃至他國。凡夫愚人。說言。一切有我有我。如彼貧人止宿他舍䆿語刀刀。聲聞緣覺。問諸眾生。我有何相。答言。我見我相大如拇指。或言如米。或如稗子。有言我相住在心中。熾然如日。如是眾生。不知我相。喻如諸臣不知刀相。菩薩如是說於我法。凡夫不知。種種分別。妄作我相。如問刀相。答似羊角。是諸凡夫。次第相續而起邪見。為斷如是諸邪見故。如來示現。說於無我。喻如王子語諸臣言。我庫藏中無如是刀。善男子。今日如來所說真我。名曰佛性。如是佛性。我佛法中喻如淨刀。善男子。若有凡夫能善說者。即是隨順無上佛法。若有善能分別隨順宣說。是等當知即是菩薩相貌。}@
%{答：说常和无常，说我和无我，这些都是表面的说法，都是方便法门。所以肇论说，菩萨在人们执着于常的时候，演说无常的教法。因为佛陀初出世时，就想宣说圆满常住的妙法门，真我的佛性。因为一切外道都错误地执着于神我，遍布十方世界，产生常见。如果直接说真常乐我净，恐怕会让人误解，而且一时之间难以消除人们的执着，所以就说无常、无乐、无我、无净。还有二乘人以及权假菩萨，他们不知道诸佛的秘密，执着于方便法门，匆匆忙忙地证悟，都停留在无我的道理上，认为这就是究竟。世尊又怜悯他们不懂，于是就详细地宣说常乐我净。如果有人能够理解这种究竟的道理，明白真我的佛性，人、木、虫、尘，都能清楚明白，没有疑惑，更不会停留在中道上，又怎么会被常、无常、我、无我两种见解所迷惑呢？或者有些人虽然听到了常乐我净的名字，却只是把它理解成常乐我净，随着语言产生见解，蒙蔽了自己的真心，那么无我这个药就会变成无我这个病。所以，真我难以辩论，只有证悟才能明白。就像大涅槃经说，譬如两个人，是亲密的朋友，一个是王子，一个是贫贱之人。这两个人互相来往。这时，贫贱之人看到王子有一把好刀，非常干净，非常漂亮，心中贪婪地想要得到。后来，王子拿着这把刀逃到另一个国家。于是，贫贱之人后来在一个人家寄宿，就在睡梦中喃喃地说：“刀、刀”。旁边的人听到后，把他带到国王那里。国王问：“你说刀，从哪里得到的？”这个人就把以上的事情告诉了国王。国王说：“即使你把我杀了，肢解我的手脚，你也不可能得到这把刀。我和王子是亲密的朋友，以前我们住在一起，虽然我亲眼见过这把刀，但是我连碰都不敢碰，更不要说去拿了。”国王又问：“你看到刀的时候，是什么样子？”这个人回答说：“大王，我看到的那把刀，像公羊的角。”国王听到后，哈哈大笑，说：“你以后想去哪里就去哪里，不要害怕。我的宝库里根本没有这样的刀，何况你是在王子那里看到的。”这时，国王问大臣们：“你们曾经见过这样的刀吗？”大臣们听了，都面面相觑。国王就立了另一个儿子，继承王位。国王又问辅相：“你们曾经在官库里见过这样的刀吗？”大臣们回答说：“我们曾经见过。”国王又问：“它是什么样子的？”大臣们回答说：“大王，像公羊的角。”国王说：“我的宝库里，哪里会有这样的刀呢？”接着，四个国王都检查了宝库，却怎么也找不到。过了好长一段时间，那个逃走的王子从另一个国家回来了，回到自己的国家，又当上了国王。他登基后，又问大臣们：“你们见过那把刀吗？”大臣们回答说：“大王，我们都见过。”国王又问：“它是什么样子的？”大臣们回答说：“大王，它的颜色很干净，像优钵罗花。”又有人说：“形状像羊角。”又有人说：“它的颜色红彤彤的，像一堆火。”又有人说：“像一条黑蛇。”国王大笑说：“你们都看不到我刀的真实相貌。善男子，菩萨摩诃萨也是这样，出现在世间，宣说我的真实相貌，说完就离开了。就像王子拿着干净漂亮的刀，逃到另一个国家。凡夫愚人说：‘一切都有我、有我。’就像那个贫贱之人寄宿在别人家，梦中喃喃地说‘刀、刀’。声闻缘觉问众生：‘我有何相？’众生回答说：‘我看到我的相貌，像拇指那么大。’或者说：‘像米粒那么大。’或者说：‘像稗子那么大。’有人说：‘我的相貌住在心中，像太阳一样炽热。’这些众生不知道我的相貌，就像那些大臣不知道刀的相貌。菩萨这样宣说我的法，凡夫不知道，就各种分别，错误地造作我的相貌，就像问刀的相貌，却回答说像羊角。这些凡夫，一个接一个地产生邪见。为了断除这些邪见，如来示现，宣说无我，就像王子告诉大臣们说：‘我的宝库里没有这样的刀。’善男子，今天如来所说的真我，叫做佛性。这个佛性，在我佛法中，就像干净的刀。善男子，如果有一个凡夫能够善于宣说，这就是随顺无上佛法。如果有人能够善于分别，随顺宣说，这些人就知道这就是菩萨的相貌。}%
@{問。平等空門。一心大旨。既美惡無際。凡聖俱圓。何乃受潤有差。苦樂不等。}@
%{问：平等的空门，一心的大旨，既然美丑无际，凡圣俱圆，为什么接受的润泽会有差别，苦乐不平等呢？}%

@{答。萬事由人自召。唯心一理無虧。美惡但自念生。果報焉從他得。如傳奧法師云。但以內有惡業。則外感邪魔。若內起善心。則外值諸佛。斯則善惡在己。而由人乎哉。是以西施愛江。嫫母嫌鏡。實為癡也。且君子尚求諸已。而不怨天尤人。況菩薩歟。若能深信斯談。則可以虛心絕想。頓入法空矣。故起信論云。或有眾生無善根力。則為諸魔外道鬼神之所惑亂。若於坐中現形恐怖。或現端正男女等相。當念唯心境界。則滅。終不為惱。是知聖者。正也。心正即聖。故云心正可以辟邪。如日月。正當天。草木無邪影。故知此心是凡聖之宅。根境之原。只為凡夫執作賴耶之識。成生死苦惱之因。聖者達為如來藏心。受涅槃常樂之果。若云阿賴耶識。則有名無體。以情執有。不究竟故。當證聖時。其名即捨。若云如來藏心。則有名有體。以本有非執故。至未來際不斷故。如以金作鐶。鐶相虛。金體露現。如來藏作賴耶。賴耶相虛。藏性現。今眾生以隨情執重故。多認賴耶。不信有如來藏。以不信故。自既輕慢。又毀滅他人。謗法之愆。無過此失。念念昧如來法界之性。步步造眾生業果之因。惡業日新。苦緣無盡。於安隱處。生衰惱心。向解脫中。成繫縛果。受焰口針喉之體。經劫而飢火焚燒。作披毛戴角之身。觸目而網羅縈絆。或墮無間獄。抱劇苦而常處火輪。或生修羅宮。起。鬪諍而恒雨刀劍。或暫居人界。剎那而八苦交煎。或偶處天宮。倏忽而五衰陷墜。長沈三障。不出四魔。皆為不知如來藏心。失唯識妙性。背真慈父傭賃外方。捨大智王。依投他國。是以諸佛驚入火宅。祖師特地西來。指真歸而不歸。示正見而弗見。都為藏識熏處。無始堅牢。執情厚而如萬疊氷崖。疑根深而似千重闇室。今者廣搜玄奧。不厭文繁。和會千聖之微言。洞達百家之祕說。無一法不順。能成孝義之門。無一念不和。盡為無諍之道。則六入空聚。畢竟無人。五陰舍中。豁然虛寂。是以內無所作。外無所依。外無所依。萬有不能絆。內無所作。千慮不能馳。遂得靜佛邊疆。絕一塵而作亂。匡法國土。無一境而不降。可謂會天性於此時。更無異種。定父子於今日。唯我家風。如鴦崛魔羅經云。常受人天一切快樂。族姓殊勝。悉皆具足。斯由聞知。一切眾生悉有如來常住藏故。乃至若彼眾生。去來現在。於五趣中。支節不具。輪轉生死。受一切苦。斯由輕慢如來藏故。}@
%{答：万事都是由人自己招感，唯心一理没有亏欠。美丑都是自己念头生起的，果报又从哪里得到呢？就像传奥法师说，只要内心有恶业，就会在外感招邪魔。如果内心起善心，就会在外遇到诸佛。这就是说，善恶都在自己，而由人自己决定啊。所以西施爱江，嫫母嫌镜，其实都是愚痴。况且君子尚且求诸己，而不怨天尤人，何况菩萨呢？如果能深信这些道理，就可以虚心绝想，顿入法空了。所以《起信论》说，有些人没有善根力，就会被诸魔外道鬼神迷惑。如果在坐禅中出现恐怖的幻象，或者出现端正男女等相，要念念不忘唯心境界，这样幻象就会消失，不会再被烦恼。由此可知，圣人就是正直的，心正就是圣。所以说心正可以辟邪。就像日月，正当天的时候，草木就没有邪影。所以知道这个心是凡圣的住所，根境的源头。只是凡夫执着于阿赖耶识，成为生死苦恼的根源。圣人明白这是如来藏心，接受涅槃常乐的果报。如果说阿赖耶识，它有名无体，以情执着于有，不究竟。当证得圣位时，这个名就会舍弃。如果说如来藏心，它有名有体，以本有非执着，直到未来际不断。就像用金子做手镯，手镯是空的，金子的本体显现出来。如来藏化作阿赖耶，阿赖耶是空的，藏性显现。现在众生因为随情执着太重，所以大多认定阿赖耶，不相信有如来藏。因为不相信，所以自己既轻慢，又毁灭他人，谤法的罪过，没有比这更严重的失误了。念念迷昧如来法界之性，步步造作众生业果之因。恶业日新，苦缘无尽。在安稳的地方，生起衰恼之心。向解脱中，成就束缚的果报。接受焰口针喉的痛苦，经历劫难而饥火焚烧。化作披毛戴角的身躯，触目所及都是网罗萦绊。或者堕入无间地狱，抱持剧苦而常处火轮。或者生到修罗宫，起斗争，而恒雨刀剑。或者暂时住在人界，刹那间八苦交煎。或者偶然在天堂，倏忽之间五衰陷坠。长久沉沦于三障，出不了四魔。都是因为不知道如来藏心，失去唯识妙性，背叛真正的慈父，到外方做工。舍弃大智之王，依附投靠他国。所以诸佛惊入火宅，祖师特地西来，指点真谛却无人归依，示现正见却无人看见。都是因为藏识熏染，无始以来坚固，执着情欲，如同万叠冰崖。疑根深厚，如同千重黑暗的房间。现在广搜玄奥，不厌烦文字繁复，汇集千圣的微言，洞达百家的秘诀，没有一个法不顺，能成就孝义之门。没有一个念头不和谐，尽是无争之道。那么六入空聚，毕竟无人。五阴舍中，豁然虚寂。所以内心无所作，外无所依。外无所依，万物都不能束缚。内心无所作，千虑都不能驰骋。于是得到清净的佛国边疆，断绝一切尘埃而作乱。匡正法界国土，没有一个境界不降伏。可以说，在这个时候汇集了天性，没有其他异类。确定了父子关系，只有我家风。就像《鸯崛魔罗经》说，常常享受人天一切快乐，族姓殊胜，悉皆具足。这是因为闻知，一切众生都有如来常住藏的缘故。乃至那些众生，过去现在未来，在五趣中，肢体不全，轮回生死，受尽一切苦难。这是因为轻慢如来藏的缘故。}%

@{問。但了一心。不求諸法。紹隆三寶。自行化他。得圓滿妙覺位不。}@
%{问：只悟了一心，不求诸法，绍隆三宝，自行化他，就能得到圆满妙觉位吗？}%

@{答。覺心無易。則開佛知見。佛知見開。無幽不矚。不二之相。佛眼所見。一實之道。佛智所知。照窮法界之邊。洞徹真原之底。上成諸佛。下化眾生。靡不由茲自他俱利。夫欲正修行者。不歸宗鏡。皆墮邪修。或滯權小。此宗鏡正義。過去十方一切諸佛。於此圓修已成。現在一切諸佛現成。未來一切諸佛當成。過去一切菩薩已學。現在一切菩薩現學。未來一切菩薩當學。所以起信論明。須先正念真如之法。石壁鈔云。謂一切行門。皆從真如所起。以是行原故。非真流之行。無以契真。何有契真之行。不從真起。此乃是所信法中之根本故。所以萬緣所起。起自真如。會緣所入。入於真如。菩薩發心。先念真如。菩薩起信。亦先信真如。菩薩所行。亦契會真如。}@
%{答：觉心没有改变，就打开了佛的知见。佛的知见打开，就没有幽暗之处不能照见。不二的相，是佛眼所见。一实的道理，是佛智所知。照亮法界的边缘，洞彻真谛的根源。向上成就诸佛，向下化度众生。没有不从这里得到自他俱利。想要真正修行的人，不归宗镜，都会堕落邪修，或者停滞于权小法。这个宗镜正义，过去十方一切诸佛，都在这里圆满修行成就。现在一切诸佛现成。未来一切诸佛将要成就。过去一切菩萨已经学习，现在一切菩萨正在学习，未来一切菩萨将要学习。所以《起信论》说明，必须先正念真如之法。《石壁钞》说，一切行门，都从真如所起。因为这是行的根本，所以不是真如之流的行，不能契合真如。有什么契合真如的行，不是从真如所起呢？这就是所信法中的根本。所以万缘所起，起自真如。汇集缘分所入，进入真如。菩萨发心，先念真如。菩萨起信，也先信真如。菩萨所行，也契合真如。}%
@{又問。云何是信真如之相。}@
%{又问，什么是相信真如的相呢？}%

@{答。不信一切法。是信真如之相。}@
%{答：不相信一切法，这就是相信真如的相。}%

@{以真如理中。本無諸法。}@
%{因为真如的道理中，本来就没有诸法。}%

@{若見諸法為有。是信諸法。不信真如。}@
%{如果看到诸法是有，那就是相信诸法，不相信真如。}%

@{是以無夙植廣大菩提一乘種子之因緣者。卒難起信。}@
%{所以没有先前种下广大菩提一乘种子的因缘的人，最终很难生起信心。}%

@{故祖師頌云。大緣與信合。或得入宗鏡者。是知非小緣矣。}@
%{所以祖师颂说：“大缘与信合，或得入宗镜者，是知非小缘矣。”}%

@{如楞伽經云。爾時世尊告大慧菩薩。攝受大乘者。則攝受諸佛菩薩緣覺聲聞。}@
%{就像《楞伽经》中说：那时世尊告诉大慧菩萨，摄受大乘法的人，就摄受了诸佛菩萨缘觉声闻。}%

@{攝受諸佛菩薩緣覺聲聞者。則攝受一切眾生。}@
%{摄受诸佛菩萨缘觉声闻的人，就摄受了一切众生。}%

@{攝受一切眾生者。則攝受正法。}@
%{摄受一切众生的人，就摄受了正法。}%

@{攝受正法者。則佛種不斷。}@
%{摄受正法的人，佛种就不会断绝。}%

@{佛種不斷者。則能了知得殊勝入處。}@
%{佛种不断的人，就能了知得殊胜的入处。}%

@{知得殊勝入處。菩薩摩訶薩常得化生。建立大乘。十自在力。現眾色像。通達眾生形類希望煩惱諸相。}@
%{了知殊胜的入处，菩萨摩诃萨就能常得化生，建立大乘，拥有十自在力，现出种种色像，通达众生形类、希望、烦恼诸相。}%

@{如實說法。}@
%{如实说法。}%

@{如實者。不異。}@
%{如实，就是不异。}%

@{如實者。不來不去相。}@
%{如实，就是没有来去相。}%

@{一切虛偽息。}@
%{一切虚伪都息灭了。}%

@{是名如實。}@
%{这叫做如实。}%

@{又云。佛言。但覺自心現量。妄想不生。安隱快樂。世事永息。}@
%{又说，佛说：只要觉知自己的心现量，妄想不生，安隐快乐，世事永息。}%

@{安隱快樂者。則寂靜妙常。}@
%{安隐快乐，就是寂静妙常。}%

@{世事永息者。則攀緣已斷。}@
%{世事永息，就是攀缘已断。}%

@{可謂遇圓滿寶藏。頓絕希求。到常樂涅槃。更無所至。}@
%{可以说，遇到了圆满的宝藏，顿时断绝了希求，到达常乐涅槃，再也没有其他地方可以去。}%

@{是凡聖之際。如達家鄉。為迷悟之依已窮根本。}@
%{这是凡圣的界限，就像到达家乡一样，迷悟的依凭已经穷尽了根本。}%

@{大涅槃經云。金剛寶藏。無所缺減。}@
%{《大涅槃经》说：金刚宝藏，无所缺减。}%

@{華嚴經偈云。種種變化無量力。一切世界微塵等。欲悉了達從心起。菩薩以此初發心。}@
%{《华严经》偈颂说：“种种变化无量力，一切世界微尘等，欲悉了达从心起，菩萨以此初发心。”}%

@{寶藏論本際品云。是以本際無名。名於無名。本際無相。名於無相。}@
%{《宝藏论》本际品说：所以本际无名，名为无名；本际无相，名为无相。}%

@{名相既立。妄惑遂生。真一理沈。道宗事隱。}@
%{名相既立，妄惑就产生了，真一理沉没，道宗的事隐没不显。}%

@{是以無名之朴。遍通一切。不可名目。過限量界。一體無二。}@
%{所以无名的朴素，遍通一切，不可名目，超过了量界，一体无二。}%

@{故經云。森羅及萬像。一法之所印。即本際也。}@
%{所以经说：森罗万象，都是一法所印，这就是本际。}%

@{然本際之理。無自無他。非一非異。包含一氣。該入萬有。}@
%{然而本际的道理，无自无他，非一非异，包含着一气，该入万有。}%

@{若復有人自性清淨。含一而生。中無妄想。即謂聖人。}@
%{如果有人自性清净，含一而生，心中没有妄想，这就是圣人。}%

@{然實際中。亦無聖人法如微塵許而有異也。}@
%{然而实际上，也没有圣人法像微尘那样有差别。}%

@{若復有人自性清淨。含一而生。中有妄想。自然濁亂。則謂凡夫。}@
%{如果有人自性清净，含一而生，心中有妄想，自然就浑浊混乱，这就是凡夫。}%

@{然實際中。亦無凡夫法如微塵許而有異也。}@
%{然而实际上，也没有凡夫法像微尘那样有差别。}%

@{故經云。佛性平等。廣大難量。凡聖不二一切圓滿。咸備草木。周遍螻蟻。乃至微塵毛髮。莫不含一而生。}@
%{所以经说：佛性平等，广大难量，凡圣不二，一切圆满，都具备在草木之中，周遍于蝼蚁，乃至微尘毛发，莫不含一而生。}%

@{故云能了知一萬事畢也。}@
%{所以说，能了知一，万事就都完了。}%

@{是以眾生皆乘一而生。故云一乘。}@
%{所以众生都乘一而生，所以说一乘。}%

@{若迷故則異。覺故則一。}@
%{如果迷了，就认为不同；如果觉悟了，就认为是一。}%

@{故云前念是凡。後念即聖。}@
%{所以说，前念是凡，后念就成圣。}%

@{又云。一念知一切法也。}@
%{又说，一念能知一切法。}%

@{是以一即一切。一切即一。}@
%{所以说，一即一切，一切即一。}%

@{故云以一之法。功成萬像。}@
%{所以说，以一法，就能成就万象。}%

@{故經云。一切若有心。即迷。一切。若無心。即。遍十方。}@
%{所以经说：一切如果有心，就迷了；一切如果无心，就遍十方。}%

@{故真一萬差。萬差真一。譬如海涌千波。千波即海。一切皆無有異也。}@
%{所以真一万差，万差真一，譬如海涌千波，千波即海，一切都没有差别。}%

@{乃至萬物含一而生。即彼萬物亦為一也。}@
%{乃至万物含一而生，那么彼万物也都是一。}%

@{何以故。以本一故末則無異。}@
%{为什么呢？因为本是一，所以末就没有差别。}%

@{譬如檀生檀枝。非椿木也。}@
%{譬如檀木生檀枝，不是椿木。}%

@{故法華經偈云。十方佛土中。唯有一乘法。}@
%{所以《法华经》偈颂说：十方佛土中，唯有一乘法。}%

@{一乘者。即一心也。}@
%{一乘，就是一心。}%

@{一切萬有。十方虛空。皆從真如一心之種子所現。}@
%{一切万有，十方虚空，都是从真如一心之种子所现。}%

@{如檀生檀枝。蘭生蘭葉。乃至本末中邊。更無異相。}@
%{就像檀木生檀枝，兰草生兰叶，乃至本末中边，都没有差别相。}%

@{故云。一即一切。一切即一。}@
%{所以说，一即一切，一切即一。}%

@{若能如是。何慮不畢。}@
%{如果能这样，还有什么担心完不了呢？}%

@{若能如是究竟圓通。此外更無不了之法。}@
%{如果能这样究竟圆通，除此之外，再也没有不了的法。}%

@{則無理而不明。無事而不盡。}@
%{就没有道理不明白，就没有事做不完。}%

@{以一法能成一切法故。}@
%{因为一法能成就一切法。}%

@{如華嚴疏云。若入此觀法。則智與心相應。}@
%{就像《华严经疏》说：如果进入这种观法，那么智慧就与心相应。}%

@{是以因由心學。果是心成。境由心現。解由心起。}@
%{所以因是心学，果是心成；境是心现，解是心起。}%

@{分位神通是心。力用造作是心。現起分別是心。決擇所得是心。}@
%{分位神通是心，力用造作是心，现起分别是心，决择所得是心。}%

@{乃至尋求知識。造詣佛土。並皆是心。}@
%{乃至寻求知识，造诣佛土，都是心。}%

@{心外無得。何所疑耶。}@
%{心外无得，还有什么可疑的呢？}%

@{故知心垢則娑婆現相。心淨則華藏含空。}@
%{所以知道，心垢就现出娑婆世界相，心净就现出华藏世界，包含虚空。}%

@{迴轉而恒起識輪。交羅而匪離心網。}@
%{不断地回转，恒起识轮，交错缠绕，不离心网。}%

@{故海幢不起寂定。廣作十方佛事之門。}@
%{所以海幢不离寂定，广泛地做十方佛事之门。}%

@{善財不出道場。遍歷一百十城之法。}@
%{善财不出道场，遍历一百十城。}%

@{是以文殊即自心能證之妙慧。}@
%{所以文殊就是自己心能证得的妙慧。}%

@{善財至彌勒。一心佛果滿後。却令見文殊。}@
%{善财到了弥勒，一心佛果圆满之后，却让他见到文殊。}%

@{因位將極。令返照心原。更無有異。}@
%{因位将要极尽，让他返照心原，再没有差别。}%

@{未始動念故。再訪文殊不見其身者。}@
%{因为没有开始动念，所以再次拜访文殊，不见其身。}%

@{但了自心空般若故。是真見文殊。}@
%{因为了知自己心空般若，这就是真见文殊。}%

@{普賢是自心所證法界無盡妙行。}@
%{普贤是自己心所证的法界无尽妙行。}%

@{善財雖遍法界參諸善友。欲見普賢。不假別指。便於初會始成之處。如來座前。而起念求隨念即見。}@
%{善财虽然遍法界参访诸善友，想要见普贤，不需要别人指点，就在初会开始的地方，如来座前，只要起念求，随念就见。}%

@{普賢在如來前。初無動移。}@
%{普贤在如来面前，最初没有移动。}%

@{此正顯觀心即見希奇之相。}@
%{这正显现观心即见的神奇相。}%

@{見聞證入。由覩前相。即是見心。}@
%{见闻证入，从看到前面的相，就是见到心。}%

@{所以普賢身相如虛空遍一切處。}@
%{所以普贤的身相像虚空一样，遍一切处。}%

@{故以普眼菩薩等入百千三昧求覓普賢不見。}@
%{所以普眼菩萨等等进入百千三昧，寻找普贤，却不见。}%

@{只謂離念入定。厭境求真。}@
%{只认为离念入定，厌恶境界求真。}%

@{不知塵塵是文殊。念念即普賢故。}@
%{不知道尘尘是文殊，念念就是普贤。}%

@{是以善財一人。運悲智而橫廣十方。修願行而竪窮三際。}@
%{所以善财一人，运悲智而横广十方，修愿行而竖穷三际。}%

@{從初至後。因滿果圓。明顯一心以為牓樣。總攝一切。}@
%{从初到后，因满果圆，明显地一心作为榜样，总摄一切。}%

@{始行菩薩。諸觀行人。皆倣此修。}@
%{开始行菩萨道的人，诸观行人，都仿效这样修行。}%

@{離此觀心。別無殊勝。}@
%{离开这种观心，别无殊胜。}%

@{乃至六度萬行。若不了自心。皆成權漸。果歸生滅。報在人天。}@
%{乃至六度万行，如果不了知自己心，都成为权渐，果报归于生灭，报应在人天。}%

@{若能運心。福智無盡。}@
%{如果能运心，福智无穷无尽。}%

@{如大智度論云。菩薩摩訶薩。知諸法實相。無取無捨。無所破壞。}@
%{就像《大智度论》说：菩萨摩诃萨，知道诸法实相，无取无舍，无所破坏。}%

@{行不可得般若波羅蜜。以大悲心。還修福行。}@
%{行不可得般若波罗蜜，以大悲心，还修福行。}%

@{福行初門。先行布施。}@
%{福行的入门，首先是布施。}%

@{菩薩行般若波羅蜜。智慧明利。能分別施福。}@
%{菩萨行般若波罗蜜，智慧明利，能分别施福。}%

@{施物雖同。福德多少。隨心優劣。}@
%{施物虽然相同，福德多少，随心优劣。}%

@{如舍利弗以一鉢飯上佛。佛即迴施狗。而問舍利弗。汝以飯施我。我以飯施狗。誰得福多。}@
%{就像舍利弗用一钵饭供养佛，佛就回施给狗，然后问舍利弗：你用饭供养我，我用饭施给狗，谁得福多？}%

@{舍利弗言。如我解佛法義。佛施狗得福多。}@
%{舍利弗说：按照我对佛法的理解，佛施给狗得福多。}%

@{舍利弗者。於一切人中智慧最上。而佛福田最為第一。不如佛施狗惡田得福極多。}@
%{舍利弗，在一切人中智慧最上，而佛的福田是最为第一，不如佛施给狗的恶田得福极多。}%

@{以是故知。大福從心生。不在田也。}@
%{所以知道，大福从心生，不在田地。}%

@{如舍利弗。千萬億倍。不及佛心。}@
%{就像舍利弗，千万亿倍，也不及佛心。}%
@{問曰。如汝說福田妙故得福多。而舍利弗施佛不得大福。}@
%{问：你说福田妙故得福多，而舍利弗施佛不得大福。}%

@{答曰。良田雖復得福多。而不如心。所以者何。心為內主。田是外事。菩薩本緣經偈云。若行慧施時。福田雖不淨。能生廣大心。果報無有量。故知福從心生。不因田出。別請五百阿羅漢。不如依次一凡僧。何者。以平等心福勝。取捨心福微。則勝劣由心。豈在田乎。施法既爾。六度萬行亦然。所以清涼鈔云。因該果海。果徹因原。以極果由於始信。信依本智而起。今不離本智故。斯則以因成果。攝果酬因。然因有二種。一約本有。恒沙性德。信解行願等無不具故。二約修起。謂依本信德而起信心。依本解德而起解心。如起信論云。以知法性無慳貪故。隨順修行檀波羅蜜等故。一一修起。皆帶本有。俱來至果。無間道中。一時頓圓。解脫道中。因果交徹。名為得果。果亦有二。一者本有菩提涅槃。一切佛性本覺具故。二者修起今證菩提。始覺悟故。始覺同本。無復始本之異。名究竟覺。則二果無礙。然二因本從本覺體上起來。則二因與本果無礙。始覺既同本覺。則果全同於二因。則二因與二果交徹。故因該果海。果徹因原。又初發心時。便成正覺。因該果也。雖得佛道。不捨菩薩行。果徹因也。華嚴論云。善財一念發心。頓無能所。了三世性。性絕古今。自覺自心。本來是佛。不成正覺。不證菩提。身心性相無證修者。不成不壞。本來如是。隨緣動寂。不壞有無。所行諸行。皆唯智起。斯宗鏡旨。是善巧智之所知。廣大心之所信。如華嚴經云。知一切眾生種種所緣。唯是一相。悉不可得。一切諸法。皆如。金剛善巧智。是以上至妙覺極聖之位。中及大權菩薩修行之門。下至底下凡夫生死之地。皆同一心。無有高下。迷之自墮。悟之即昇。迷悟似殊。真心靡易。古德云。不鏡方寸。虛負性靈。又云。自己不明。則是空受例物。如此開示。不負前機。持王庫之真刀。得雪山之正味。證解信入之者。直紹寶王。見聞隨喜之人。能成佛種。斯恩難報。莫等尋常。任肩負頂戴。盡塵沙劫中。亦不能報一句之恩。仰思曠古求法之人。釋迦文等。投身大火。翹足深林。析骨剜身。剝皮刺血。乃至常啼東請。善財南求。藥王燒手。普明刎頭。皆是知恩報德之人。為法忘軀之士。今勸後學。生殷重心。勿得自輕。虛擲光景。}@
%{答：良田虽然得福多，却不如心。为什么呢？心是内主，田是外事。《菩萨本缘经》偈云：“若行慧施时，福田虽不净，能生广大心，果报无有量。”所以知道福从心生，不因田出。另外请五百阿罗汉，不如依次请一位凡僧。为什么呢？因为以平等心福胜，取舍心福微。那么胜劣由心，难道在于田吗？施法如此，六度万行亦然。所以《清凉钞》云：“因该果海，果彻因原。以极果由于始信，信依本智而起。今不离本智故，斯则以因成果，摄果酬因。”然而因有两种，一约本有，恒沙性德，信解行愿等无不具故；二约修起，谓依本信德而起信心，依本解德而起解心。如《起信论》云：“以知法性无悭贪故，随顺修行檀波罗蜜等故，一一修起，皆带本有，俱来至果，无间道中，一时顿圆，解脱道中，因果交彻，名为得果。”果亦有二，一者本有菩提涅槃，一切佛性本觉具故；二者修起今证菩提，始觉悟故。始觉同本，无复始本之异，名究竟觉。则二果无碍。然二因本从本觉体上起来，则二因与本果无碍。始觉既同本觉，则果全同于二因，则二因与二果交彻。故因该果海，果彻因原。又初发心时，便成正觉，因该果也。虽得佛道，不舍菩萨行，果彻因也。《华严论》云：“善财一念发心，顿无能所，了三世性，性绝古今，自觉自心，本来是佛。不成正觉，不证菩提，身心性相无证修者，不成不坏，本来如是，随缘动寂，不坏有無，所行诸行，皆唯智起。”斯宗镜旨，是善巧智之所知，广大心之所信。如《华严经》云：“知一切众生种種所缘，唯是一相，悉不可得，一切诸法，皆如。金剛善巧智。”是以上至妙觉极圣之位，中及大权菩萨修行之门，下至底下凡夫生死之地，皆同一心，无有高下。迷之自堕，悟之即升。迷悟似殊，真心靡易。古德云：“不鏡方寸，虛負性灵。”又云：“自己不明，則是空受例物。”如此开示，不负前机，持王库之真刀，得雪山之正味。证解信入之者，直绍宝王。见闻隨喜之人，能成佛種。斯恩难报，莫等尋常。任肩负頂戴，尽尘沙劫中，亦不能报一句之恩。仰思旷古求法之人，释迦文等，投身大火，翘足深林，析骨剜身，剝皮刺血，乃至常啼东请，善财南求，药王烧手，普明刎头，皆是知恩报德之人，为法忘躯之士。今劝后学，生殷重心，勿得自轻，虛擲光景。}%

@{問。妙明真心。覺王祕旨。理雖圓頓。正解難成。更希善巧之門。重證將來之信。}@
%{问：妙明真心，觉王秘旨，理虽圆顿，正解难成。更希善巧之门，重证将来之信。}%

@{答。前已引法說。今更將喻明。此宗鏡。一心。是諸法自性。如一珠有八萬四千孔。入一孔全收珠體。似一月影現一切水。一一影不離月輪。又若分白栴檀。片片而本香無異。猶布青陽令。處處而春色皆同。是則一法明心。萬緣指掌。皎然法喻。可以收疑。}@
%{答：前面已经引经说法，现在再用比喻说明。此宗镜，一心，是诸法自性。如一珠有八万四千孔，入一孔全收珠体。似一月影现一切水，一一影不离月轮。又若分白栴檀，片片而本香无异。犹布青阳令，处处而春色皆同。是则一法明心，万缘指掌，皎然法喻，可以收疑。}%

@{問。凡曰提宗。直陳正義。何須引喻。廣具繁文。}@
%{问：凡是提宗，直陈正义，何须引喻，广具繁文。}%

@{答。為未直下頓悟之人。不無方便。如方便心論云。若就喻者。凡聖同解。然後可說。如言是心動發。猶如迅風。一切凡夫知風動故。便得決了心為輕躁。若不知者。不得為喻。}@
%{答：为了未直下顿悟之人，不无方便。如《方便心论》云：“若就喻者，凡圣同解，然后可说。如言是心动发，犹如迅风。一切凡夫知风动故，便得决了心为轻躁。若不知者，不得为喻。”}%

@{問曰。何故不但說正義而說喻也。}@
%{问：为什么不但说正义而说喻呢？}%

@{答曰。凡說喻者。為明正義。又云。凡欲立義。當依四種知見。何等為四。一者現見。二者比知。三以喻知。四隨經教。又法華經云。智者可以譬喻得解。今但取正解圓明。非論法說喻說。若不悟道。徒執絕言。今所言者。皆是提宗唱道之言。極妙窮原之說。如云萬句浮言。不及一句妙理。千般魚目不及徑寸明珠。夫一句妙理者。即宗鏡之言也。斯言不可辯而自通。不可解而自釋。所以云。善言不辯。辯言不善。}@
%{答：凡说喻者，为明正义。又云：凡欲立义，当依四种知见。何等为四？一者现见，二者比知，三以喻知，四随经教。又《法华经》云：“智者可以譬喻得解。”今但取正解圆明，非论法说喻说。若不悟道，徒执绝言。今所言者，皆是提宗唱道之言，极妙穷原之说。如云万句浮言，不及一句妙理，千般鱼目不及径寸明珠。夫一句妙理者，即宗镜之言也。斯言不可辩而自通，不可解而自释。所以云：善言不辩，辩言不善。}%
@{問。佛旨開頓漸之教。禪門分南北之宗。今此敷揚。依何宗教。}@
%{问：佛陀的教法有顿悟和渐修两种，禅宗又分南北两派。现在这个讲法，属于哪种教法呢？}%

@{答。此論見性明心。不廣分宗判教。單提直入。頓悟圓修。亦不離筌罤而求解脫。終不執文字而迷本宗。若依教。是華嚴。即示一心廣大之文。若依宗。即達磨。直顯眾生心性之旨。如宗密禪師。立三宗三教。和會祖教。一際融通。禪三宗者。一息妄修心宗。二泯絕無寄宗。三直顯心性宗。教三種者。一密意依性說相教。二密意破相顯性教。三顯示真心即性教。先敘禪宗。初息妄修心宗者。說眾生雖本有佛性。而無始無明覆之不見。故輪迴生死。諸佛已斷妄想故。見性了了。出離生死。神通自在。當知凡聖功用不同。外境由心故。各有分限。故須背境觀心。息滅妄念。念盡即覺。無所不知。如鏡昏塵。塵盡明現。須修禪觀。遠離喧雜。調息調身。心注一境等。二泯絕無寄宗者。說凡聖等法。皆如夢幻。都無所有。本來空寂。非今始無。即此達無之智亦不可得。平等法界。無佛眾生。法界亦是假名。心既不有。誰言法界。無修不修。無佛不佛。設有一法勝過涅槃。我說亦如夢幻。無法可拘。無佛可作。凡有所作。皆是迷妄。如了達本來無事。心無所寄。方免顛倒。始名解脫。三直顯心性宗者。說一切諸法。若有若空。皆唯真性。無相無為。體非一切。謂非凡非聖。然即體之用。謂能凡能聖等。於中指示心性。復有二類。一云。即今能言語動作貪嗔慈忍造善惡受苦樂等。即汝佛性。即此本來是佛。除此無別佛。了此天真自然故。不可起心修道。道即是心。性如虛空不增不減。但隨時隨處。息業養神。自然神妙。此為真悟。二云。諸法如夢。諸聖同說。妄念本寂。塵境本空。本空之心。靈知不昧。即此空寂之知。是汝真性。任迷任悟。心本自知。不藉緣生。不因境起。知之一字。眾妙之門。若頓悟此空寂之知。知且無念無形。誰為我相人相。覺諸相空。心自無念。念起即覺。覺之即無。修行妙門。唯在此也。此上兩說。皆是會相歸性。故同一宗。次佛教三種。一密意依性說相教者。佛說三界六道。悉是真性之相。但是眾生迷性而起。無別自體。故云依性。然根鈍者。本難開悟。故且隨他所見境相。說法。漸漸度之。故云說相。說未彰顯。故云密意。此一教中。自有三類。一人天因果教。說善惡業報。令知因果。二斷惑滅苦教。說三界無安。皆如火宅之苦。令斷業惑之集。修道證滅等。三將識破境教。說上生滅等法。不關真如。但各是眾生無始已來。法爾有八種識。於中第八識是其根本。頓變根身器界種子。轉生七識。各能變現自分所緣。此八識外。都無實法。}@
%{答：这个说法是讲明心见性，没有广阔地划分宗派和教法，而是直接点明，顿悟圆满修行。也不离开比喻和象征去寻求解脱，最终不执着文字而迷失本宗。如果从教法上来说，就是华严经，它展现了一心广大的道理。如果从宗派上来说，就是达摩祖师，他直接阐明了众生本性的旨意。像宗密禅师，就建立了三宗三教，融合祖师教法，一切融通。禅宗的三宗分别是：一息妄修心宗，二泯绝无寄宗，三直显心性宗。教法的三种分别是：一密意依性说相教，二密意破相显性教，三显示真心即性教。先说禅宗。首先是息妄修心宗，它讲众生虽然本来具有佛性，但是无始无明遮蔽了它，所以轮回生死。诸佛已经断除了妄想，所以见性明了，脱离生死，神通自在。要知道凡夫和圣人的功用不同，外境是由心产生的，各有界限，所以要背境观心，熄灭妄念。念尽即觉，无所不知。就像镜子蒙上灰尘，灰尘尽了就明朗显现。需要修禅观，远离喧杂，调息调身，心专注于一境等等。第二是泯绝无寄宗，它讲凡夫和圣人等一切法，都如同梦境幻觉，本来空寂，并非现在才没有。即使是证悟到空无的智慧，也是不可得的。平等的法界，没有佛和众生，法界也是假名。心本来不存在，谁还说有法界呢？无修不修，无佛不佛。即使有一种法超越涅槃，我说它也如同梦境幻觉，无法拘束，无法依靠。凡是所有造作，都是迷妄。如果了达本来无事，心无所寄，才能免除颠倒，这才是解脱。第三是直显心性宗，它讲一切诸法，无论是有的还是空的，都是唯心真性。无相无为，体非一切，也就是说不是凡夫也不是圣人。然而，真性也有作用，可以显现凡夫和圣人等等。在这个宗派中，指明心性，又有两种说法。第一种说法是，现在能言语动作，贪嗔慈忍，造善恶，受苦乐等等，就是你的佛性，就是你本来就是佛，除此之外没有别的佛。明白了这种天真自然，所以不可起心修道，道就是心，心性如同虚空，不增不减。只要随时随地，息业养神，自然神妙，这就是真悟。第二种说法是，诸法如同梦境，诸圣都这么说。妄念本来寂灭，尘境本来空寂。本来空寂的心，灵知不昧。就是这种空寂的知觉，就是你的真性。任凭迷失或觉悟，心本来就自知，不依靠缘起，不因境而生。知之一字，是通向一切妙法的门户。如果顿悟这种空寂的知觉，知道它无念无形，谁还有我相和人相呢？觉悟诸相皆空，心自然无念，念起即觉，觉之即无。修行的妙门，就在这里。以上两种说法，都是将相归于性，所以属于同一个宗派。接下来是佛教的三种教法。第一是密意依性说相教，佛说三界六道，都是真性的相，但是众生迷失了真性而产生的，没有别的自性。所以说依性。但是根钝的人，本来就难以开悟，所以就顺着他们所见到的境相说法，慢慢地引导他们，所以说说相。所说还没有完全彰显，所以说密意。在这个教法中，本身又有三类。一是人天因果教，讲善恶业报，让人知道因果。二是断惑灭苦教，讲三界没有安乐，都如同火宅之苦，让人断除业惑的集聚，修道证得灭度等等。三是将识破境教，讲上面生灭等法，不关乎真如，只是众生无始以来，本来就有八种识，其中第八识是根本，它顿时改变根身器界种子，转生七识，各自能显现自己的所缘。这八识之外，没有真实的法。}%

@{問。如何變耶。}@
%{问：怎么变化呢？}%

@{答。我法分別熏習力故。諸識生時。變似我法。六七二識。無明覆故。緣此執為實我法。如患夢者。患夢力故。心似種種外境相現。夢時執為實有外物。寤來方知唯夢所變。我此身相及外世界。亦復如是。唯識所變。迷故執有我及諸境。既悟本無我法。唯有心識。遂依此二空之智。修唯識觀。及六度四攝等行。漸漸伏斷煩惱所知二障。證二空所顯真如。十地圓滿。轉八識成四智菩提。真如障盡。成法性身大涅槃之果。此第三將識破境。與禪門息妄修心宗而相扶會。以知外境皆空故。不修外境事相。唯息妄修心也。息我法之妄。修唯識之心。二密意破相顯。性教者。據真實了義。則妄執本空。更無可破。無漏諸法。是真性隨緣妙用。永不斷絕。又不應破。但為一類眾生。執虛妄相。障真如實性。難得玄悟故。佛且不揀善惡垢淨性相一切訶破。以真性及妙用不無。而且云無。故云密意。又意在顯性。語乃破相。意不形於言中。故云密也。此教說。前教中所變之境。既皆虛妄。能變之識。豈獨真實。心境互依。空而似有。且心不孤起。託境方生。境不自生。由心故現。心如境謝。境滅心空。皆假眾緣無自性故。是以一切諸法。無不是空。凡所有相。皆是虛妄。是故空中無五陰六根因緣四諦。無智亦無得。生死涅槃。平等如幻。此教與禪門泯絕無寄宗全同。三顯示真心即性教。直示自心即是真性。不約事相而示。亦不約破相而示。故云即性。不是方便隱密之意。故云示也。此教說。一切眾生。皆有空寂真心。無始本來。性自清淨。明明不昧。了了常知。盡未來際常住不滅。名為佛性。亦名如來藏。亦名心地。達磨所傳。是此心也。}@
%{答：因为我法分别熏习的力量，所以诸识生起的时候，就变化成似我法。六七二识，因为无明遮蔽，所以缘此执着为真实的我法。就像做梦的人，因为做梦的力量，心就如同各种各样的外境相显现。梦中执着为真实存在的外部事物，醒来才知道只是梦境变化。我这个身相和外世界，也是如此，都是唯识变化。因为迷失，所以执着有我和诸境。既然悟到了本来没有我法，只有心识，就依此二空智慧，修唯识观，以及六度四摄等修行，逐渐伏断烦恼和所知二障，证得二空所显的真如，十地圆满，转八识成四智菩提。真如障尽，成就法性身大涅槃之果。这个第三个将识破境，与禅宗息妄修心宗相辅相成。因为知道外境都是空的，所以不修外境事相，只息妄修心。息我法之妄，修唯识之心。第二是密意破相显性教，根据真实了义，妄执本来就是空的，更没有可以破除的。无漏诸法，是真性随缘妙用，永远不会断绝，也不应该破除。只是为了某些执着虚妄相，障碍真如实性，难以获得玄妙悟道的人，佛陀就毫不拣择善恶垢净性相，一切呵斥破除。因为真性和妙用并非没有，反而说没有，所以说密意。又因为意在显性，言语则是破相，意不在言语中表达，所以说密。这个教法说，前面教法中变化的境，既然都是虚妄，能变化的识，难道就真实存在吗？心境相互依靠，空而似有。而且心不孤起，依靠境而生，境不自行产生，由心而显现。心如同境谢，境灭心空，都是假借因缘，没有自性。所以一切诸法，没有不是空的。凡所有相，都是虚妄。因此，空中没有五阴六根，没有因缘四谛，没有智慧，也没有获得。生死涅槃，平等如幻。这个教法与禅宗泯绝无寄宗完全相同。第三是显示真心即性教，直接指明自心就是真性，不依靠事相来指明，也不依靠破相来指明。所以说即性，不是方便隐蔽的意思。所以说示。这个教法说，一切众生，都有空寂真心，无始本来，性自清净，明明不昧，了了常知，尽未来际常住不灭，名为佛性，也叫如来藏，也叫心地。达摩祖师所传，就是这个心。}%
@{問。既云性自了了常知。何須諸佛開示。}@
%{问：既然说本性自己了了常知，那为什么还需要佛陀来开示呢？}%

@{答。此言知者。不是證知。意說真性不同虛空木石。故云知也。非如緣境分別之識。非如照體了達之智。直是真如之性。自然常知。起信論云。真如者。自體真實識知。華嚴經云。真如照明為性。}@
%{答：这里说的“知”，不是证知。意思是指真性不同于虚空、木石，所以说“知”。它不是像缘境分别的识，也不是像照体了达的智，而是真如的本性，自然常知。起信论说：真如者，自体真实识知。华严经说：真如照明为性。}%

@{又問明品。說。智與知異。智局於聖。不通於凡。知即凡聖皆有。通於理智。覺首等諸菩薩。問文殊師利菩薩。何等是佛境界智。何等是佛境界知。文殊頌答云。諸佛智自在。三世無所礙。如是慧境界。平等如虛空。}@
%{又问明品说：智和知不同。智局限于圣人，不通于凡人。知则是凡圣都有，通于理智。觉首等诸菩萨问文殊师利菩萨：什么是佛境界智？什么是佛境界知？文殊颂答说：诸佛智自在，三世无所碍。如此慧境界，平等如虚空。}%

@{又頌云。非識所能識。亦非心境界。其性本清淨。開示諸群生。既云本淨。不待斷障。即知。群生本來皆有。但以惑翳而不自知。故法華中開示令得清淨者。即是寶性論中。離垢清淨也。}@
%{又颂说：非识所能识，亦非心境界。其性本清净，开示诸群生。既然说本净，不待断障，就知道，群生本来皆有，只是被惑障所蔽而不自知。所以法华经中开示令得清净者，即是宝性论中，离垢清净也。}%

@{此心雖自性清淨。終須悟修。方得究竟。經論所明。有二種清淨。二種解脫。或只得離垢清淨解脫故。毀禪門即心即佛。或只知自性清淨解脫故。輕於教相。斥於持律坐禪調伏等行。}@
%{此心虽然自性清净，最终还是需要悟修，才能究竟。经论所明，有两种清净，两种解脱。有人只得了离垢清净解脱，就毁谤禅门即心即佛。有人只知自性清净解脱，就轻视教相，斥责持律坐禅调伏等行。}%

@{不知必須頓悟自性清淨自性解脫。漸修令得離垢清淨離障解脫。成圓滿清淨究竟解脫。若身若心。無所壅滯同釋迦佛。經問云何佛境界智。此問證悟之智。云何佛境界知。此問本有真心。}@
%{不知必须顿悟自性清净自性解脱，渐修令得离垢清净离障解脱，成圆满清净究竟解脱。若身若心，无所壅滞，同释迦佛。经问：何佛境界智？此问证悟之智。何佛境界知？此问本有真心。}%

@{答智云。諸佛智自在。三世無所礙。答知云。非識所能識。亦非心境界。識是分別。分別非真知。唯無念方見。}@
%{答智云：诸佛智自在，三世无所碍。答知云：非识所能识，亦非心境界。识是分别，分别非真知，唯无念方见。}%

@{又若以智證之。即屬所詮之境。真知非境界故。瞥起照心。即非真知故。非心境界。以不起心為玄妙。以集起名心。起心看即妄想。故非真知。}@
%{又若以智证之，即属所诠之境。真知非境界故。瞥起照心，即非真知故。非心境界。以不起心为玄妙。以集起名心，起心看即妄想，故非真知。}%

@{是以真知必虛心遺照。言思道斷矣。北宗看心。是失真旨。若有可看。即是境界也。寶藏論云。知有有壞。知無無敗。其知之智有無不計。既不計有無。即自性無分別之知。}@
%{是以真知必虚心遗照，言思道断矣。北宗看心，是失真旨。若有可看，即是境界也。宝藏论云：知有有坏，知无无败。其知之智有無不计。既不计有無，即自性无分别之知。}%

@{是以此真心自體之知。即無緣心。不假作意。任運常知。非涉有無。永超能所。水南和尚云。即體之用曰知。即用之體為寂。如即燈之時。即是光。即光之時即是燈。燈為體。光為用。無二而二也。}@
%{是以此真心自体之知，即无缘心，不假作意，任运常知，非涉有無，永超能所。水南和尚说：即体之用曰知，即用之体为寂。如即灯之时，即是光。即光之时即是灯。灯为体，光为用，无二而二也。}%

@{又云。知之一字。眾妙之門。如是開示靈知之心。即是真性。與佛無異。故名顯示真心即性教。全同禪門第三直顯心性之宗。既馬鳴摽心為本原。文殊擇知為真體。如何破相之黨。但云寂滅。不許真如。}@
%{又说：知之一字，众妙之门。如此开示灵知之心，即是真性，与佛无异。故名显示真心即性教。全同禅门第三直显心性之宗。既马鸣摽心为本原，文殊择知为真体。如何破相之党，但云寂灭，不许真如。}%

@{說相之家。執凡異聖。不許即佛。今約教判定。正為斯人。故西域傳。心多兼經論。無二途也。但以此方迷心執文。以名為體故。達磨善巧。揀文傳心。摽舉其名(心是名也)默示其體(知是心也)喻以壁觀。令絕諸緣。絕諸緣時。問斷滅不。答。雖絕諸念。亦不斷滅。問。以何證驗。云不斷滅。答。了了自知。言不可及。師即印云。只此是自性清淨心。更勿疑也。}@
%{说相之家，执凡异圣，不许即佛。今约教判定，正为斯人。故西域传，心多兼经论，无二途也。但以此方迷心执文，以名为体故。达磨善巧，拣文传心，摽举其名(心是名也) 默示其体(知是心也) 喻以壁观，令绝诸缘。绝诸缘时，问断灭不？答：虽绝诸念，亦不断灭。问：以何证验，云不断灭？答：了了自知，言不可及。师即印云：只此是自性清净心，更勿疑也。}%

@{若所答不契。即但遮諸非。更令觀察。畢竟不與他先言知字。直待他自悟。方驗真實。是親證其體。然後印之。令絕餘疑。故云。默傳心印。所言默者。唯默知字。非總不言。六代相傳。皆如此也。}@
%{若所答不契，即但遮诸非，更令观察。毕竟不与他先言知字，直待他自悟，方验真实。是亲证其体，然后印之，令绝余疑。故云：默传心印。所言默者，唯默知字，非总不言。六代相传，皆如此也。}%

@{至荷澤時。他宗競起。欲求默契。不遇機緣。又思惟達磨懸絲之記。(達磨云。我法第六代後。命若懸絲)恐宗旨滅絕。遂言知之一字。眾妙之門。}@
%{至荷泽时，他宗竞起，欲求默契，不遇机缘。又思惟达磨悬丝之记。(达磨说：我法第六代后，命若悬丝) 恐宗旨灭绝，遂言知之一字，众妙之门。}%

@{問。悟此心已如何修之。還依初說相教中。令坐禪不。}@
%{问：悟了此心之后如何修之？还要依初说相教中，令坐禅吗？}%

@{答。若惛沈厚重難可策發。掉舉猛利不可抑伏。貪嗔熾盛觸境難制者。即用前教中種種方便。隨病調伏。若煩惱微薄。慧解明利。即依本宗。一行三昧。如起信論云。若修止者。住於靜處。端身正意。不依氣息形色。乃至唯心無外境界。}@
%{答：若昏沉厚重难以策发，掉举猛利不可抑伏，贪嗔炽盛触境难制者，即用前教中种种方便，随病调伏。若烦恼微薄，慧解明利，即依本宗，一行三昧。如起信论说：若修止者，住于静处，端身正意，不依气息形色，乃至唯心无外境界。}%

@{法句經偈云。若學諸三昧。是動非是禪。心隨境界流。云何名為定。即不起滅定。現行坐之威儀。不於三界。現攀緣之身意。然此教中。以一真心性。對染淨諸法。全揀全收。全揀者。如上所說。但剋體直指。靈知。即是心性。餘皆虛妄。故云非識非心。非境非智。乃至非性非相。非佛非眾生。離四句絕百非也。}@
%{法句经偈云：若学诸三昧，是动非是禅。心随境界流，云何名为定？即不起灭定，现行坐之威仪，不于三界，现攀缘之身意。然此教中，以一真心性，对染净诸法，全拣全收。全拣者，如上所说，但剋体直指，灵知，即是心性，余皆虚妄。故云非识非心，非境非智，乃至非性非相，非佛非众生，离四句绝百非也。}%

@{全收者。染淨諸法。無不是心。心迷故。妄起惑業。乃至四生六道雜穢國土。心悟故。從體起用。四等六度。乃至四辯六通妙身淨剎。無所不現。既是此心現諸法故。法法全即真心。如人夢所現事。事事皆人。如金作器。器器皆金。如鏡現影。影影皆鏡。故華嚴經云。知一切法。即心自性。成就慧身。不由他悟。}@
%{全收者，染净诸法，无不是心。心迷故，妄起惑业，乃至四生六道杂秽国土。心悟故，从体起用，四等六度，乃至四辩六通妙身净刹，无所不现。既是此心现诸法故，法法全即真心。如人梦所现事，事事皆人。如金作器，器器皆金。如镜现影，影影皆镜。故华严经说：知一切法，即心自性，成就慧身，不由他悟。}%

@{起信論云。三界虛偽。唯心所作。離心則無六塵境界。乃至一切分別。皆分別自心。心不見心。無相可得。故云一切法如鏡中像。楞伽經云。寂滅者。名為一心。一心者。名如來藏。能遍興造一切趣生。造善造惡。受苦受樂。果與因俱。故知一切無非心也。}@
%{起信论说：三界虚伪，唯心所作。离心则无六尘境界，乃至一切分别，皆分别自心。心不见心，无相可得。故云一切法如镜中像。楞伽经说：寂灭者，名为一心。一心者，名如来藏。能遍兴造一切趣生，造善造恶，受苦受乐，果与因俱。故知一切无非心也。}%

@{全揀門。攝前第二破相教。全收門。攝前第一說相教。將前望此。此則逈異於前。將此望前。前則全同於此。深必該淺。淺不至深。深者直顯出真心之體。方於中揀一切收一切也。如是收揀自在。性相無礙。方能於一切悉無所住。唯此名為了義。}@
%{全拣门，摄前第二破相教。全收门，摄前第一说相教。将前望此，此则迥异于前。将此望前，前则全同于此。深必该浅，浅不至深。深者直显出真心之体，方于中拣一切收一切也。如此收拣自在，性相无碍，方能于一切悉无所住。唯此名为了义。}%

@{上之三教。攝盡一代經論之所宗。三義全殊。一法無別。就三義中。第一第二空有相對。第三第一性相相對。皆迢然易見。唯第二第三破相與顯性相對。講者。禪者。俱迷為同是一宗一教。皆以破相便為真性。故今廣辯空宗性宗。有其十異。空宗唯破相。性宗唯顯性。權實有異。遮表全殊。不可以遮詮遣蕩排情破執之言。為表詮直示建立顯宗之教。}@
%{上之三教，摄尽一代经论之所宗。三义全殊，一法无别。就三义中，第一第二空有相对，第三第一性相相对，皆迢然易见。唯第二第三破相与显性相对。讲者，禅者，俱迷为同是一宗一教，皆以破相便为真性。故今广辩空宗性宗，有其十异。空宗唯破相，性宗唯显性。权实有异，遮表全殊。不可以遮诠遣荡排情破执之言，为表诠直示建立显宗之教。}%

@{又不可以逗機誘引一期權漸之說。為最。後全提見性真實之門。如上判教分宗。言約義豐。最為殊絕。初則歷然不濫。後。則一味融通。可釋群疑。能歸宗鏡。十異者。一法義真俗異者。空宗未顯真性。但以一切差別之相為法。法是俗諦。照此諸法。無為無相無生無滅為義。義是真諦。}@
%{又不可以逗机诱引一期权渐之说，为最。后全提见性真实之门。如上判教分宗，言约义丰，最为殊绝。初则历然不滥。后，则一味融通，可释群疑，能归宗镜。十异者，一法义真俗异者。空宗未显真性，但以一切差別之相为法。法是俗谛。照此诸法，无为无相无生无灭为义。义是真谛。}%

@{性宗以一真之性為法。空有等種種差別為義。經云。無量義者。從一法生。華嚴經云。法者知自性。義者知生滅。二心性二名異者。空宗一向目諸法。本原為性。性宗多目諸法本原為心。起信論云。一切諸法。從本已來。唯是一心。良由所說本性。不但空寂。而乃自然常知故。應目為心。}@
%{性宗以一真之性为法，空有等种种差別为义。经说：无量义者，从一法生。华严经说：法者知自性，义者知生灭。二心性二名异者。空宗一向目诸法，本原为性。性宗多目诸法本原为心。起信论说：一切诸法，从本已来，唯是一心。良由所说本性，不但空寂，而乃自然常知故，应目为心。}%

@{三性字二體異者。空宗以諸法無性為性。性宗以虛明常住不空之體為性。性字雖同。而體異也。四真智真知異者。空宗以分別為知。無分別為智。智深知淺。性宗以能證聖理之妙慧為智。以該於理智。通於凡聖之真性為知。知通智局。華嚴經云。真如照明為性。起信論云。真如自體。真實識知。}@
%{三性字二体异者。空宗以诸法无性为性。性宗以虚明常住不空之体为性。性字虽同，而体异也。四真智真知异者。空宗以分别为知，无分别为智。智深知浅。性宗以能证圣理之妙慧为智，以该于理智，通于凡圣之真性为知。知通智局。华严经说：真如照明为性。起信论说：真如自体，真实识知。}%

@{五有我無我異者。空宗以有我為妄。無我為真。性宗以無我為妄。有我為真。故涅槃經云。無我者。名為生死。我者。名為如來。六遮詮表詮異者。遮謂遣其所非。表謂顯其所是。又遮者。揀却諸餘。表者。直示當體。如諸經所說。真如妙性。每云不生不滅。不垢不淨。無因無果。無相無為。非凡非聖。非性非相等。皆是遮詮。遣非蕩跡。絕想祛情。}@
%{五有我无我异者。空宗以有我为妄，无我为真。性宗以无我为妄，有我为真。故涅槃经说：无我者，名为生死。我者，名为如来。六遮诠表诠异者。遮谓遣其所非，表谓显其所是。又遮者，拣却诸余，表者，直示当体。如诸经所说，真如妙性，每云不生不灭，不垢不净，无因无果，无相无为，非凡非圣，非性非相等，皆是遮诠，遣非荡迹，绝想祛情。}%

@{若云知見覺照。靈鑒光明。朗朗昭昭。堂堂寂寂等。皆是表詮。若無知見等體。顯何法為性。說何法不生不滅等。必須認得現今了然而知。即是我之心性。方說此知不生不滅等。如說鹽云不淡是遮。云鹹。是表。說水云不乾。是遮。云濕。是表。空宗但遮。性宗有遮有表。}@
%{若云知见觉照，灵鉴光明，朗朗昭昭，堂堂寂寂等，皆是表诠。若无知见等体，显何法为性？说何法不生不灭等？必须认得现今了然而知，即是我之心性，方说此知不生不灭等。如说盐云不淡是遮，云咸，是表。说水云不乾，是遮，云湿，是表。空宗但遮，性宗有遮有表。}%

@{今時人皆謂遮言為深。表言為淺。故唯重非心非佛。無為無相。乃至一切不可得之言。良由只以遮非之詞為妙。不欲親自證認法體。故如此也。又若實識我心。不同虛空。性自神解。非從他悟。豈藉緣生。}@
%{今时人皆谓遮言为深，表言为浅。故唯重非心非佛，无为无相，乃至一切不可得之言。良由只以遮非之词为妙，不欲亲自证认法体，故如此也。又若实识我心，不同虚空，性自神解，非从他悟，岂藉缘生。}%

@{若不對機隨世語言。於自性上尚無表示真實之詞。焉有遮非方便之說。如今實未親證見性之人。但傚依通。情傳意解。唯取言語中妙。以遮非泯絕之文。而為極則。以未見諦故。不居實地。一向託空。隨言所轉。近來尤盛。莫可遏之。}@
%{若不對机随世语言，于自性上尚无表示真实之词，焉有遮非方便之说。如今实未亲证见性之人，但效依通，情传意解，唯取言语中妙，以遮非泯绝之文，而为极则。以未见谛故，不居实地，一向托空，随言所转。近来尤盛，莫可遏之。}%

@{若不因上代先賢。多聞廣學。深入教海。妙達禪宗。何能微細指陳。始終和會。顯出一靈之性。剔開萬法之原。是以具錄要文。同明宗鏡。七認名認體異者。謂佛法世法。一一皆有名體。且如世間稱大。不過四物。如智論云。地水火風。是四物名。堅濕煖動。是四物體。今且說水。設有人問。每聞澄之即清。混之即濁。堰之即止。決之即流。而能溉灌萬物。洗滌群穢。此是何物。(舉功能義用而問之)答云。是水(舉名答也)愚者認名謂已解。智者應更問云。何者是水(徵其體也)答云。濕即是水(剋體指也)佛法亦爾。}@
%{若不因上代先贤，多闻广学，深入教海，妙达禅宗，何能微细指陈，始终和会，显出一灵之性，剔开万法之原。是以具录要文，同明宗镜。七认名认体异者，谓佛法世法，一一皆有名体。且如世间称大，不过四物。如智论说：地水火风，是四物名。坚湿煖动，是四物体。今且说水。设有人问：每闻澄之即清，混之即浊，堰之即止，决之即流，而能溉灌万物，洗涤群秽。此是何物？(举功能义用而问之) 答云：是水(举名答也) 愚者认名谓已解。智者应更问云：何者是水(徵其体也) 答云：湿即是水(剋体指也) 佛法亦尔。}%

@{設有人問。每聞諸經云。迷之即垢。悟之即淨。縱之即凡。修之即聖。能生世出世間一切諸法。此是何物(此舉功能義用問也)答云。是心(舉名答也)愚者認名便為已識。智者應更問。何者是心(徵其體也)答。知即是心(指其體也)此一言最親最的。餘字餘說皆疎。如云非性非相能言能語等是體。緣慮動用等是心。即何異他之所問也。}@
%{设有人问：每闻诸经说：迷之即垢，悟之即净，纵之即凡，修之即圣，能生世出世间一切诸法。此是何物(此举功能义用问也) 答云：是心(举名答也) 愚者认名便为已识。智者应更问：何者是心(徵其体也) 答：知即是心(指其体也) 此一言最亲最的。余字余说皆疎。如云非性非相能言能语等是体，缘虑动用等是心，即何异他之所问也。}%

@{以此而推。水之名體。名唯一字。餘皆義用。濕之一字。貫於清濁等萬用萬義之中。心之名體亦然。知之一字。亦貫於貪瞋慈忍善惡苦樂萬用萬義之處。直須悟得。水是名。不是水。濕是水。不是名。即清濁凝流。無義不通也。}@
%{以此而推，水之名体，名唯一字，余皆义用。湿之一字，贯于清浊等万用万义之中。心之名体亦然。知之一字，亦贯于贪瞋慈忍善恶苦乐万用万义之处。直须悟得，水是名，不是水。湿是水，不是名。即清浊凝流，无义不通也。}%

@{以例心是名。不是心。知是心。不是名。即真妄善惡。無義不通也。空宗相宗。為對初學及淺機。恐隨言生執故。但標名而遮其非。唯廣義用而引其意。性宗為對久學及上根。令忘言認體故。一言直示(達磨云。指一言以直示。即是知字一言。若言即心是佛。此乃四言矣)若領解不謬。親照靈知之性。方於體上照察義用。故無不通矣。}@
%{以例心是名，不是心。知是心，不是名。即真妄善恶，无义不通也。空宗相宗，为对初学及浅机，恐随言生执故，但标名而遮其非。唯广义用而引其意。性宗为对久学及上根，令忘言认体故，一言直示(达磨说：指一言以直示，即是知字一言。若言即心是佛，此乃四言矣) 若领解不谬，亲照灵知之性，方于体上照察义用，故无不通矣。}%

@{八二諦三諦異者。空宗唯二諦。性宗攝一切性相及自體。總為三諦。以緣起色等諸法為俗諦。緣無自性。諸法即空為真諦。一真心體。非空非色。能空能色。為中道第一義諦。九三性空有異。空宗說有。即遍計依他。空。即圓成。性宗即三法皆具空有之義。遍計。即情有理無。依他。即相有性無。圓成。即情無理有。}@
%{八二谛三谛异者。空宗唯二谛。性宗摄一切性相及自体，总为三谛。以缘起色等诸法为俗谛。缘无自性，诸法即空为真谛。一真心体，非空非色，能空能色，为中道第一义谛。九三性空有异。空宗说有，即遍计依他。空，即圆成。性宗即三法皆具空有之义。遍计，即情有理无。依他，即相有性无。圆成，即情無理有。}%

@{十佛德空有異。空宗說。佛以空為德。無有少法。是名菩提。性宗一切諸佛自體。皆有常樂我淨。十身十智。相好無盡。性自本有。不待機緣。十異歷然二門奐矣。故須先約三種佛教。證三宗禪心。然後禪教雙亡。佛心俱寂。俱寂則念念皆佛。無一念而非佛心。雙亡。即句句皆禪。無一句而非禪教。如此則自然聞泯絕無寄之說。知是破我執情。聞息妄修心之言。知是斷我習氣。執情破而真性顯。即泯絕是顯性之宗。習氣盡而佛道成。即修心是成佛之行。頓漸互顯。空有相成。}@
%{十佛德空有异。空宗说：佛以空为德，无有少法，是名菩提。性宗一切诸佛自体，皆有常乐我净，十身十智，相好无尽，性自本有，不待机缘。十异历然二门奂矣。故须先约三种佛教，证三宗禅心。然后禅教双亡，佛心俱寂。俱寂则念念皆佛，无一念而非佛心。双亡，即句句皆禅，无一句而非禅教。如此则自然闻泯绝无寄之说，知是破我执情。闻息妄修心之言，知是断我习气。执情破而真性显，即泯绝是显性之宗。习气尽而佛道成，即修心是成佛之行。顿渐互显，空有相成。}%

@{若能如是圓通。則為他人說。無非妙方。聞他人說。無非妙藥。藥之與病。只在執之與通。故先德云。執則字字瘡疣。通則文文妙藥。如上依教依宗。撮略和會。挑抉宗旨之本末。開析法義之差殊。校量頓漸之異同。融即真妄之和合。對會遮表之迴互。褒貶權實之淺深。可謂卷教海之波瀾。湛然掌內。簇義天之星象。奐若目前。則頓釋群疑。豁然妙旨。}@
%{若能如是圆通，则为他人说，无非妙方。闻他人说，无非妙药。药之与病，只在执之与通。故先德说：执则字字疮疣，通则文文妙药。如上依教依宗，撮略和会，挑抉宗旨之本末，开析法义之差殊，校量顿渐之异同，融即真妄之和合，对会遮表之迴互，褒贬权实之浅深。可謂卷教海之波瀾，湛然掌內。簇义天之星象，奂若目前，则顿释群疑，豁然妙旨。}%

@{若心外立法立境。起鬪諍之端倪。識上變我變人。為勝負之由漸。遂乃立空破有。賓有非空。崇教毀禪。宗禪斥教。權實兩道。常為障礙之因。性相二宗。永作怨讐之見。皆為智燈焰短。心鏡光昏。終不能入無諍之門。履一實之道矣。}@
%{若心外立法立境，起鬪诤之端倪。识上变我变人，为勝負之由渐。遂乃立空破有，宾有非空。崇教毁禅，宗禅斥教，权实两道，常为障碍之因。性相二宗，永作怨讐之见，皆为智灯焰短，心镜光昏，终不能入无诤之门，履一实之道矣。}%

@{宗鏡錄卷第三十四}@
%{宗镜录卷第三十四}%

@{丁未歲高麗國分司大藏都監奉勅彫造}@
%{丁未岁高丽国分司大藏都监奉勅彫造}%
