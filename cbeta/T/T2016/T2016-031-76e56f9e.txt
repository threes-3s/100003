@{宗鏡錄卷第三十一}@
%{宗镜录卷第三十一}%

@{慧日永明寺主智覺禪師延壽集}@
%{慧日永明寺主智觉禅师延寿集}%

@{夫諸佛境界。唯趣不思議一心解脫之門。何謂不思議解脫。以一切法非有而有。有而非有。非定量之所知故。稱不思議。}@
%{诸佛境界，唯趣不可思议一心解脱之门。何谓不可思议解脱？以一切法非有而有，有而非有，非定量之所知故，称不可思议。}%

@{既以非有而有。即不住於無。有而非有。即不住於有。有無不住。即於諸法悉皆解脫。以一切法不出有無故。}@
%{既以非有而有，即不住于无。有而非有，即不住于有。无有不住，即于诸法悉皆解脱。以一切法不出无有故。}%

@{是知一心解脫之中。無有文字。則無生死。無煩惱。無陰界。無眾生。無憂喜。無苦樂。無繫縛。無往來。無是無非。無得無失。}@
%{是知一心解脱之中，无有文字，则无生死，无烦恼，无阴界，无众生，无忧喜，无苦乐，无系缚，无往来，无是无非，无得无失。}%

@{乃至無菩提。無涅槃。無真如。無解脫。以要言之。一切世出世間諸法。悉皆無有。}@
%{乃至无菩提，无涅槃，无真如，无解脱。以要言之，一切世出世间诸法，悉皆无有。}%

@{如首楞嚴經云。知見立知。即無明本。知見無見。斯即涅槃。無漏真淨。云何是中更容他物。}@
%{如《首楞严经》云：知见立知，即无明本。知见无见，斯即涅槃，无漏真净。云何是中更容他物。}%

@{如上所說。世間生死。出世涅槃等。無量差別之名。皆從知見文字所立。若無知見文字。名體本空。}@
%{如上所说，世间生死，出世涅槃等，无量差别之名，皆从知见文字所立。若无知见文字，名体本空。}%

@{於妙明心中。更有何物。如六祖偈云。菩提亦非樹。明鏡亦非臺。本來無一物。何用拂塵埃。}@
%{于妙明心中，更有何物？如六祖偈云：菩提亦非树，明镜亦非台。本来无一物，何用拂尘埃。}%

@{融大師云。至理無詮。非解非纏。靈通應物。常存目前。目前無物。無物宛然。不用人致。體自虛玄。}@
%{融大师云：至理无诠，非解非缠。灵通应物，常存目前。目前无物，无物宛然。不用人致，体自虚玄。}%

@{又云。無物即天真。天真即大道。寒山子詩云。寒山居一窟。窟中無一物。淨潔空堂堂。皎皎明如日。}@
%{又云：无物即天真，天真即大道。寒山子诗云：寒山居一窟，窟中无一物。净洁空堂堂，皎皎明如日。}%

@{糲食資微軀。布裘遮幻質。任汝千聖現。我有天真佛。}@
%{糲食资微躯，布裘遮幻质。任汝千圣现，我有天真佛。}%

@{所以大涅槃經中。佛說一百句解脫況百斤金。即諸佛無上之珍。涅槃祕密之寶。是以句句皆云真解脫者。即是如來。}@
%{所以《大涅槃经》中，佛说一百句解脱况百斤金，即诸佛无上之珍，涅槃秘密之宝。是以句句皆云真解脱者，即是如来。}%

@{夫如來者。即一心真如自性中來。故云如來。又如者。不變不異。不失自性。故名為如。}@
%{夫如来者，即一心真如自性中来。故云如来。又如者，不变不异，不失自性。故名为如。}%

@{來者。即真如不守自性。隨緣顯現。故名為來。斯乃是不來之來。以真如性遍一切處。實無去來。從心所感。無出沒故。}@
%{来者，即真如不守自性，随缘显现。故名为来。斯乃是不来之来。以真如性遍一切处，实无去来，从心所感，无出没故。}%

@{又經云。如來者。即是法也。故起信論云。所言法者。即眾生心。所以古德云。心本清淨。亦無淨相。方見我心。}@
%{又经云：如来者，即是法也。故《起信论》云：所言法者，即众生心。所以古德云：心本清净，亦无净相，方见我心。}%

@{故知一百句解脫中。句句明心。心心解脫。未有一文一字不是宗鏡之指南。}@
%{故知一百句解脱中，句句明心，心心解脱。未有一文一字不是宗镜之指南。}%

@{如經云。爾時迦葉菩薩復白佛言。世尊。唯願哀愍。重垂廣說。大涅槃行。解脫之義。}@
%{如经云：尔时迦叶菩萨复白佛言：世尊，唯愿哀愍，重垂广说，大涅槃行，解脱之义。}%

@{佛讚迦葉。善哉善哉。善男子。真解脫者。名曰遠離一切繫縛。若真解脫離諸繫縛。則無有生。亦無和合。}@
%{佛赞迦叶：善哉善哉！善男子，真解脱者，名曰远离一切系缚。若真解脱离诸系缚，则无有生，亦无和合。}%

@{譬如父母和合生子。真解脫者。則不如是。是故解脫。名曰不生。迦葉。譬如醍醐。其性清淨。如來亦爾。}@
%{譬如父母和合生子，真解脱者，则不如是。是故解脱，名曰不生。迦叶，譬如醍醐，其性清净，如来亦尔。}%

@{非因父母和合而生。其性清淨。所以示現有父母者。為欲化度諸眾生故。真解脫者。即是如來。如來解脫。無二無別。}@
%{非因父母和合而生，其性清净。所以示现有父母者，为欲化度诸众生故。真解脱者，即是如来。如来解脱，无二无别。}%

@{譬如春月下諸豆子。得煖氣已。尋便出生。真解脫者。則不如是。又解脫者。名曰虛無。虛無即是解脫。解脫即是如來。如來即是虛無。}@
%{譬如春月下诸豆子，得暖气已，寻便出生。真解脱者，则不如是。又解脱者，名曰虚无。虚无即是解脱，解脱即是如来，如来即是虚无。}%

@{非作所作。凡是作者。猶如城郭樓觀却敵。真解脫者。則不如是。是故解脫即是如來。}@
%{非作所作。凡是作者，犹如城郭楼观却敌。真解脱者，则不如是。是故解脱即是如来。}%

@{又解脫者。即無為法。譬如陶師。作已還破。解脫不爾。真。解脫者。不生不滅。是故解脫即是如來。如來亦爾。}@
%{又解脱者，即无为法。譬如陶师，作已还破。解脱不尔。真，解脱者，不生不灭。是故解脱即是如来。如来亦尔。}%

@{不生不滅。不老不死。不破不壞。非有為法。以是義故。名曰如來。入大涅槃。不老不死。有何等義。}@
%{不生不灭，不老不死，不破不坏，非有为法。以是义故，名曰如来。入大涅槃，不老不死，有何等义？}%

@{老者。為遷變。髮白面皺。死者。身壞命終。如是等法。解脫中無。以無是事。故名解脫。如來亦無髮白面皺有為之法。是故如來無有老也。}@
%{老者，为迁变，发白面皱。死者，身坏命终。如是等法，解脱中无。以无是事，故名解脱。如来亦无发白面皱有为之法。是故如来无有老也。}%

@{無有老故。則無有死。又解脫者。名曰無病。所謂病者。四百四病。及餘外來侵損身者。是處無故。故名解脫。}@
%{无有老故，则无有死。又解脱者，名曰无病。所谓病者，四百四病，及余外来侵损身者，是处无故，故名解脱。}%

@{無疾病者。即真解脫。真解脫者。即是如來。如來無病。是故法身亦無有病。如是無病。即是如來。}@
%{无疾病者，即真解脱。真解脱者，即是如来。如来无病，是故法身亦无有病。如是无病，即是如来。}%

@{死者。名曰身壞命終。是處無死。即是甘露。是甘露者。即真解脫。真解脫者。即是如來。如來成就如是功德。云何當言如來無常。}@
%{死者，名曰身坏命终。是处无死，即是甘露。是甘露者，即真解脱。真解脱者，即是如来。如来成就如是功德，云何当言如来无常？}%

@{若言無常。無有是處。是金剛身。云何無常。是故如來不名命終。如來清淨。無有垢穢。如來之身。非胎所污。如分陀利。本性清淨。}@
%{若言无常，无有是处。是金刚身，云何无常？是故如来不名命终。如来清净，无有垢秽。如来之身，非胎所污，如分陀利，本性清净。}%

@{如來解脫。亦復如是。如是解脫。即是如來。是故如來清淨無垢。又解脫者。諸漏瘡疣永無遺餘。如來亦爾。無有一切諸漏瘡疣。}@
%{如来解脱，亦复如是。如是解脱，即是如来。是故如来清净无垢。又解脱者，诸漏疮疣永无遗余。如来亦尔，无有一切诸漏疮疣。}%

@{又解脫者。無有鬪諍。譬如飢人見他飲食。生貪奪想。解脫不爾。}@
%{又解脱者，无有鬪诤。譬如饥人见他饮食，生贪夺想，解脱不尔。}%

@{又解脫者。名曰安靜。凡夫人言。夫安靜者。謂摩醯首羅。如是之言。即是虛妄。真安靜者。畢竟解脫。即是如來。}@
%{又解脱者，名曰安静。凡夫人言：夫安静者，谓摩醯首罗。如是之言，即是虚妄。真安静者，毕竟解脱，即是如来。}%

@{又解脫者。名曰安隱。如多賊處。不名安隱。清夷之處。乃名安隱。是解脫中無有怖畏。故名安隱。是故安隱。即真解脫。真解脫者。即是如來。}@
%{又解脱者，名曰安隐。如多贼处，不名安隐。清夷之处，乃名安隐。是解脱中无有怖畏，故名安隐。是故安隐，即真解脱。真解脱者，即是如来。}%

@{如來者。即是法也。又解脫者。無有等侶。有等侶者。如有國王。有隣國等。夫解脫者。則無如是。無等侶者。謂轉輪聖王。無有能與作齊等者。}@
%{如来者，即是法也。又解脱者，无有等侶。有等侶者，如有国王，有隣国等。夫解脱者，则无如是。无等侶者，谓转轮圣王，无有能与作齐等者。}%

@{解脫亦爾。無有等侶。無等侶者。即真解脫。真解脫者。即是如來。轉輪法王。是故如來。無有等侶。有等侶者。無有是處。}@
%{解脱亦尔，无有等侶。无等侶者，即真解脱。真解脱者，即是如来。转轮法王，是故如来，无有等侶。有等侶者，无有是处。}%

@{又解脫者。名無憂愁。有憂愁者。譬如國王。畏難強隣而生憂愁。夫解脫者。則無是事。譬如壞怨。則無憂慮。}@
%{又解脱者，名无忧愁。有忧愁者，譬如国王，畏难强隣而生忧愁。夫解脱者，则无是事。譬如坏怨，则无忧虑。}%

@{解脫亦爾。是無憂畏。無憂畏者。即是如來。又解脫者。名無憂喜。譬如女人止有一子。從役遠行。卒得凶問。聞之愁苦。後復聞活便生歡喜。}@
%{解脱亦尔，是无忧畏。无忧畏者，即是如来。又解脱者，名无忧喜。譬如女人止有一子，从役远行，卒得凶问，闻之愁苦。后复闻活便生欢喜。}%

@{夫解脫中。無如是事。無憂喜者即真解脫。真解脫者。即是如來。}@
%{夫解脱中，无如是事。无忧喜者即真解脱。真解脱者，即是如来。}%

@{又解脫者。無有塵垢。譬如春月。日沒之後。風。起塵霧。夫解脫中。無如是事。無塵霧者。喻真解脫。真解脫者。即是如來。}@
%{又解脱者，无有尘垢。譬如春月，日没之后，风，起尘雾。夫解脱中，无如是事。无尘雾者，喻真解脱。真解脱者，即是如来。}%

@{譬如聖王髻中明珠。無有垢穢。夫解脫性。亦復如是。無有垢穢。無垢穢者。喻真解脫。真解脫者。即是如來。}@
%{譬如圣王髻中明珠，无有垢秽。夫解脱性，亦复如是，无有垢秽。无垢秽者，喻真解脱。真解脱者，即是如来。}%

@{譬如真金性不雜沙石。乃名真寶。有人得之。生於財想。夫解脫性。亦復如是。如彼真寶。彼真寶者。喻真解脫。真解脫者。即是如來。}@
%{譬如真金性不杂沙石，乃名真宝。有人得之，生于财想。夫解脱性，亦复如是，如彼真宝。彼真宝者，喻真解脱。真解脱者，即是如来。}%

@{譬如瓦瓶。破而聲㽄。金剛寶瓶。則不如是。夫解脫者。亦無㽄破。金剛寶瓶喻真解脫。真解脫者即是如來。是故如來身不可壞。}@
%{譬如瓦瓶，破而声㽄。金刚宝瓶，则不如是。夫解脱者，亦无㽄破。金刚宝瓶喻真解脱。真解脱者即是如来。是故如来身不可坏。}%

@{其聲㽄者。如𦱔麻子盛熱之時置之日曝出聲震爆。夫解脫者無如是事。如彼金剛真寶之瓶無㽄破聲。假使無量百千之人。悉共射之。無能壞者。}@
%{其声㽄者，如𦱔麻子盛热之时置之日曝出声震爆。夫解脱者无如是事。如彼金刚真宝之瓶无㽄破声。假使无量百千之人，悉共射之，无能坏者。}%

@{無㽄破聲。喻真解脫。真解脫者。即是如來。如貧寶窮人負他物故。為他所繫。枷鎖策罰受諸苦毒。夫解脫中無如是事。無有負責。}@
%{无㽄破声，喻真解脱。真解脱者，即是如来。如贫宝穷人负他物故，为他所系，枷锁策罚受诸苦毒。夫解脱中无如是事，无有负责。}%

@{猶如長者。多有財寶。無量億數。勢力自在不負他物。夫解脫者亦復如是。多有無量法財珍寶。勢力自在無所負也。無所負者。喻真解脫。真解脫者。即是如來。}@
%{犹如长者，多有财宝，无量亿数，势力自在不负他物。夫解脱者亦复如是，多有無量法财珍宝，势力自在无所负也。无所负者，喻真解脱。真解脱者，即是如来。}%

@{又解脫者。名無逼切。如春涉熱。夏日食甜。冬日冷觸。真解脫中。無有如是不適意事。無逼切者。喻真解脫。真解脫者。即是如來。}@
%{又解脱者，名无逼切。如春涉热，夏日食甜，冬日冷触。真解脱中，无有如是不适意事。无逼切者，喻真解脱。真解脱者，即是如来。}%

@{又無逼切者。譬如有人飽食魚肉。而復飲乳。是人則為近死不久。真解脫中。無如是事。是人若得甘露良藥。所患得除。}@
%{又无逼切者，譬如有人饱食鱼肉，而复饮乳，是人则为近死不久。真解脱中，无如是事。是人若得甘露良药，所患得除。}%

@{真解脫者。亦復如是。甘露良藥。喻真解脫。真解脫者。即是如來。云何逼切不逼切也。譬如凡人。我慢自高。而作是念。一切眾中。誰能害我。}@
%{真解脱者，亦复如是。甘露良药，喻真解脱。真解脱者，即是如来。云何逼切不逼切也？譬如凡人，我慢自高，而作是念：一切众中，谁能害我？}%

@{即便携持。蛇虎毒蟲。當知是人不盡壽命。則為橫死。真解脫中。無如是事。不逼切者。如轉輪王所有神珠。能伏蜣蜋。九十六種諸毒蟲等。}@
%{即便携持，蛇虎毒虫，当知是人不尽寿命，则为横死。真解脱中，无如是事。不逼切者，如转轮王所有神珠，能伏蜣蜋，九十六种诸毒虫等。}%

@{若有聞是神珠香者。諸毒消滅。真解脫者。亦復如是。皆悉遠離二十五有。毒消滅者。喻真解脫。真解脫者。即是如來。}@
%{若有闻是神珠香者，诸毒消灭。真解脱者，亦复如是，皆悉远离二十五有。毒消灭者，喻真解脱。真解脱者，即是如来。}%

@{又不逼切者。譬如虛空。解脫亦爾。彼虛空者。喻真解脫。真解脫者。即是如來。}@
%{又不逼切者，譬如虚空，解脱亦尔。彼虚空者，喻真解脱。真解脱者，即是如来。}%

@{又逼切者。如近乾草。然諸燈火。近則熾然。真解脫中。無如是事。又不逼切者。譬如日月。不逼眾生。解脫亦爾。於諸眾生無有逼切。無有逼切。喻真解脫。真解脫者。即是如來。}@
%{又逼切者，如近乾草，然诸灯火，近则炽然。真解脱中，无如是事。又不逼切者，譬如日月，不逼众生。解脱亦尔，于诸众生无有逼切。无有逼切，喻真解脱。真解脱者，即是如来。}%

@{又解脫者。名無動法。猶如怨親。真解脫中。無如是事。又不動者。如轉輪王。更無聖王以為親友。若更有親。則無是處。}@
%{又解脱者，名无动法。犹如怨亲。真解脱中，无如是事。又不动者，如转轮王，更无圣王以为亲友。若更有亲，则无是处。}%

@{解脫亦爾。更無有親。若有親者。亦無是處。彼王無親。喻真解脫。真解脫者。即是如來。如來者。即是法也。}@
%{解脱亦尔，更无有亲。若有亲者，亦无是处。彼王无亲，喻真解脱。真解脱者，即是如来。如来者，即是法也。}%

@{又無動者。譬如素衣易受染色。解脫不爾。又無動者。如婆師華。欲令有臭及青色者。無有是處。解脫亦爾。欲令有臭及諸色者。亦無是處。是故解脫。即是如來。}@
%{又无动者，譬如素衣易受染色，解脱不尔。又无动者，如婆师华，欲令有臭及青色者，无有是处。解脱亦尔，欲令有臭及诸色者，亦无是处。是故解脱，即是如来。}%

@{又解脫者。名為希有。譬如水中生於蓮華。非為希有。火中生者。是乃希有。有人見之。便生歡喜。真解脫者。亦復如是。其有見者。心生歡喜。}@
%{又解脱者，名为希有。譬如水中生于莲华，非为希有。火中生者，是乃希有。有人见之，便生欢喜。真解脱者，亦复如是，其有见者，心生欢喜。}%

@{彼希有者。喻真解脫。真解脫者。即是如來。其如來者。即是法身。又希有者。譬如嬰兒。其齒未生。漸漸長大。然後乃生。解脫不爾。無有生與不生。}@
%{彼希有者，喻真解脱。真解脱者，即是如来。其如来者，即是法身。又希有者，譬如婴儿，其齿未生，渐渐长大，然后乃生。解脱不尔，无有生与不生。}%

@{又解脫者。名曰虛寂。無有不定。夫不定者。如一闡提。究竟不移。犯重禁者不成佛道。無有是處。何以故。是人若於佛正法中心得淨信。爾時即便滅一闡提。}@
%{又解脱者，名曰虚寂。无有不定。夫不定者，如一闡提，究竟不移，犯重禁者不成佛道。无有是处。何以故？是人若于佛正法中心得净信，尔时即便灭一闡提。}%

@{若復得作優婆塞者。亦得斷滅於一闡提。犯重禁者。滅此罪已。則得成佛。是故若言畢定不移。不成佛道。無有是處。真解脫中。都無如是滅盡之事。}@
%{若复得作优婆塞者，亦得断灭于一闡提。犯重禁者，灭此罪已，则得成佛。是故若言毕定不移，不成佛道，无有是处。真解脱中，都无如是灭尽之事。}%

@{又虛寂者。墮於法界。如法界性。即真解脫。真解脫者。即是如來。又一闡提若盡滅者。則不得稱一闡提也。何等名為一闡提耶。一闡提者。斷滅一切諸善根本。}@
%{又虚寂者，堕于法界，如法界性，即真解脱。真解脱者，即是如来。又一闡提若尽灭者，则不得称一闡提也。何等名为一闡提耶？一闡提者，断灭一切诸善根本。}%

@{心不攀緣一切善法。乃至不生一念之善。真解脫中。都無是事。無是事故。即真解脫。真解脫者。即是如來。}@
%{心不攀缘一切善法，乃至不生一念之善。真解脱中，都无是事。无是事故，即真解脱。真解脱者，即是如来。}%

@{又解脫者。名不可量。譬如穀聚。其量可知。真解脫者。則不如是。譬如大海。不可度量。解脫亦爾。不可度量。不可量者。即真解脫。真解脫者。即是如來。}@
%{又解脱者，名不可量。譬如穀聚，其量可知。真解脱者，则不如是。譬如大海，不可度量。解脱亦尔，不可度量。不可量者，即真解脱。真解脱者，即是如来。}%

@{又解脫者。名無量法。如一眾生。多有業報。解脫亦爾。有無量報。無量報者。即真解脫。真解脫者。即是如來。}@
%{又解脱者，名无量法。如一众生，多有业报。解脱亦尔，有無量报。无量报者，即真解脱。真解脱者，即是如来。}%

@{又解脫者。名為廣大。譬如大海。無與等者。解脫亦爾。無能與等。無與等者。即真解脫。真解脫者。即是如來。}@
%{又解脱者，名为广大。譬如大海，无与等者。解脱亦尔，无能与等。无与等者，即真解脱。真解脱者，即是如来。}%

@{又解脫者。名曰最上。譬如虛空。最高無比。解脫亦爾。最高無比。高無比者。即真解脫。真解脫者。即是如來。}@
%{又解脱者，名曰最上。譬如虚空，最高无比。解脱亦尔，最高无比。高无比者，即真解脱。真解脱者，即是如来。}%

@{又解脫者。名無能過。譬如師子所住之處。一切百獸無能過者。解脫亦爾。無有能過。無能過者。即真解脫。真解脫者。即是如來。}@
%{又解脱者，名无能过。譬如狮子所住之处，一切百兽无能过者。解脱亦尔，无有能过。无能过者，即真解脱。真解脱者，即是如来。}%

@{又解脫者。名為無上。譬如北方。諸方中上。解脫亦爾。為無有上。無有上者。即真解脫。真解脫者。即是如來。}@
%{又解脱者，名为无上。譬如北方，诸方中上。解脱亦尔，为无有上。无有上者，即真解脱。真解脱者，即是如来。}%

@{又解脫者。名無上上。譬如北方之於東力為無上上。解脫亦爾。無有上上。無上上者。即真解脫。真解脫者。即是如來。}@
%{又解脱者，名无上上。譬如北方之于东力为无上上。解脱亦尔，无有上上。无上上者，即真解脱。真解脱者，即是如来。}%

@{又解脫者。名曰恒法。譬如人天。身壞命終。是名曰恒。非不恒也。解脫亦爾。非是不恒。非不恒者。即真解脫。真解脫者。即是如來。}@
%{又解脱者，名曰恒法。譬如人天，身坏命终，是名曰恒，非不恒也。解脱亦尔，非是不恒。非不恒者，即真解脱。真解脱者，即是如来。}%

@{又解脫者。名曰堅住。如佉羅栴檀沈水。其性堅實。解脫亦爾。其性堅實。性堅實者。即真解脫。真解脫者。即是如來。}@
%{又解脱者，名曰坚住。如佉罗栴檀沈水，其性坚实。解脱亦尔，其性坚实。性坚实者，即真解脱。真解脱者，即是如来。}%

@{又解脫者。名曰不虛。譬如竹葦。其體空疎。解脫不爾。當知解脫。即是如來。}@
%{又解脱者，名曰不虚。譬如竹苇，其体空疎。解脱不尔。当知解脱，即是如来。}%

@{又解脫者。名不可污。譬如牆壁未見塗治。蚊虻在上止住遊戲。若以塗治彩畫彫飾。蟲聞彩香即便不住。如是不住。喻真解脫。真解脫者。即是如來。}@
%{又解脱者，名不可污。譬如墙壁未见涂治，蚊虻在上止住游戏。若以涂治彩画彫饰，虫闻彩香即便不住。如是不住，喻真解脱。真解脱者，即是如来。}%

@{又解脫者。名曰無邊。譬如村落。皆有邊表。解脫不爾。譬如虛空。無有邊際。解脫亦爾。無有邊際。如是解脫。即是如來。}@
%{又解脱者，名曰无边。譬如村落，皆有边表。解脱不尔。譬如虚空，无有边际。解脱亦尔，无有边际。如是解脱，即是如来。}%

@{又解脫者。名不可見。譬如空中。鳥跡難見。如是難見。喻真解脫。真解脫者。即是如來。}@
%{又解脱者，名不可见。譬如空中，鸟迹难见。如是难见，喻真解脱。真解脱者，即是如来。}%

@{又解脫者。名甚深。何以故。聲聞緣覺所不能入。不能入者。即真解脫。真解脫者。即是如來。}@
%{又解脱者，名甚深。何以故？声闻缘觉所不能入。不能入者，即真解脱。真解脱者，即是如来。}%

@{又甚深者。諸佛菩薩之所恭敬。譬如孝子供養父母。功德甚深。功德甚深。喻真解脫。真解脫者。即是如來。}@
%{又甚深者，诸佛菩萨之所恭敬。譬如孝子供养父母，功德甚深。功德甚深，喻真解脱。真解脱者，即是如来。}%

@{又解脫者。名不可見。譬如有人。不見自頂。解脫亦爾。聲聞緣覺所不能見。不能見者。即真解脫。真解脫者。即是如來。}@
%{又解脱者，名不可见。譬如有人，不见自顶。解脱亦尔，声闻缘觉所不能见。不能见者，即真解脱。真解脱者，即是如来。}%

@{又解脫者。名無屋宅。譬如虛空無有屋宅。解脫亦爾。言屋宅者。喻二十五有。無有屋宅。喻真解脫。真解脫者。即是如來。}@
@{問。眾生法身與佛平等。云何不起報化之用耶。}@
%{问：众生法身和佛平等，为什么不显现报化之用呢？}%

@{答。雖本平等。隱顯有殊。隱名如來藏。顯名法身。起信疏云。但眾生迷自真理。起於妄念。是時真如。俱現染相。不顯其用。}@
%{答：虽然本来平等，但隐显有区别。隐名叫做如来藏，显名叫做法身。起信论说：众生迷失了自身的真理，起了妄念，这时真如就一起显现染污的相，不显现它的用处。}%

@{鈔問云。眾生心與佛體既同。眾生迷時何不起用。}@
%{钞问说：众生心和佛体既然相同，众生迷失的时候为什么不显现用处呢？}%

@{答。以無明有力。起於九相。真如無力被隱故。不能現用。如水為風所擊。但起波瀾。而不能現像。石壁鈔云。論云本覺常起用者。有其二意。一約內熏。即自體相熏習義故。論云。從無始來具無漏法。備有不思議業。作境界之性。依此二義恒常熏習。二約應化不起者。但以妄染覆之。非謂本覺無此應用。亦非固心抑令不起。斯則過在於妄迷而不知。何關於覺。以本覺常具常熏故。如脩竹有龍鳳之音。塵鏡有照膽之用。是知靈臺絕妙。眾生莫知。若暫返照迴光。無有不得之者。如地中求水鑛裏求金。唯慮不肯承當沈埋心寶。宗鏡委細。意囑於斯。普勸後賢。直須知有。}@
%{答：因为无明有力，起了九相，真如无力被遮蔽，所以不能显现用处。就像水被风吹打，只会起波澜，不能显现它原本的形态一样。石壁钞说：论说本觉常起用，有两种意思：一是指内熏，即自身相熏习的意思。论说：从无始以来就具有无漏法，具备不可思议的业，作为境界的性，根据这两个意思，恒常熏习。二是指应化不起，只是被妄染遮蔽了，并不是说本觉没有这种应用，也不是故意压抑它不使它起来。这过失在于妄迷而不自知，和觉有什么关系呢？因为本觉常具常熏，就像修竹有龙凤的音，尘镜有照胆的用处一样。所以知道灵台绝妙，众生却不知道。如果暂时返照回光，就没有什么得不到的。就像在地中求水，在矿里求金一样，只担心你不肯承当沉埋的心宝。宗镜委细，意嘱于此，普劝后贤，一定要知道。}%

@{宗鏡錄卷第三十一}@
%{宗镜录卷第三十一}%

@{丁未歲分司大藏都監開板}@
%{丁未年分司大藏都监开板}%
