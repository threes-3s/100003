@{宗鏡錄卷第五十四}@
%{宗镜录卷第五十四}%

@{慧日永明寺主智覺禪師延壽集}@
%{慧日永明寺主智觉禅师延寿集}%

@{夫意言分別。萬有俱空。則名義無性。一切眾生。於見聞中。應不成顛倒。以名中無義。義中無名。俱是客故。}@
%{说白了，语言和分别心都是假的，万物都是空的，那么名词和意义就都没有本质，所有众生在看到听到的时候，不应该产生颠倒，因为名词里面没有意义，意义里面没有名词，都是虚假的。}%

@{答。萬法本空。熏習成有。於本空中。起諸情執顛倒。寶性論云。}@
%{回答：所有法本来都是空的，因为长期熏习才让我们认为它们存在。在本来空的本性上，产生了各种执着和颠倒。宝性论中说：}%

@{問。名中無義。義中無名。二俱客者。若人執名異於義。義異於名。此人既無顛倒。則於義中應無僻執。不應聞說好惡。生憂喜心。名義不相關故。當知客義。是汝顛倒。}@
%{问：名词里面没有意义，意义里面没有名词，两者都是虚假的。如果有人执着于名词和意义不同，认为意义和名词是两个不同的东西，这个人就没有颠倒，那么他对意义应该没有偏执，不应该听到别人说好恶就产生忧喜之心，因为名词和意义根本没有关系。要知道，执着于虚假的意义，才是你的颠倒。}%

@{答。由久時數習顛倒故。有此僻執。不關名義相應。由名言熏習心故。必由此法門。生分別心。起虛妄僻執。如密嚴經偈云。是時金剛藏。復告大眾言。賴耶無始來。為戲論熏習。諸業所繫縛。輪轉無有窮。亦如於大海。因風起波浪。恒生亦恒滅。不斷亦不常。由不悟自心。隨識境界現。若了於自心。如火焚薪盡。通達於無漏。則名為聖人。藏識變眾境。彌綸於世間。意執我我所。思量恒流轉。諸識類差別。各各了自境。積集業為心。遍積集名意。了別名為識。五識取現境。如瞖見毛。輪。隨見而迷惑。於似色心中。非色計於色。譬如摩尼珠。日月光所照。隨其所應現。各雨自類物。阿賴耶亦爾。如來清淨藏。和合於習氣。變現周世間。與無漏相應。雨諸功德法。譬如乳變異。成酪至酪漿。藏識亦如是。變似於眾色。如瞖見毛輪。有情亦復爾。以惡習氣瞖。住藏識眼中。於諸非色處。此所見諸色。猶如於陽焰。遠離於有無。皆賴耶所現。仁者依眼色。而生似色識。如幻住眼中。飄動猶熱焰。色皆是藏識。與色習相應。變似體非有。愚夫妄分別。諸惛醉放逸。坐臥及狂走。頓起諸事業。皆是賴耶識。猶如盛赫日。舒光照於地。蒸氣如水流。渴獸望之走。賴耶亦復爾。體性實非色。而似於色現。惡覺妄生著。如磁石吸鐵。迅速而轉移。雖無於情識。似情識而動。如是賴耶識。為生死所攝。往來於諸趣。非我而似我。如海中漂物。無思隨水流。賴耶無分別。後身而運動。譬如二象鬪。被傷者永退。賴耶亦如是。斷染無流轉。譬如淨蓮華。離泥而皎潔。人天皆受用。莫不咸珍敬。如是賴耶識。出於習氣泥。轉依得清淨。佛菩薩所重。譬如殊勝寶。野人所輕賤。若用飾冕旒。則為王頂戴。如是賴耶識。是清淨佛性。凡位恒雜染。佛果常寶持。如美玉在水。苔衣所纏覆。賴耶處生死。習氣縈不現。於此賴耶識。有二取相生。如蛇有二頭。隨樂而同往。賴耶亦如是。與諸色相具。一切諸世間。取之以為色。惡覺者迷惑。計為我我所。若有若非有。自在作世間。賴耶雖變現。體性恒甚深。於諸無智人。悉不能覺了。譬如於幻師。幻作種種獸。或行而或走。似有情非實。賴耶亦如是。幻作於世間。一切諸有情。體性無真實。凡愚不能了。妄生於取著。起微塵勝性。有無異分別。及與於梵天。丈夫等諸見。}@
%{回答：因为长期习惯颠倒，所以才会有这种偏执。这和名词和意义是否相对应无关。因为语言熏习了我们的心，所以一定会通过这种方法，产生分别心，产生虚妄的偏执。就像密严经的偈语中说：这时金刚藏再次告诉大众说，阿赖耶识从无始以来，因为语言的熏习，被各种业所束缚，不断轮回转世，没有穷尽。就像大海一样，因为风而起波浪，波浪不断生灭，不灭也不常。因为不了解自己的心，所以随着意识的境界而显现。如果了解了自己的心，就像火烧尽柴薪一样，通达无漏，就称为圣人。藏识变化出各种境界，弥漫于世间。意识执着于“我”和“我的”，思量不断轮回转世。各种意识都有不同的差别，各自了解自己的境界。积累业力成为心，遍布积累名词和意义，分别名词成为意识。五识取现境，就像眼病看到毛轮一样，随着看到而迷惑。在似色的心中，不是色却认为是色。就像摩尼珠一样，被日月的光照射，随着照射而显现，各自显现出属于自己的物体。阿赖耶识也是这样。如来清净的藏，和合于习气，变化显现周遍世间。和无漏相对应，降下各种功德法。就像牛奶变化，变成酪，再变成酪浆。藏识也是这样，变化成类似于各种颜色，就像眼病看到毛轮一样。有情也是这样，因为恶习气的眼病，住在藏识眼中，在所有不是色的地方，这里所看到的颜色，就像阳焰一样，远离于有和无，都是阿赖耶识所显现的。仁者依靠眼色，而产生似色的意识，就像幻觉住在眼中，飘动就像热焰一样。颜色都是藏识，和色习相对应，变化出来的类似于色，本身并不存在。愚蠢的人妄分别，昏昏沉沉放逸，坐着躺着和狂奔，突然产生各种事业，都是阿赖耶识。就像盛大的太阳，伸展光芒照射大地，蒸汽就像水流一样，渴求的动物看到它就跑。阿赖耶识也是这样，本质上不是色，却像色一样显现。恶觉妄生执着，就像磁石吸铁一样，迅速地转移。虽然没有情识，却像情识一样活动。这样阿赖耶识，被生死所摄，往返于各种趣，不是我却像我一样。就像海中的漂浮物一样，没有思想，随着水流。阿赖耶识没有分别，在后世身体中活动。就像两只大象打架，被伤害者永远退却。阿赖耶识也是这样，断除染污，没有轮回转世。就像清净的莲花一样，离开泥土而洁白，人天都受用，没有不珍敬的。这样阿赖耶识，从习气泥中出来，转而依靠清净，佛菩萨所重视。就像殊胜的宝物一样，野人所轻贱。如果用来装饰冕旒，就成为国王的头顶。这样阿赖耶识，是清净的佛性，凡夫位恒常染污，佛果常宝持。就像美玉在水中，被苔衣所缠绕覆盖。阿赖耶识处在生死中，习气缠绕不显现。在这个阿赖耶识中，有两种取相产生，就像蛇有两个头一样，随着快乐而共同前往。阿赖耶识也是这样，和各种色相具足，所有世间，都取它认为是色。恶觉者迷惑，认为是“我”和“我的”。或者是有，或者是没有，自在造作世间。阿赖耶识虽然变化显现，本质上却非常深奥，对于所有无智的人，都不能觉悟。就像幻师一样，幻化出各种动物，或者行走，或者奔跑，好像是有情，实际上不是。阿赖耶识也是这样，幻化出世间，所有有情，本质上没有真实，愚蠢的人不能了解，妄生于执着，产生微尘胜性，有无不同的分别，以及梵天、丈夫等各种见解。}%

@{問。眼見色者。為是眼見。為是識見。}@
%{问：眼睛看到颜色，是眼睛看到，还是意识看到？}%

@{答。非眼識境等。各有決定見性。但以三和合故。假名為見。下五根聞嗅嘗觸等例爾。雜集論云。非眼見色。亦非識等。以一切法。無作用故。由有和合。假立為見。故稱眼能見色。又識之於根。乍出乍入。如鹿在網。猶鳥處籠。啄一捨一。周而復始。無暫休息。識在根籠。亦復如是。或在於耳。或在於眼。來去無定。不可執常。雖復無定。相續不斷。何為不斷。以妙用無間故。若凡夫為色塵所縛。不得自在。若見一法。則被一法礙。不能圓通法界。是以金剛經云。若菩薩心住於法而行布施。如人入闇。則無所見。首楞嚴經云。由塵發知。因根有相。相見無性。猶若交蘆。由塵發知者。即見分。因根有相者。即相分。相見無性者。心境互生。各無自體。心不自立。由塵發知。境不自生。因根有相。二虛相倚。猶若交蘆。知見立知。即無明本。知見無見。斯即涅槃。但了了見無可見。即通法界。見即是涅槃。若了了聞無可聞。無可聞。即通法界。聞即是涅槃。一切諸法。本來涅槃。以分別心。妄見所隔。不知自識翻作無明。又首楞嚴經云。緣見因明。暗成無見。不明自發。若不假明暗等見。見色之時。則見餘根。若離念。遍法界見。鐵圍山一切相。皆不能蔽。若六根伏。則不得六根相。如十人患瞖共見空華。一人眼可。則不見。餘九人還見。各各自除妄見。則不得一切相。物物皆真。又十箇空華。一人能見。十人眼可。餘華總亡。但一妄除。皆不見諸相。一相。則一切相。為一切相。皆我心起。是知一瞖在目。千華競飛。一妄動心。諸塵併起。若能離念。則當處坐道場。轉大法輪。俱成佛道。}@
%{回答：眼睛、意识、境界等等，各有自己的决定性的见性，只是因为三者和合，所以假名为“见”。下面五根闻嗅尝触等等，也是一样的道理。杂集论中说：不是眼睛看到颜色，也不是意识等等，因为所有法都没有作用，因为有和合，假立为“见”，所以说眼睛能看到颜色。又意识在根上，忽进忽出，就像鹿在网中一样，就像鸟在笼子里一样，啄一口丢一口，周而复始，没有片刻休息。意识在根笼中，也是这样，或者在耳朵里，或者在眼睛里，来来往往没有定所，不能执着于常。虽然没有定所，但是相续不断。为什么不断？因为妙用无间。如果凡夫被色尘所束缚，不能自在，如果看到一种法，就被一种法障碍，不能圆通法界。所以金刚经中说：如果菩萨心住于法而行布施，就像人进入黑暗中一样，什么也看不到。首楞严经中说：因为尘而发起知觉，因为根有相，相见无性，就像交错的芦苇一样。因为尘而发起知觉，就是见分，因为根有相，就是相分。相见无性，心境互相产生，各自没有自性，心不能自立，因为尘而发起知觉，境不能自己产生，因为根有相，两个虚幻的相互相依靠，就像交错的芦苇一样。知见立知，就是无明本，知见无见，就是涅槃。只要了了地看到没有可以看的东西，就能通达法界，见就是涅槃。如果了了地听到没有可以听的东西，没有可以听的东西，就能通达法界，闻就是涅槃。所有法，本来就是涅槃，因为分别心，被妄见所隔断，不知道自己的意识，反过来成为无明。又首楞严经中说：缘见因明，黑暗成为无见，无明自己发起。如果不假借明暗等见，看到颜色的时候，就看到其他根，如果离开念头，遍法界见，铁围山所有相，都不能遮蔽。如果六根伏住，就不能得到六根相。就像十个人患眼病，共同看到空华，一个人眼睛好了，就看不到，其他九个人还能看到。各自去除妄见，就不能得到所有相，所有东西都真实。又十朵空华，一个人能看到，十个人眼睛好了，其他花朵都消失了。只要去除一个妄念，就都看不到诸相。一个相，就是所有相，因为所有相，都是我心所起。所以知道一个眼病在眼睛里，千朵花争相飞舞，一个妄念动心，所有尘埃都一起起来。如果能离开念头，就在那里坐道场，转动大法轮，共同成就佛道。}%
@{問。耳聞說法聲時。總具幾識。}@
%{问：听到佛法的声音时，总共有几种识？}%

@{答。具三識。第八先託佛無漏聲名句文。為本質了。耳識緣聲。意識同時緣名句文等。方得名聞。}@
%{答：有三种识。第八识先依托佛无漏的声、名、句、文，作为本性。耳识缘于声音，意识同时缘于名、句、文等等，才能得到名闻。}%

@{古德問云。且如緣佛聲名句文時。為自耳識意識緣得名句文名聞。為先要自第八託佛本質聲。變起相分了。耳識意識託第八相分為質。變相分緣方得聞耶。}@
%{古德问道：比如缘于佛的声音、名、句、文时，是自身耳识、意识缘于名、句、文而得名闻，还是先要自身第八识依托佛的本性声音，变化起来，成为相分，耳识、意识依托第八识的相分作为质，变化的相分缘于才能闻到呢？}%

@{答。設爾何失難。二俱有過。若第八不先變佛聲。耳意二識便緣名句文者。即因中前六劣。不能直緣。須先假第八變。若第八不先變。即心外取法。唯識不成。若託自第八相分為質緣者。第六識所變相分。即無名句文。既無名句文。即意不能生解。為第八識。但變得佛本質徑直聲。本質徑直聲上。且無名句文。為第八不緣故。此答云。理實第六識緣自第八相分為境。謂佛本質聲。及自第八變影像聲。合為一聲。世尊本質聲。既有名句文等。第六識。於自耳根。緣第八相分聲。名句文三不無。為佛本質聲上有名句文。例如世間人。共看一紙文書。若不識書人。但見其紙墨黑白色。即不能知其義理差別。若識書人。見紙墨黑白。及能知其間義理差別。今耳識及第八如不識書人。第六如識書人。第六既緣實聲。亦能緣得名句文故。又聲是所依。名句文是能依。名句文依實聲上有。既有實聲。其名句文。自連帶聲上有故。意識為能分別故。自然緣得。又聞即比量。聽聞名句文三等時。向心所上比度生解。唯第六識具比量。若緣名義。便在意中。}@
%{答：你说得没错，两种说法都有问题。如果第八识不先变化成佛的声音，耳识、意识就缘于名、句、文的话，那就是因中前六识劣根性，不能直接缘于。必须先借第八识变化。如果第八识不先变化，那就是心外取法，唯识不成。如果依托自身第八识的相分作为质缘的话，第六识所变化的相分，就没有名、句、文。既然没有名、句、文，意识就不能生起理解。因为第八识，只变化出佛的本性直接的声音。本性直接的声音上，本来就没有名、句、文，因为第八识不缘于它。所以说，实际上，第六识缘于自身第八识的相分作为境。指的是佛的本性声音，以及自身第八识变化的影像声音，合为一个声音。世尊的本性声音，既然有名、句、文等等，第六识，在自身的耳根，缘于第八识的相分声音，名、句、文三者不缺。因为佛的本性声音上有名、句、文。例如世间人，共同看一张纸质的文书。如果不认识写字的人，只看到纸墨黑白色，就无法知道其中的义理差别。如果认识写字的人，看到纸墨黑白，就能知道其中的义理差别。现在耳识和第八识就像不认识写字的人，第六识就像认识写字的人。第六识既然缘于真实的声音，也能缘于名、句、文，所以说，声音是所依，名、句、文是能依。名、句、文依托真实的声音而存在。既然有真实的声音，其名、句、文自然随着声音而存在。意识具有分别作用，所以自然就能缘于。又，闻即比量。听到名、句、文三者的时候，在心所上比量、生起理解。只有第六识具有比量作用。如果缘于名义，就在意识中。}%

@{問。夫聞法者。既託諸佛悲願為本質。作增上緣。眾生但自心識心上。所變得影像相分文義。此即實無心外法。為執見未信者。於世法中事。如何引證。印成後信。入一乘門。}@
%{问：听说法的人，既然依托诸佛的悲愿作为本性，作为增上缘。众生只是自身心识心上，所变化的影像相分文义。这确实是无心外法。对于执着于见地，尚未信服的人，在世法中，如何举证，印证他们最终信服，进入一乘法门？}%

@{答。世法即佛法。佛法即世法。云何更舉事立況。然為未決定信者。寧無方便。若論比知。觸目咸是。且舉一二。略類此宗。如西國婆羅門求聰明。常供養天神等。後於夢中。見有天人授與呪論等法。然夢中實無天人。為說聰明法論呪等。託天人為增上緣。自識心上變作論呪解。今眾生見聞亦爾。然於比況中。夢喻最親。以自夢中。實無外境。皆是夢心變起。可為現證。又此土周暢耕田。母欲得子歸。其母遂齧指。周暢在田下心痛。念云。是母喚我。及歸。果如其言。母雖有喚子之心。而不發言。如來但有說法之心。而不說法。自是眾生心上變起故。若正解者。即諸佛悲願為應。機熟宜聞為感。感應道交。非一非異。唯心方顯。不落斷常。不可各取一邊。違於中道。}@
%{答：世法就是佛法，佛法就是世法。何必再举事立况呢？不过，对于尚未决定信服的人，难道没有方便法门吗？如果论证比喻，触目皆是。且举一两个例子，略微类似于这个宗旨。比如西域的婆罗门追求聪明，经常供养天神等等。后来，在梦中，看到有天人传授咒、论等等法。然而梦中实际上没有天人，为他说聪明法、论、咒等等。依托天人作为增上缘，自身心识心上变化出论、咒的理解。现在众生见闻也是如此。然而在比喻中，梦喻最贴近。因为自身梦中，实际上没有外境，都是梦心变化起来。可以作为现证。又，此地周畅耕田，母亲想要儿子回家。母亲便咬手指。周畅在田下心痛，心想：是母亲叫我。于是回家，果然如母亲所说。母亲虽然有叫儿子的心，却没有说话。如来也只有说法的心，却没有说法。自身是众生心上变化起来，所以说，如果正确理解的话，那就是诸佛的悲愿作为应，机缘成熟，适合闻法作为感。感应道交，非一非异。唯心方显，不落断常。不可各取一边，违背中道。}%

@{問。根塵所對。現證分明。如何圓通。得入空理。}@
%{问：根尘所对，现证分明。如何圆通，进入空理？}%

@{答。眼對色塵。無而有見。異熟業果。不可思議。唯智所知。非情所測。諸法實性。親證方明。有見有聞。世俗心量。若約真諦。根境俱空。且如世俗門中。見無自性。如眼勝義根。如火。既能發識。又能照境。識如人。能了別。境如物。故知無根不能發識。無識不能了境。無境不能起見。三法和合。方成見性。則見性無從。和合非有。如思益經偈云。悉見十方國。一切眾生類。而於眼色中。終不生二相。諸佛所說法。一切能聽受。而於耳聲中。亦不生二相。能於一心中。知眾生諸心。自心及彼心。此二不分別。廣百門論破根境品云。眼等根塵。若執實有。理必不然。所以者何。違比量故。謂眼非見。如耳等根。耳亦非聞。如眼等根。鼻不能嗅。如舌等根。舌不能嘗。如鼻等根。身不能覺。如上諸根。一切皆由造色性故。或大種故。或業果故。又眼等根。皆有質礙故。可分析。悉令歸空。或無窮過。是故不應執為實有。但是自心隨因緣力。虛假變現。如幻事等。俗有真無。又破情品云。眼為到色見耶。不到色見耶。若眼去到色乃見者。遠色應遲見。近色應速見。何以故。去法爾故。而今近瓶遠月一時見。是故知眼不去。若不去。則無和合。復次若眼力不到色而見者。何故見近不見遠。遠近應一時見。故知見性無從。諸根例爾。如還原集自他觀門云。兩身為自他。彼身為他。己身為自。一身復為自他。色身為他。心即為自。心復為自他。心即為他。智即為自。智復有自他。有所得智為他。無所得智為自。無所得智復有自他。淨智為他。是淨亦淨為自。觀身實相。觀佛亦然。稽首如空無所依。心淨已度諸禪定。無住則無本。覺。此名為佛。假名名為佛。亦無佛可成。無成可成。無出可出。是名佛出。無所見。了了見。了了見。無所見。但有名字。名字性空無所有。鏡像如虛空。虛空如鏡像。色心如虛空。虛空如色心。色心如鏡像。鏡像身無二。亦復非是一。若能如是解。諸佛從中出。諸佛唯有名。如空應響聲。無心究竟道。法法自然平。平處亦無平。無平作平說。此中言語斷。心行處亦滅。眼空保色空。色空保眼空。兩空自相保。則無眼識賊。耳空保聲空。聲空保耳空。兩空自相保。則無耳識賊。鼻空保香空。香空保鼻空。兩空自相保。則無鼻識賊。舌空保味空。味空保舌空。兩空自相保。則無舌識賊。身空保觸空。觸空保身空。兩空自相保。則無身識賊。心空保法空。法空保心空。還是一空能保二空。亦能保一空。是故號空空。假名說見諦。若知六根淨。即無六塵賊。若無六塵賊。心王自清淨。方便持化凡。題名寄佛性。釋曰。是以若眼空色不空。色空眼不空。則不可相保。以根境異故。必為侵害。若同一性。即無疑矣。如世間作保之人。若是忠良人。即可忠良人作保。若惡行人。則不可保。以情性異故。六種根塵。和同既爾。一切萬法。順旨亦然。故首楞嚴經云。佛告阿難。根塵同原。縛脫無二。識性虛妄。猶如空華。阿難。由塵發知。因根有相。相見無性。同於交蘆。是故汝今。知見立知。即無明本。知見無見。斯即涅槃無漏真淨。云何是中更容他物。}@
%{答：眼睛对色尘，无而有见。异熟业果，不可思議。只有智慧才能知道，非情识所能测度。诸法的实性，亲证才能明白。有见有闻，是世俗的心量。如果按照真谛，根境都空。比如世俗门中，见无自性。比如眼胜义根，如同火，既能发识，又能照境。识如同人，能了别。境如同物。所以知道，没有根不能发识，没有识不能了境，没有境不能起见。三法和合，才能成就见性。那么见性无从，和合并非有。如同思益经偈云：悉见十方国，一切众生类，而于眼色中，终不生二相。诸佛所说法，一切能听受，而于耳声中，亦不生二相。能于一心中，知众生诸心，自心及彼心，此二不分别。广百门论破根境品云：眼等等根尘，如果执着于真实存在，道理必然不是这样。为什么呢？违背比量。意思是说，眼睛不是看见。比如耳等等根，耳朵也不是听到。比如眼等等根，鼻子不能闻。比如舌等等根，舌头不能尝。比如鼻等等根，身体不能觉知。如同上面的诸根，一切都是由造色性，或者大种，或者业果。又，眼等等根，都有质碍，可以分析，全部归于空。或者无穷过失。所以不应该执着为真实存在。只是自身心随着因缘力，虚假变化显现，如同幻事等等。俗有真无。又，破情品云：眼睛是到达色而看见呢，还是不到色而看见呢？如果眼睛去到达色才看见的话，远色应该迟看见，近色应该速看见。为什么呢？因为去法尔。而现在近瓶远月同时看见。所以知道眼睛不去。如果不去，就没有和合。再者，如果眼力不到色而看见的话，为什么看见近的，看不见远的？远近应该同时看见。所以知道见性无从。诸根皆如此。如同还原集自他观门云：两身作为自他，彼身为他，己身为自。一身又作为自他。色身为他，心就是为自。心又作为自他，心就是为他。智就是为自。智又作为自他。有所得智为他，无所得智为自。无所得智又作为自他。净智为他，是净亦净为自。观身实相，观佛亦然。稽首如空无所有依，心净已度诸禅定。无住则无本，觉。此名为佛。假名名为佛。亦无佛可成，无成可成，无出可出。是名为佛出。无所有见，了了见。了了见，无所有见。只有名字，名字性空无所有。镜像如虚空，虚空如镜像。色心如虚空，虚空如色心。色心如镜像。镜像身无二，亦复非是一。如果能够这样理解，诸佛从中而出。诸佛只有名字，如同空应响声。无心究竟道，法法自然平。平处亦无平，无平作平说。此中言语断，心行处亦灭。眼空保色空，色空保眼空。两空自相保，则无眼识贼。耳空保声空，声空保耳空。两空自相保，则无耳识贼。鼻空保香空，香空保鼻空。两空自相保，则无鼻识贼。舌空保味空，味空保舌空。两空自相保，则无舌识贼。身空保触空，触空保身空。两空自相保，则无身识贼。心空保法空，法空保心空。还是一空能够保二空，也能保一空。所以号为空空。假名说见谛。如果知道六根净，就没有六尘贼。如果无六尘贼，心王自清净。方便持化凡夫，题名寄佛性。释曰：所以说，如果眼空色不空，色空眼不空，则不可相保。因为根境不同，必然会互相侵害。如果同一性，就没有疑问了。如同世间作保的人，如果是忠良人，就可以让忠良人作保。如果是恶行人，则不可保。因为情性不同，六种根尘，和同既如此，一切万法，顺旨亦然。所以首楞严经云：佛告阿难，根尘同原，缚脱无二。识性虚妄，犹如空华。阿难，由尘发知，因根有相，相见无性，同于交芦。所以汝今，知见立知，即无明本。知见无见，斯即涅槃无漏真净。云何是中更容他物。}%
@{問。色塵質礙。可分析歸空。聲性虛通。應是實有。}@
%{问：物质世界是阻碍，可以分析归于空无。声音的本质是空灵，应该说是真实存在的。}%

@{答。聲塵生滅。動靜皆空。聲不至於耳根。根不往於聲所。既無一物中間往來。則心境俱虛。聲不可得。如首楞嚴經云。復次阿難。云何十二處。本如來藏。妙真如性。阿難。汝且觀此祇陀樹林。及諸泉池。於意云何。此等為是色生眼見。眼生色相。阿難。若復眼根生色相者。見空非色。色性應消。消則顯發一切都無。色相既無。誰明空質。空亦如是。若復色塵生眼見者。觀空非色。見即消亡。亡則都無。誰明空色。是故當知。見與色空。俱無處所。即色與見。二處虛妄。本非因緣。非自然性。又推聲處文云。阿難。汝更聽此祇陀園中。食辦擊鼓。眾集撞鐘。鐘鼓音聲。前後相續。於意云何。此等為是聲來耳邊。耳往聲處。阿難。若復此聲來於耳邊。如我乞食室羅筏城。在祇陀林。則無有我。此聲必來阿難耳處。目連迦葉。應不俱聞。何況其中一千二百五十沙門。一聞鐘聲。同來食處。若復汝耳往彼聲邊。如我歸住祇陀林中。在室羅城。則無有我。汝聞鼓聲。其耳已往擊鼓之處。鐘聲齊出。應不俱聞。何況其中象馬牛羊。種種音響。若無來往。亦復無聞。是故當知。聽與音聲。俱無處所。即聽與聲。二處虛妄。本非因緣。非自然性。又推香處文云。阿難。汝又嗅此鑪中栴檀。此香若復燃於一銖。室羅筏城。四十里內同時聞氣。於意云何。此香為復生栴檀木。生於汝鼻。為生於空。阿難。若復此香生於汝鼻。稱鼻所生。當從鼻出。鼻非栴檀。云何鼻中有栴檀氣。稱汝聞香。當於鼻入。鼻中出香。說聞非義。若生於空。空性常恒。香應常在。何藉鑪中爇此枯木。若生於木。則此香質因爇成煙。若鼻得聞。合蒙煙氣。其煙騰空未及遙遠。四十里內。云何已聞。是故當知。香鼻與聞。俱無處所。即嗅與香。二處虛妄。本非因緣。非自然性。推味處文云。阿難。汝常二時。眾中持鉢。其間或遇酥酪醍醐。名為上味。於意云何。此味為復生於空中。生於舌中。為生食中。阿難。若復此味。生於汝舌。在汝口中。只有一舌。其舌爾時已成酥味。遇黑石蜜。應不推移。若不變移。不名知味。若變移者。舌非多體。云何多味。一舌之知。若生於食。食非有識。云何自知。又食自知。即同他食。何預於汝。名味之知。若生於空。汝噉虛空。當作何味。必其虛空。若作鹹味。既鹹汝舌。亦鹹汝面。則此界人。同於海魚。既常受鹹。了不知淡。若不識淡亦不覺鹹。必無所知。云何名味。是故當知。味舌與嘗俱無處所。即嘗與味。二俱虛妄。本非因緣。非自然性。推觸處文云。阿難。汝常晨朝。以手摩頭。於意云何。此摩所知。誰為能觸。能為在手。為復在頭。若在於手。頭則無知。云何成觸。若在於頭。手則無用。云何名觸。若各各有。則。汝阿難。應有二身。若頭與手一觸所生。則手與頭。當為一體。若一體者。觸則無成。若二體者。觸誰為在。在能非所。在所非能。不應虛空與汝成觸。是故當知。覺觸與身。俱無處所。即身與觸。二俱虛妄。本非因緣。非自然性。今推十二根塵。處所既無。則前六根門無處而入。後十八界無界而分。可驗眾生界中。即今現行心境俱空。世俗諦中。假施設法悉皆無有。夫宗鏡所錄。皆是現證法門。一入全真。更無前後。如或不信。但靜思看。若見一念無生。自然與經冥合。如菩薩念佛三昧經偈云。此身常無知。如草木瓦礫。菩提無形色。寂滅恒不生。身不觸菩提。菩提不觸身。心不觸菩提。菩提不觸心。而能有相觸。實為不思議。釋曰。故知色不至眼。耳不到聲。而有見聞。是不可思議。以自性離中。而有顯現。故知六根無對。皆是無諍法門。諸境含虛。盡冥不二之道。即今眾生境界。真不可思議矣。曷用遠求諸聖作用。而自鄙劣者哉。此宗鏡。是照眾生之癡闇。同諸佛之光明。使法界含生。一時圓證。如法集經云。須菩提白佛言。世尊。眼色二法無所諍競。以不和合故。以此二法不相到故。夫不合不到法。皆無違諍。世尊。法無有二。是故不諍。廣百門論破根境品云。復次若耳根境合。知者。不應遠近一時俱聞。聲從質來。既有遠近。不應一念同至耳根。耳無光明。不應趣境。又聲離質。來入耳聞。亦不應理。鐘鼓等聲。現不離質。遠可聞故。若耳與聲無聞而取。如香等。不辯方維。若耳與聲不合而取。應無遠近一切皆聞。不合體無。相無別故。或應一切皆不能聞。是故耳根。聲合不合。實取自境。二俱不成。又云。心若趣塵。體則不遍。心常往境。我應無心。然微細心。身中恒有。睡眠悶等。諸位常行。有息等故。夢可得故。勞倦增故。引覺心故。任持身故。觸身覺故。又若內身恒無心者。如死屍等。害應無愆。供應無福。則與空見外道應同。有執。心體不遍不行。但用有行。亦同此過。心用心體。不相離故。又若心體往趣前塵。有觸內身。應無覺受。應動思慮。不損內心。如是諸宗。執實根境。皆不應理。應信非真。又一切世間有情無情。諸法義相。如依陽焰有水想生。誑惑自心。亦為他說。由此妄想。建立根塵。及餘世間諸事差別。如顯此想。依多法成。是假非真。故說想蘊乃至如諸幻事。體實雖無。而能發生種種妄識。眼等亦爾。體相皆虛。如矯誑人。生他妄識。想隨此發。境。豈為真。根境皆虛。猶如幻事。大集經偈云。至心念法思惟法。是故不見色與聲。若得入於深法界。爾時則無色聲等。般若燈論偈云。眼不見色塵。意不知諸法。此名最上實。世人不能度。是以根境唯心。名相俱寂。故知世諦真諦。同趣佛乘。有情無情。咸歸智地。以真無中。絕名絕相。心智路斷。是不可思議。以俗有中。如幻如化。無中顯現。是不可思議。不可以情識知。不可以有無測。所以廣百門論。明世間法有五種難測。頌云。世間諸所有。無不皆難測。根境理同然。智者何驚異。論曰。如一思業。能感當來內外無邊果相差別。極善工匠。所不能為。是名世間第一難測。又如外種。生長芽莖。無量枝條華葉根果。形色間雜。嚴麗宛然。是名世間第二難測。又如華樹。名曰無憂。婬女觸之。眾華競發。枝條垂拂。如有愛心。是名世間第三難測。又如華樹。名如樂音。聞作樂聲。舉身搖動。枝條裏娜。如舞躍人。是名世間第四難測。又如華樹。名好鳥吟。聞鳥吟聲。即便搖動。枝條裏娜。如喜抃人。是名世間第五難測。如是難測。世事無邊。根境有無。方之甚易。世俗故有。勝義故空。諸有智人。不應驚異。如中觀論偈云。以法知有人。以人知有法。離法何有人。離人何有法。法者。眼耳苦樂等。人者。是本住。汝謂以有法故知有人。以有人故知有法。今離眼耳等法何有人。離人何有眼耳等法。復次一切眼等根。實無有本住。眼耳等諸根。異相而分別。眼耳等諸根。苦樂等諸法。實無有本住。因眼緣色。生眼識。以和合因緣。知有眼等諸根。不以本住故。如是。故偈中說。一切眼耳等根。實無有本住。眼耳等諸根。各自能分別。}@
%{答：声音的尘埃，生灭无常，动也不空，静也不空。声音不会到达耳根，耳根也不会去往声音所在的地方。既然没有一样东西在中间来往，那么心境就都是空的，声音就不可得。就像《首楞严经》里说的：再者，阿难，你说十二处，本来就是如来藏，妙真如性。阿难，你且观察这祇陀树林，以及诸泉池，你觉得怎么样？这些是色生眼见，眼生色相吗？阿难，如果眼根生色相的话，看见虚空不是色，色性应该消散，消散则显现出一切都无。色相既无，谁来明了虚空的本质？虚空也一样。如果色尘生眼见的话，观察虚空不是色，看见就消亡，消亡则都无，谁来明了虚空和色？所以应该知道，看见和色空，都没有处所，即色和见，这两个地方都是虚妄的，本来就不是因缘，不是自然性。又推敲声处文说：阿难，你再听听这祇陀园中，做饭敲鼓，大众集合撞钟，钟鼓的音声，前后相续，你觉得怎么样？这些是声音来到耳边，耳朵去往声音的地方吗？阿难，如果声音来到耳边，就像我乞食到室罗筏城，在祇陀林，则没有我，这声音必定来到阿难的耳朵处，目连迦叶应该不会同时听到，何况其中一千二百五十位沙门，一听到钟声，就一起来吃饭的地方。如果你的耳朵去往彼声音边，就像我回到祇陀林中，在室罗城，则没有我，你听到鼓声，其耳朵已经去往敲鼓的地方，钟声同时发出，应该不会同时听到，何况其中象马牛羊，种种音响，如果没有来往，也同样没有听到。所以应该知道，听到和音声，都没有处所，即听到和声，这两个地方都是虚妄的，本来就不是因缘，不是自然性。又推敲香处文说：阿难，你又闻闻这炉中檀香，这香如果燃烧一铢，室罗筏城四十里内同时闻到气味，你觉得怎么样？这香是生于檀香木，生于你的鼻子，还是生于虚空？阿难，如果这香生于你的鼻子，称鼻子所生，应该从鼻子出来，鼻子不是檀香，怎么鼻子中有檀香气？称你闻香，应该从鼻子进入，鼻子中出香，说闻就不合理。如果生于虚空，虚空的性是常恒的，香应该常在，何必借助炉中烧这枯木？如果生于木，则这香的本质因为烧而成为烟，如果鼻子闻到，就应该蒙受烟气，其烟腾空还没有到达遥远，四十里内，怎么已经闻到？所以应该知道，香鼻子和闻，都没有处所，即嗅和香，这两个地方都是虚妄的，本来就不是因缘，不是自然性。推敲味处文说：阿难，你经常在两个时候，大众中拿着钵，其间偶尔遇到酥酪醍醐，称为上味，你觉得怎么样？这味是生于空中，生于舌头中，还是生于食物中？阿难，如果这味生于你的舌头，在你的口中，只有一条舌头，其舌头当时已经成为酥味，遇到黑石蜜，应该不会推移。如果不改变，不称为知道味道。如果改变的话，舌头不是多体，怎么有多种味道？一条舌头的知道，如果生于食物，食物不是有意识的，怎么自己知道？又食物自己知道，就如同其他食物，与你有什么关系？称为味道的知道。如果生于虚空，你吃虚空，会是什么味道？必定是虚空，如果成为咸味，既然你的舌头咸，你的脸也咸，则这个界的人，如同海鱼，既然经常受咸，完全不知道淡，如果不知道淡也不觉咸，必定没有所知，怎么称为味道？所以应该知道，味舌头和尝，都没有处所，即尝和味，这两个都是虚妄的，本来就不是因缘，不是自然性。推敲触处文说：阿难，你经常早晨，用手摸头，你觉得怎么样？这摸所知，谁是能触？能是在手，还是在头？如果在手，头则没有知觉，怎么成为触？如果在头，手则没有用，怎么称为触？如果各有各的，那么，你阿难，应该有两个身体。如果头和手一触所生，则手和头，应该成为一体。如果一体的话，触则没有形成，如果两体的话，触谁是在？在能非所，在所非能，不应该虚空与你形成触。所以应该知道，觉触和身，都没有处所，即身和触，这两个都是虚妄的，本来就不是因缘，不是自然性。现在推敲十二根尘，处所既无，则前六根门无处而入，后十八界无界而分，可以验证众生界中，即现在进行的心境都是空的。世俗谛中，假设施法悉皆无有。夫宗镜所录，都是现证法门，一入全真，更无前后。如果不信，就静心思考，如果看见一念无生，自然与经冥合。就像《菩萨念佛三昧经》偈说：此身常无知，如草木瓦砾，菩提无形色，寂灭恒不生，身不触菩提，菩提不触身，心不触菩提，菩提不触心，而能有相触，实为不可思议。释曰：所以知道色不到眼，耳不到声，而有见闻，是不可思议的。以自性离中，而有显现。所以知道六根无对，都是无诤法门，诸境含虚，尽冥不二之道。即现在众生境界，真不可思議矣。何必远求诸圣作用，而自鄙劣者哉。此宗镜，是照众生之癡闇，同诸佛之光明，使法界含生，一时圆证。就像《法集经》说：须菩提白佛言，世尊，眼色二法无所諍競，以不和合故，以此二法不相到故。夫不合不到法，皆无违诤。世尊，法无有二，是故不諍。广百门论破根境品云：再者，如果耳根境合，知道的人，不应该远近同时都听到。声音从物质而来，既然有远近，不应该一念同时到达耳根。耳朵没有光明，不应该趣向境界。又声音离物质，来到耳朵里听到，也不应该道理。钟鼓等声音，现在不离开物质，远可以听到，所以如果耳朵和声音没有听到而取，就像香等，不辨方维。如果耳朵和声音不合而取，应该没有远近，一切都能听到。不合体无，相无别故，或者应该一切都不能听到。所以耳根，声音合不合，实际上取自境界，两个都不可得。又说：心如果趣向尘埃，其体则不遍，心经常往境，我应该无心。然而微细心，身体中恒有，睡眠闷等，诸位经常行，有呼吸等，所以梦可以得到，疲劳增加，引觉心，任持身，触身觉。又如果内身恒无心的话，就像死尸等，伤害应该没有过失，供养没有福报，则与空见外道应该相同，有执着。心体不遍不行，只用有行，也同样有这个过失。心用心体，不相离故。又如果心体往趣前尘，有触内身，应该没有觉受，应该动思虑，不损害内心。如此诸宗，执着真实根境，都是不应道理，应该相信不是真的。又一切世间有情无情，诸法义相，就像依阳焰有水想生，欺骗迷惑自心，也为他人说。由此妄想，建立根尘，以及其他世间诸事差别，就像显现这个想，依多法成，是假的不是真的。所以说想蕴乃至如诸幻事，体实虽无，而能发生种种妄识。眼等也一样，体相都虚，就像矫枉过正的人，生他妄识，想随之而发。境，岂为真？根境都是虚的，如同幻事。《大集经》偈说：至心念法思惟法，是故不见色与声，若得入於深法界，尔时则无色声等。《般若燈論》偈说：眼不见色尘，意不知诸法，此名最上实，世人不能度。是以根境唯心，名相俱寂。所以知道世谛真谛，同趣佛乘，有情无情，咸归智地。以真无中，绝名绝相，心智路断，是不可思議的。以俗有中，如幻如化，无中显现，是不可思議的。不可以情识知道，不可以有無測。所以广百门论，明世间法有五种难测，颂说：世間諸所有，無不皆難測，根境理同然，智者何驚異。论曰：如一思业，能感当来内外无边果相差别，极善工匠，所不能为，是名世间第一难測。又如外种，生长芽茎，无量枝条华叶根果，形色间杂，严丽宛然，是名世间第二难測。又如华树，名叫无忧，淫女触之，众华竞发，枝条垂拂，如有爱心，是名世间第三难測。又如华树，名叫如乐音，闻作乐声，举身摇动，枝条裏娜，如舞跃人，是名世间第四难測。又如华树，名叫好鸟吟，闻鸟吟声，即便摇动，枝条裏娜，如喜抃人，是名世间第五难測。如此难测，世事无边，根境有無，方之甚易。世俗故有，胜义故空。诸有智人，不应惊异。如《中观论》偈说：以法知有人，以人知有法，离法何有人，离人何有法。法者，眼耳苦乐等，人者，是本住。你谓以有法故知有人，以有人故知有法。现在离眼耳等法何有人，离人何有眼耳等法？再者，一切眼等根，实无有本住，眼耳等诸根，异相而分别，眼耳等诸根，苦乐等诸法，实无有本住。因眼缘色，生眼识，以和合因缘，知道有眼等诸根，不以本住故。如是，所以偈中说：一切眼耳等根，实无有本住，眼耳等诸根，各自能分别。}%
@{問曰。若眼等諸根無有本住者。眼等一一根。云何能知塵。若一切眼耳等諸根。苦樂等諸法無本住者。今一一根。云何能知塵。眼耳等諸根無思惟。不應有知。而實知塵。當知離眼耳等諸根。更有能知塵者。}@
%{问：如果眼睛等六根没有根本存在，那么眼睛等每一根，怎么能够知道尘呢？如果一切眼睛、耳朵等六根，苦乐等诸法都没有根本存在，那么现在每一根，怎么能够知道尘呢？眼睛、耳朵等六根没有思惟，不应该有知道，而实际上知道尘。应该知道离开眼睛、耳朵等六根，还有能够知道尘的。}%

@{答曰。若爾者。為一一根。中各有知者。為一知者在諸根中。二俱有過。何者。若諸根各有知者。即成多人。若一知在諸根中者。或眼正緣色時。知已屬眼。聲塵起時。耳應不聞。如無言說經偈云。內外地界無二義。如來智慧能覺了。彼無二相及不二。一相無相如是知。金光女經云。文殊師利語彼童女。應觀諸界。童女答言。文殊師利。譬如劫燒時。三界等亦爾。般若波羅蜜經云。彼一切法。無知者。無見者。彼說法師亦不可得。不可以心分別。不可以意能知。佛母經云。阿姊。眼不見色。乃至意不知法。如是菩提離。故眼色離。乃至菩提離。故意法離等。入楞伽經偈云。如水流枯竭。波浪則不起。如是意識滅。種種識不生。又偈云。此中無心識。如虛空陽焰。如是知諸法。而不知一法。究竟一乘。寶性論偈云。如一切世間。依虛空生滅。依於無漏界。有諸根生滅。火不燒虛空。若燒無是處。如是老病死。不能燒佛性。地依於水住。水復依於風。風依於虛空。空不依地等。如是陰界根。住煩惱業中。諸煩惱業等。住不善思惟。不善思惟行。住清淨心中。自性清淨心。不住彼諸法。陰入界如地。煩惱業如水。不正念如風。淨心界如空。依性起邪念。念起煩惱業。能起陰界入。依止於五陰。界入等諸法。有諸根生滅。如世界成壞。淨心如虛空。無因復無緣。及無和合義。亦無生住滅。如虛空淨心。常明無轉變。為虛妄分別。客塵煩惱染。又五現識不動。唯意識分別。如首楞嚴經云。佛告阿難。識性無源。因於六種根塵妄出。汝今遍觀此會聖眾。用目循歷。其目周視。但如鏡中無別分析。汝識於中。次第標指。此是文殊。此富樓那。此目犍連。此須菩提。此舍利弗等。如五現量。周圓而視。如鏡中鑒像而無分別。若第六意根。即次第分別。非如五現量頓見。又經云。識動見澄者。見澄。即五現量識。分別為動。又經云。本無所從者。此識心本來湛然。不從修得。本來澄寂。五現量識。亦復如是。}@
%{答：如果这样的话，是每一根里面都有知道，还是一个知道存在于所有六根之中？这两种说法都有错误。为什么呢？如果六根各有知道，那么就成了很多人。如果一个知道存在于六根之中，那么当眼睛正缘色的时候，知道已经归属眼睛了，声音尘起的时候，耳朵应该听不见了。就像《无言说经偈》中说：“内外地界无二义，如来智慧能觉了。彼无二相及不二，一相无相如是知。”《金光女经》中说：“文殊师利语彼童女，应观诸界。童女答言，文殊师利，譬如劫烧时，三界等亦尔。”《般若波罗蜜经》中说：“彼一切法，无知者，无见者，彼说法师亦不可得。不可以心分别，不可以意能知。”《佛母经》中说：“阿姊，眼不见色，乃至意不知法，如是菩提离。故眼色离，乃至菩提离，故意法离等。”《入楞伽经偈》中说：“如水流枯竭，波浪则不起。如是意识灭，种种识不生。”又偈云：“此中无心识，如虚空阳焰。如是知诸法，而不知一法。”究竟一乘，《宝性论偈》中说：“如一切世间，依虚空生灭。依于无漏界，有诸根生灭。火不烧虚空，若烧无是处。如是老病死，不能烧佛性。地依于水住，水复依于风，风依于虚空，空不依地等。如是阴界根，住烦恼业中。诸烦恼业等，住不善思惟。不善思惟行，住清净心中。自性清净心，不住彼诸法。阴入界如地，烦恼业如水，不正念如风，净心界如空。依性起邪念，念起烦恼业，能起阴界入。依止于五阴，界入等诸法，有诸根生灭。如世界成坏，净心如虚空，无因复无缘，及无和合义，亦无生住灭。如虚空净心，常明无转变。为虚妄分别，客尘烦恼染。又五现识不动，唯意识分别。”就像《首楞严经》中说：“佛告阿难，识性无源，因于六种根尘妄出。汝今遍观此会圣众，用目循历，其目周视，但如镜中无别分析。汝识於中，次第标指。此是文殊，此富楼那，此目犍连，此须菩提，此舍利弗等。如五现量，周圆而视，如镜中鉴像而无分别。若第六意根，即次第分别，非如五现量顿见。”又经云：“识动见澄者，见澄，即五现量识，分别为动。”又经云：“本无所从者，此识心本来湛然，不从修得，本来澄寂。五现量识，亦复如是。”}%

@{問。意識緣境多少。三境三量。如何分別。}@
%{问：意识缘境有多少？三境三量，如何分别？}%

@{答。古德云。第六意識。即比量。意識能緣三世法。三性法。三界法。一百法等。法爾皆是第六意識緣也。有二。一明了。二獨頭。且明了者。唯於五根門中。取五塵境。是初念與五同緣時。率爾心中。唯是現量。緣其實五塵境。若後念已去。不妨通比量非量。作行解緣其長等假色。即比量。或於五塵上起執時。便是非量。即明了意識。前後許通三量。三境中。若緣五塵實法時。是性境。若後念行解心緣長等假色時。即真獨影。似帶質。二獨頭意識有三。一夢中獨頭。亦緣十八界法。唯是獨影境非實。此夢中境。唯是法處收。亦無本質。二覺寤獨頭。而緣一切法。有漏無漏。有為無為。世出世間。有體無體。空華兔角。三世一切法。皆悉緣得。}@
%{答：古德说，第六意识，就是比量。意识能够缘三世法、三性法、三界法、一百法等，法都是第六意识缘的。有两种，一明了，二独头。且明了者，唯于五根门中，取五尘境，是初念与五同缘时，率尔心中，唯是现量，缘其实五尘境。若后念已去，不妨通比量非量，作行解缘其长等假色，即比量。或于五尘上起执时，便是非量。即明了意识，前后许通三量。三境中，若缘五尘实法时，是性境。若后念行解心缘长等假色时，即真独影，似带质。二独头意识有三，一梦中独头，亦缘十八界法，唯是独影境非实。此梦中境，唯是法处收，亦无本质。二觉寤独头，而缘一切法，有漏无漏，有为无为，世出世间，有体无体，空华兔角，三世一切法，皆悉缘得。}%

@{問。此覺寤意識。一念緣十八界時。有幾相分。幾本質。幾見分。}@
%{问：这个觉寤意识，一念缘十八界时，有几相分，几本质，几见分？}%@{答。本質相分。各有十八箇。見分唯一。}@
%{答：本质相分，各有十八个，见分唯一。}%

@{問。如何有十八相分。}@
%{问：如何有十八相分？}%

@{答。十八相分。從十八本質起。即有十八相分。如一面鏡中。觀無量人影。外邊有十八實人。鏡即是一。於鏡上現有十八人影像。見分亦爾。一見分能緣得十八相分。若質影有十八。以是所緣境。則無過。若一念有十八見分。便有多心過。三定中獨頭。亦緣十八界。一百法。過未境。及真如等。若假若實。皆能緣故。三量分別者。若是明了意識。前後念通三量。夢中獨頭。唯非量。以不稱境故。覺寤。通三量。若緣有體法時。緣五境界等。通現量故。若緣五根界。七心界等。是比量。若緣空華過未境等。通比量非量。若定中。唯是現量。雖緣假法。以不妄執。無計度。故唯現量。又獨頭意識。即獨生散意。緣影像門。影像者。諸有極微。是極逈極略二色。皆是假影色也。但於觀心。析麁色。至色邊際。假立極微。唯觀心影像。都無實體。}@
%{答：十八相分，从十八本质起，即有十八相分。如一面镜子中，观无量人影，外边有十八个真人，镜子即是一个。于镜上现十八人影像，见分亦然。一见分能缘得十八相分。若质影有十八，以是所缘境，则无过。若一念有十八见分，便有多心过。三定中独头，亦缘十八界，一百法，过未境，及真如等。若假若实，皆能缘故。三量分别者，若是明了意识，前后念通三量。梦中独头，唯非量，以不称境故。觉悟，通三量。若缘有体法时，缘五境界等，通现量故。若缘五根界，七心界等，是比量。若缘空华过未境等，通比量非量。若定中，唯是现量，虽缘假法，以不妄执，无计度，故唯现量。又独头意识，即独生散意，缘影像门。影像者，诸有极微，是极逈极略二色，皆是假影色也。但于观心，析粗色，至色边际，假立极微，唯观心影像，都无实体。}%

@{宗鏡錄卷第五十四}@
%{宗镜录卷第五十四}%

@{戊申歲分司大藏都監開板}@
%{戊申岁分司大藏都监开板}%
