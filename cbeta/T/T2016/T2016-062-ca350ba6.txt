@{宗鏡錄卷第六十二}@
%{宗镜录卷第六十二}%

@{慧日永明寺主智覺禪師延壽集}@
%{慧日永明寺主智觉禅师延寿集}%

@{夫平等真心。群生佛智。雖然等有。信解難生。多抱狐疑。少能圓證。以辟支佛之利智。舍利弗之上根。乃至不退位中諸大菩薩。盡思竭力。罔測其原。巧辯妙通。靡知其際。更希再明教理。確實指陳。顯大旨於目前。斷纖疑於意地。}@
%{平等真心，众生佛智，虽然平等存在，但真正信解很难生起，很多人抱持着狐疑，很少能圆满证悟。即使是辟支佛的利智，舍利弗的上根，乃至不退位中的诸位大菩萨，也尽心竭力，无法测度其根本，巧妙辩论，通达妙理，却仍然不能完全了解其究竟。他们更加希望再次明了教理，确实指点，将大旨显现于眼前，断除细微的疑虑于意地中。}%

@{答。廣略之教。遮表之詮。雖開合不同。總別有異。然皆顯唯心之旨。終無識外之文。證若恒沙。豈唯一二。所以法華經偈云。知第一寂滅。以方便力故。雖說種種道。其實為佛乘。又偈云。我今亦如是。安隱眾生故。以種種法門。宣示於佛道。釋曰。知第一寂滅者。真如一心。是本寂滅。非輪迴生滅之滅。亦非觀行對治之滅。故稱第一於一心寂滅之中。即無法可敷揚。無道可建立。為未了者。以方便大慈力故。雖說種種別門異道。若剋禮而論。唯但指歸一心佛乘。更無餘事。今我亦如是者。今我與十方佛。同證此法。悉皆如是。以此安樂一切有情。示三乘五性。種種法門。宣揚於唯心佛道。楞伽經云。佛告大慧。身及資生器世間等。一切皆是藏識影像。所取能取二種相現。彼諸愚夫。墮生住滅二見中故。於中妄起有無分別。大慧。汝於此義。應勤修學。又入楞伽經偈云。種種隨心轉。唯心非餘法。心生種種生。心滅種種滅。眾生妄分別。無物而見物。無義唯是心。無分別得脫。又偈云。無地及諸諦。無國土及化。佛辟支聲聞。唯是心分別。人體及五陰。諸緣及微塵。勝性自在作。唯是心分別。心遍一切處。一切處皆心。以心不善觀。心性無諸相。華嚴經偈云。一切方海中。依於眾生心想而住。又云知一切法界所安立。悉住心念際三昧。大智度論云。譬如調馬。自見影不驚。何以故。自知影從身出。如信入一乘調順之人。見一切怖境不驚。自知境從心出。唯識論云。如契經說。三界唯心。又說所緣唯識所現。又說諸法皆不離心。又說有情隨心垢淨。又說成就四智菩薩。能隨悟入唯識無境。又頌說。心意識所緣。皆非離自性。故我說一切。唯有識無餘。此等聖教。誠證非一。釋云。又說所緣唯識所現者。汝謂識外所緣。我說即是內識上所現。世親說。謂識所緣。唯識所現。乃至佛告慈氏。無有少法能取少法。無作用故。但法生時。緣起力大。即一體上有二影生。更互相望。不即不離。諸心心所。由緣起力。其性法爾。如是而生。心意識所緣。皆非離自性者。自性即自心法。或理體。即義。之所依本事。謂第八心。第七意。餘六識所緣。皆自心為境。佛言。由如是理故。我說一切有為無為。皆唯有識無餘。實無心外境也。乃知凡有見聞。皆自心生。實無一法當情。而有自體獨立者。盡從緣起。皆逐想成。生死涅槃。俱如幻夢。所以不退轉法輪經云。爾時阿難。即往佛所。白言。世尊。諸比丘不能得來。何以故。見祇桓中大水悉滿。清淨無垢。亦不見精舍樹木。以是義故。皆不得來。佛告阿難。彼諸比丘。於無水中。而生水想。於無色中。生於色想。無受想行識中。生受想行識想。無聲聞辟支佛中。作聲聞辟支佛想。華嚴經云。佛子。云何為菩薩摩訶薩。次第遍往諸佛國土神通三昧。佛子。此菩薩摩訶薩。過。於東方無數世界。復過爾所世界微塵數世界。於彼諸世界中。入此三昧。乃至於彼一一諸如來所。恭敬尊重。頭頂禮敬。舉身布地。請問佛法。讚佛平等。稱揚諸佛廣大功德。入於諸佛所入大悲。得佛平等無礙之力。於一念頃。一切佛所勤求妙法。然於諸佛出興於世。入般涅槃。如是之相。皆無所得。如散動心。了別所緣。心起不知何所緣起。心滅不知何所緣滅。此菩薩摩訶薩。亦復如是。終不分別如來出世。及涅槃相。佛子。如日中陽焰。不從雲生。不從池生。不處於陸。不住於水。非有非無。非善非惡。非清非濁。不堪飲漱。不可穢污。非有體。非無體。非有味。非無味。以因緣故。而現水相。為識所了。遠望似水。而興水想。近之則無。水。想自滅。此菩薩摩訶薩。亦復如是。不得如來出興於世。及涅槃相。諸佛有相。及以無相。皆是想心之所分別。佛子。此三昧。名為清淨深心行。菩薩摩訶薩。於此三昧。入已而起。起已不失。是知非唯佛。教以心為宗。三教所歸。皆云反己為上。如孔子家語。衛靈公問於孔子曰。有語寡人。為國家者。謹之於廟堂之上。則政治矣。何如。子曰。其可也。愛人者。則人愛之。惡人者。則人惡之。所謂不出圜堵之室。而知天下者。知反己之謂也。是知若疋己以徇物。則無事而不歸。自然取捨忘懷。美惡齊旨。是知但了一心。無相自顯。則六趣塵牢。自然超越。出必由戶。莫不由斯道矣。如古德云。六道群蒙。自此門出。歷千劫而不反。一何痛矣。所以諸佛驚入火宅。祖師特地西來。乃至千聖悲嗟。皆為不達唯心出要道耳。故知若不了萬法即真如一心者。悉成遍計。以真如無相。見有相者。皆是情執故。起信論云。一切境界。唯依妄念而有差別。若離心念。則無一切境界之相。}@
%{回答说：广略的教法，遮蔽表相的诠释，虽然开合不同，总别有异，但都显现唯心之旨，最终没有识外之文。证悟如同恒河沙数，岂止一两个？所以法华经偈云：“知第一寂灭，以方便力故，虽说法种道，其实为佛乘。”又偈云：“我今亦如是，安隐众生故，以种种法门，宣示于佛道。”解释说：知第一寂灭者，真如一心，是本来的寂灭，不是轮回生灭的灭，也不是观行对治的灭，所以称为第一于一心寂灭之中。即没有法可敷扬，没有道可建立。为了未了者，以方便大慈力故，虽然说法种种别门异道，若刻礼而论，唯但指归一心佛乘，更无余事。今我亦如是者，今我和十方佛，同证此法，悉皆如是。以此安乐一切有情，示三乘五性，种种法门，宣扬于唯心佛道。楞伽经云：佛告大慧，身及资生器世间等，一切皆是藏识影像，所取能取两种相现。彼诸愚夫，堕生住灭二见中故，于中妄起有無分别。大慧，汝于此义，应勤修学。又入楞伽经偈云：“种种随心转，唯心非余法。心生种种生，心灭种种灭。众生妄分别，无物而见物。无义唯是心，无分别得脱。”又偈云：“无地及诸谛，无国土及化。佛辟支声闻，唯是心分别。人體及五阴，诸缘及微尘，胜性自在作，唯是心分别。心遍一切处，一切处皆心。以心不善观，心性无诸相。”华严经偈云：“一切方海中，依於众生心想而住。”又云：“知一切法界所安立，悉住心念际三昧。”大智度论云：譬如调马，自见影不惊，何以故？自知影从身出。如信入一乘调顺之人，见一切怖境不惊，自知境从心出。唯识论云：如契经说，三界唯心。又说所缘唯识所现。又说诸法皆不离心。又说有情随心垢净。又说成就四智菩萨，能随悟入唯识无境。又颂说：“心意识所缘，皆非离自性。故我說一切，唯有识无余。”此等圣教，诚证非一。解释说：又说所缘唯识所现者，汝谓识外所缘，我說即是内识上所现。世亲说：谓识所缘，唯识所现。乃至佛告慈氏，无有少法能取少法，无作用故。但法生时，缘起力大，即一体上有二影生，更互相望，不即不离。诸心心所，由缘起力，其性法尔，如是而生。心意识所缘，皆非离自性者，自性即自心法，或理体，即义，之所依本事，谓第八心，第七意，余六识所缘，皆自心为境。佛言：由如是理故，我說一切有為无為，皆唯有识无余。实无心外境也。乃知凡有见闻，皆自心生，实无一法当情，而有自體独立者。尽从缘起，皆逐想成。生死涅槃，俱如幻梦。所以不退转法轮经云：尔时阿难，即往佛所，白言：世尊，诸比丘不能得来，何以故？见祇桓中大水悉满，清净无垢，亦不见精舍树木，以是义故，皆不得来。佛告阿难：彼诸比丘，于无水中，而生水想，于无色中，生于色想，无受想行识中，生受想行识想，无声闻辟支佛中，作声闻辟支佛想。华严经云：佛子，云何为菩萨摩诃萨，次第遍往诸佛国土神通三昧。佛子，此菩萨摩诃萨，过，于东方无数世界，复过尔所世界微尘数世界，于彼诸世界中，入此三昧，乃至於彼一一诸如来所，恭敬尊重，头顶礼敬，举身布地，请问佛法，讚佛平等，称扬诸佛广大功德，入于诸佛所入大悲，得佛平等无碍之力，于一念頃，一切佛所勤求妙法。然于诸佛出兴于世，入般涅槃，如是之相，皆无所得。如散动心，了别所缘，心起不知何所缘起，心灭不知何所缘灭。此菩萨摩诃萨，亦復如是，终不分別如来出世，及涅槃相。佛子，如日中阳焰，不从雲生，不从池生，不处於陆，不住於水，非有非无，非善非恶，非清非浊，不堪饮漱，不可秽污，非有体，非无体，非有味，非无味，以因缘故，而现水相，为识所了，远望似水，而兴水想，近之则无，水，想自灭。此菩萨摩訶薩，亦復如是，不得如来出兴于世，及涅槃相。诸佛有相，及以无相，皆是想心之所分别。佛子，此三昧，名為清淨深心行。菩萨摩訶萨，于此三昧，入已而起，起已不失。是知非唯佛，教以心为宗。三教所归，皆云反己為上。如孔子家语，卫灵公问於孔子曰：有语寡人，為國家者，謹之於廟堂之上，則政治矣。何如？子曰：其可也。愛人者，則人愛之。惡人者，則人惡之。所謂不出圜堵之室，而知天下者，知反己之謂也。是知若疋己以徇物，則無事而不歸。自然取捨忘懷，美惡齊旨。是知但了一心，無相自顯，則六趣塵牢，自然超越。出必由戶，莫不由斯道矣。如古德云：六道群蒙，自此門出，歷千劫而不反，一何痛矣。所以諸佛驚入火宅，祖師特地西來，乃至千聖悲嗟，皆為不達唯心出要道耳。故知若不了萬法即真如一心者，悉成遍計。以真如無相，見有相者，皆是情執故。起信論云：一切境界，唯依妄念而有差別。若離心念，則無一切境界之相。}%
@{問。八識自性行相作用。為復是一。為復各異。}@
%{问：这八识的本性、作用和相状，是同一个东西呢？还是各不相同呢？}%

@{答。非一非異。論云。八識自性。不可言定一。行相所依緣。相應異故。又一滅時。餘不滅故。能所熏等。相各異故。亦非定異。經說八識如水波等。無差別故。定異。應非因果性故。如幻事等。無定性故。如前所說。識差別相。依理世俗。非真勝義。真勝義中。心言絕故。如伽陀說。心意識八種。俗故相有別。真故相無別。相所相無故。釋云。以三義釋不可定。一行相。謂見分。二所依。謂根。三緣。謂所緣。以此三義。相應異故。如眼識見色為行相。乃至第八變色等為行相。若一識滅。餘七等不必滅者。七是能熏。八是所熏。又七是因。八是果。亦非定異者。楞伽經說。識如大海水波。無有差別相。又若定異。應非因果。更互為因果故。法爾因果。非定異。如麥不生豆等芽故。又一切法如幻等。故知無定異性。}@
%{答：既不是同一个，也不是各不相同。经论里说，八识的本性，不能说它是一个固定的东西。因为它的作用、所依和缘起，都是各不相同的。再说，一个识灭了，其他的七个识不一定就灭了。因为第七识是能熏，第八识是被熏的；第七识是因，第八识是果。所以，也不能说它们是完全不同的。经文里说，八识就像水波一样，没有差别。如果说它们是完全不同的，那么就不符合因果关系了，因为它们是互相依存的。因果关系是自然而然的，不是固定的，就像麦子不会长出豆芽一样。再说，一切法都像幻境一样，所以知道它们没有固定的差别。}%

@{問。若爾。前來所說三能變相是何。}@
%{问：既然如此，前面所说的三能变相是什么呢？}%

@{答。此依四俗諦中第二道理世俗。說有八等隨事差別。非四重真諦中。第四真勝義諦。勝義諦中。若八識理。分別心。與言皆絕。故。非一非異。相所相無故者。相即是能。所相是所。識上何者為能相所相。謂用為能相。體為所相。或以見分為能相。相分為所相。又以七識為能相。第八為所相。所相既無。能相非有。若入真門。理皆無別。真門但是遮別言無別。無別。亦無別無不別。釋曰。但以從初業識。起見相二門。因見立能。因相立所。能所纔具。我法互興。從此因有為而立無為。對虛假而談真實。皆無定體。似有非真。是以認互起之名。見色有表而執空無表。對相待之質。見牛角有而執兔角無。不知以有遮無。有非定有。以無遮有。無非定無。若了八識真心。自然絕待。疑消能所。藤蛇於是併空。見息對治。形名以之雙寂。}@
%{答：这是根据四谛中的第二谛，也就是世俗谛来说的。世俗谛认为，八识是有随事不同的八种差别。这不是四谛中的第四谛，也就是真胜义谛。在真胜义谛中，八识的道理、分别心和语言都消失了，所以既不是同一个，也不是各不相同，因为相即是能，所相是所，识上哪一个是能相，哪一个是所相呢？用是能相，体是所相；或者说，见分是能相，相分是所相；或者说，七识是能相，第八识是所相。所相既然不存在，能相也就不存在了。如果进入真门，道理都无差别。真门只是遮蔽分别的说无差别，无差别，也无差别无不差别。解释说：只是从最初的业识，起见相二门，因为见而立能，因为相而立所，能所一旦具备，我法就互相兴起。从这个因有为而立无为，对虚假而谈真实，都没有固定的体性，好像有，其实不是真的。所以，就认定互相兴起的名称，看到颜色有形状，就执著空无形状；对互相依存的性质，看到牛角有，就执著兔角没有。不知道用有来遮蔽无，有并非固定存在，用无来遮蔽有，无并非固定不存在。如果明白了八识的真心，自然就超越了相对的境界，疑虑消除了，能所也消失了，就像藤蛇消失了，空无一物；见息对治，形名也随之寂灭。}%

@{問。心外無法。祖佛正宗。今目覩森羅。初學難曉。不細開示。何以斷疑。須憑徵詰之由。以破情塵之執。}@
%{问：心外无法，是祖佛的正宗。现在看到万物森罗，初学者难以理解，你不细细开示，怎么断除疑虑呢？需要凭借诘问的理由，才能破除情尘的执著。}%

@{答。前已廣明。今重引證。唯識頌云。是法識轉變。分別。所分別。由此彼皆無。故一切唯識。言轉變者。即八種識。從自證分。轉變似二分現。即所變見分。有能作用。說名為見。所變相分。為所作用。說名為相。即俱依自證分而轉。既若見相二分包一切法盡。即此二分從心體上變起。故知一切諸法。皆不離心。分別所分別者。見分是能分別。相分是所分別。由此彼皆無者。此見相二分上。妄執。彼我法二執是無。即由此見相二分外。妄情執有。心外我法之境皆是無。故云由此彼皆無。故一切唯識者。唯遮境有。識簡心空。除執二邊。正處中道。即將唯字。遮薩婆多執心外有其實境。將識字簡清辯等執惡取空。即破空有二邊。正處中道。故疏云。外則包羅萬像。內則能所俱成。可謂四分一心。理無逾者。又小乘九難。難心外無法唯心之旨。一唯識所因難。諸小乘師云。離心之外。現見色法。是其實境所緣。論主何故包羅歸心。總說名為唯識。一乃色心有異。二又能所不同。關云。色境不牽能緣心。以色從心。可唯識。當情色境外迷心。心被境迷。非唯識義。論主云。只此外邊色境。一是一切有情緣心變。二是一切有情心之所持。根本。皆由於心。是故攝歸唯識。十地經及華嚴經說。三界唯心。意云。三界之法。唯是心之所變。離心之外。更無一物。此亦為遮我法二執。但是妄情執有。舉體全無。唯有內心。故言唯心。}@
%{答：前面已经说明了，现在再举一些例子来证明。唯识颂说：“是法识转变，分别，所分别，由此彼皆无，故一切唯识。”说“转变”是指八种识，从自证分转变，显现出似二分，也就是所变的见分，有能作用，叫做见；所变的相分，是所作用，叫做相。它们都是依自证分而转变的。既然见相二分包含了一切法，那么这两个分就是从心体上变起来的。所以知道一切诸法，都不离心。分别所分别者，见分是能分别，相分是所分别。由此彼皆无，就是说，在这个见相二分上，妄执彼我法二执是无，就是说，在这个见相二分之外，妄情执著有，心外我法之境都是无。所以说，由此彼皆无，故一切唯识，就是说，唯遮蔽境有，识简化心空，除去执著两边，正处中道。就是说，用“唯”字，遮蔽萨婆多执著心外有真实的境界；用“识”字，简化清辩等执著恶取空。就是破除空有二边，正处中道。所以疏论说：外则包罗万像，内则能所俱成，可以说四分一心，道理没有超过的。再说，小乘九难，难于心外无法唯心之旨。一唯识所因难，诸小乘师说：离开心之外，现见色法，是真实的境界所缘，论主为什么把它们都归于心，总说它们叫做唯识？一乃色心有异，二又能所不同。关论说：色境不牵引能缘心，因为色从心起，可以唯识。当情色境外迷心，心被境迷，就不是唯识的道理。论主说：只是这个外边的色境，一是所有有情缘心所变，二是所有有情心之所持，根本，都是由于心，所以归于唯识。十地经和华严经说：三界唯心。意思是说：三界之法，唯是心之所变，离开心之外，再无一物。这也是为了遮蔽我法二执，只是妄情执著有，举体全无，只有内心，所以说唯心。}%
@{問。欲色二界。有外器色境。云是心變故。所言唯心。且如無色界天。唯有內心。無外色境。何要更言唯心。豈不成相扶極成過。}@
%{问：欲望和色欲这两个世界，有外在的器物和色境，说这些都是心变化的结果，所以说唯心。可是像无色界的天，只有内心的感受，没有外在的色境，为什么还要说唯心呢？难道不是互相扶持，最后变成错误吗？}%

@{答。不但說色境不離心。方名唯心。此亦遮無色界天貪等取能取之心故。為無色界有情。亦貪於空等境起其妄心故。無色界。亦名唯心。若得無漏時。其出世無漏色等。是出世無漏心心所唯識。亦是唯心。故云三界唯心。解深密經云。又說所緣唯識所現。即一切所緣之境。唯是識之所變。更無外法。所以佛告慈氏菩薩云。無有少法能取少法。無作用故。楞伽經又說。諸法皆不離心。無垢稱經又說。有情隨心垢淨。又鈔釋唯識所因。立四種道理。即四比量也。第一比量成立五塵相分色。皆是五識親所緣緣。成其唯識義。第二成立第六識。并闇成立七八二識。皆緣自之親相分。不離於識。是唯識義。第三總成立一切親相分不離心體。得成唯識。第四成立一切疎所緣緣境皆不離心。得成唯識。且第一成立五塵相分皆不離五識者。今但成立一識相分不離於識。餘四識准作。量云。極成眼識是有法。定不親緣離自識色。是宗。因云。極成五識中隨一攝故。如餘極成四識。將釋此量。分之為二。初釋名揀過。次略申問答。初者。宗前陳云極成。者即揀兩宗不極成眼識。且如大乘宗中許有他方佛眼識。及佛無漏眼識。為小乘不許。亦揀之不取。若小乘宗中執佛是有漏。眼識。及最後身菩薩染污眼識。即大乘不許。亦須簡之。即兩宗互不許者。是不極成法。今但取兩宗共許極成眼識。方立為宗。故前陳言極成眼識也。}@
%{答：不只是说色境不离开心才叫唯心，这也是为了遮蔽无色界天贪婪等执着于能取之心的缘故。因为无色界的有情众生，也贪图于空等境界而产生妄心，所以无色界也叫唯心。如果能得到无漏的境界，那么出世的无漏色等，就是出世的无漏心和心所的唯识，也是唯心。所以说三界唯心。《解深密经》说：又说所缘唯识所现，就是一切所缘的境界，唯是识的变现，没有外在的法。所以佛告诉慈氏菩萨说：没有一点法能取一点法，没有作用。 《楞伽经》又说：诸法皆不离心。《无垢称经》又说：有情众生随心垢净。又注解唯识的因缘，设立四种道理，就是四种比量。第一种比量成立五尘相分色，都是五识直接所缘的缘，成就唯识的意义。第二种成立第六识，并黑暗成立七八二识，都缘于自身直接的相分，不离开识，是唯识的意义。第三种总成立一切亲相分不离开心体，就能成就唯识。第四种成立一切疏所缘的缘境，都不离开心，就能成就唯识。 且第一种成立五尘相分都不离开五识，现在只成立一种识相分不离开识，其他的四识类推。 比量说：极成眼识是有法，一定不亲缘离开自身识色，这是宗。因为说：极成五识中随一摄，所以如其他极成四识。将解释这个比量，分为两个部分，先解释名称拣择过失，然后略微阐述问答。第一个部分，宗前陈述说极成，就是拣择两个宗派不极成眼识。比如大乘宗派中允许有他方佛眼识，以及佛无漏眼识，而小乘宗派不允许，也拣择不取。如果小乘宗派执着佛是有漏眼识，以及最后身菩萨染污眼识，那么大乘宗派不允许，也必须简择，就是两个宗派互相不允许的，就不是极成法。现在只取两个宗派共同允许的极成眼识，才立为宗，所以前面陈述说极成眼识。}%

@{問。若不致極成兩宗簡。即有何過。}@
%{问：如果不把极成作为两个宗派的简择，那么有什么过失？}%

@{答。前陳便有自他一分所別不極成過。因中亦犯自他一分所依不成過。為前陳無極成眼識為所依故。所以安極成二字。簡後陳言定不親緣離自識色宗者。但是離眼識相分外。所有本質色。及餘四塵。但離眼識者。皆不親緣。若立敵共諍。只諍本質也。若大乘自宗。成立眼識親相分色。}@
%{答：前面陈述就有自身和他人一部分的差别，不极成的过失。原因中也犯了自身和他人一部分所依不成的过失，因为前面陈述没有极成眼识作为所依，所以安置极成两个字，简择后面陈述说一定不亲缘离开自身识色的宗派，但是离开眼识相分之外，所有的本质色，以及其他的四尘，只要离开眼识，就都不亲缘。如果立敌共诤，只诤本质。如果大乘宗派自身，成立眼识亲相分色。}%

@{問。何故不言定親緣不離自識色耶。}@
%{问：为什么不说一定亲缘不离开自身识色呢？}%

@{答。恐犯能別不極成過故。謂小乘不許色不離於眼識故。次因云。極成五識中隨一攝故者。因言極成。亦簡不極成五識。若不言極成簡。空言五識中隨一攝者。即此因犯自他一分隨一不成過。所以因安極成言揀之。喻云。如餘極成四識者。喻言極成。亦揀不極成法。若不安極成。犯一分能立所立不極成過。所以安極成言簡。既立得相分色不離於眼識。餘聲香味觸等皆準此成立。皆不離於餘四識故。所以唯識論頌云。極成眼等識。五隨一攝故。如餘不親緣。離自識色等。次申問答。}@
%{答：恐怕犯能别不极成的过失，因为小乘宗派不允许色不离开眼识。然后原因说：极成五识中随一摄，所以原因说极成，也简择不极成五识。如果不说极成简择，空说五识中随一摄，那么这个原因就犯了自身和他人一部分随一不成的过失。所以原因安置极成两个字，来简择它。比喻说：如其他极成四识，比喻说极成，也简择不极成法。如果不安置极成，就犯了一部分能立所立不极成的过失。所以安置极成两个字，来简择。既然立得相分色不离开眼识，其他的声音、香味、触觉等，都以此类推成立，都不离开其他的四识，所以《唯识论》颂说：极成眼等识，五随一摄，所以如其他不亲缘，离开自身识色等。然后阐述问答。}%

@{一問。宗依須兩共許。今後揀立者。言不親緣離自識色。敵者許親緣離自識本質色。何言極成。}@
%{第一个问题：宗派所依需要双方共同允许，以后拣择成立的人，说不亲缘离开自身识色，敌人允许亲缘离开自身本质色，怎么说极成呢？}%

@{答。小乘亦許眼識不親緣餘四塵。以離眼識故。但使他宗許有不親緣離自識色。即是宗依極成也。}@
%{答：小乘宗派也允许眼识不亲缘其他的四尘，因为离开眼识，只要使对方宗派允许有不亲缘离开自身识色，这就是宗派所依极成。}%

@{二問。他宗既許餘四塵眼識不親緣。後合為宗。便是相扶。豈成宗諍。}@
%{第二个问题：对方宗派既然允许其他的四尘眼识不亲缘，以后合为宗派，那就是互相扶持，怎么能够成为宗派之争呢？}%

@{答。今所諍者。但取色塵本質。眼不親緣。互相差別。順己違他。正成宗體。以小乘雖許色本質。離於眼識。且是親緣。今言不親緣。豈非宗諍。}@
%{答：现在所争论的，只是取色尘本质，眼不亲缘，互相差别，顺从自己，违背他人，正是宗派之体。因为小乘宗派虽然允许色尘本质离开眼识，而且是亲缘，现在说不亲缘，难道不是宗派之争吗？}%

@{三問。宗中所諍。是眼識不親緣本質色。同喻如餘四識。餘四識但不親緣餘四塵。豈得相似。}@
%{第三个问题：宗派中所争论的是眼识不亲缘本质色，和比喻一样，如其他的四识，其他的四识只是不亲缘其他的四尘，怎么能够相似呢？}%@{答。餘四識是喻依。各有不親緣離自識法。是喻體。今取喻體。不取喻依。亦如聲。無常宗。同喻如瓶。不應分別聲瓶有異。但取聲瓶各有無常義。相似。為因等也。}@
%{答：其他的四识是比喻的依据，各自有不依于自识法而离开自识法的法，这就是比喻的本体。现在取比喻的本体，不取比喻的依据，就像声音一样，无常是宗旨，比喻就像瓶子，不应该分别声音和瓶子有差异，只要取声音和瓶子各自都有无常的意义，是相似的，作为因等。}%

@{第二以理成立第六。兼闇成立七八二識者。量云。極成餘識是有法。亦不親緣離自識法。宗因云。是識性故。同喻如極成五識。釋云。宗前陳言極成。亦簡不極成。若不言極成。犯自他一分所別不極成過。若言六七八識為有法。他不許七八二識。即犯他一分所別不極成過。若但立意識為有法。因中便犯不定過。被他將七八二識為異喻。量犯共中自不定過。今但總言餘。別取第六。意兼七八。即闇成立。攝取七八。於餘識之中。後陳言。亦不親緣離自識法者。亦者。同也。同前極成五識。不親緣離自識諸法。因云。是識性故者。即同五識是識性。故喻如極成五識者。即同五識。亦不親緣離自識故。明知即親緣不離自識法。既成立已。故知一切親所緣緣境。皆不離心。是唯識義。所以唯識論云。餘識。識故。如眼識等。亦不親緣離自諸法。}@
%{第二，用道理来成立第六识，并且暗中成立第七、第八识。量说：极成的其他识是有法的，也不依于自识法而离开自识法。宗因说：这是识性，比喻就像极成的五识。解释说：宗旨之前说极成，也简略了不极成。如果不提极成，就犯了自他两方面所区别的不极成过失。如果说第六、第七、第八识是有法的，他不允许第七、第八识，就犯了他人方面所区别的不极成过失。如果只建立意识是有法的，因中就犯了不定过失，被他用第七、第八识作为不同的比喻，量就犯了共同方面自身不定的过失。现在只总的说其他，单独取第六识，意思兼顾第七、第八识，就暗中成立了。摄取第七、第八识，在其他的识中，后面陈述说：也不依于自识法而离开自识法。亦者，同也，如同之前极成的五识，不依于自识法而离开自识法。因说：这是识性，就如同五识是识性，所以比喻就像极成的五识，就如同五识，也不依于自识法而离开自识法。明白了，就是依于自识法不离开自识法。既然已经成立了，所以就知道一切亲所缘缘境，都不离开心，这就是唯识义。所以唯识论说：其他的识，因为是识，就像眼识等，也不依于自识法而离开自识法。}%

@{第三以理成立前六識親所緣緣相分。皆歸心體。所言心體者。即自證分也。然雖見分。亦依自證而轉。今但立相分者。以見分共許故。量云。六識親所緣緣。是有法。定不離六識體。宗因云。見相二分中隨一攝故。如彼能緣見分。小乘許見分不離心體故。取為同喻。所以唯識論云。此親所緣緣。定非離此。二隨一故。如彼能緣。}@
%{第三，用道理来成立前六识亲所缘缘的相分，都归于心体。所说的心体，就是自证分。虽然有见分，也依于自证而转。现在只建立相分，因为见分是共同允许的。量说：六识亲所缘缘是有法的，一定不离开六识体。宗因说：在见相二分中，随一摄取，就像那个能缘见分，小乘允许见分不离开心体，所以取为同喻。所以唯识论说：这个亲所缘缘，一定不离开这个，二者随一，就像那个能缘。}%

@{第四道理成立一切疎所緣緣境。皆不離心。是其唯識。即第八識相分。望前六名疎所緣緣。以小乘不許第八故。但云疎所緣緣也。量云。一切隨自識所緣。是有法。決定。不離我之能緣心及心所。宗因云。以是所緣法故。同喻如相應法。釋曰。此量後陳言。定不離我之能緣者。謂一切有為無為。但所緣之法。定不離我之能緣識。若後陳不言我之能緣者。便犯一分相扶之失。謂小乘。亦許他心智所緣之境。不離能緣心故。為簡此相扶過。遂言我之能緣。即簡他之能緣也。同喻如相應法者。即是前來已成立親相分是也。皆所緣法故。所以唯識論云。所緣。法故。如相應法。決定不離心及心所。是以我法非有。空識非無。離有離無。正契中道。由此慈尊。說中道二頌云。虛妄分別有。於此二都無。此中唯有空。於彼亦有此。故說一切法。非空非不空。有無及有故。是則契中道。言虛妄分別有者。即有三界虛妄分別心。言於此二都無者。謂無能取所取我法二執之相。於此妄心之上都無。言此中唯有空者。謂此妄心中。唯有真如。此是空性。依空所顯故。言於彼亦有此者。彼者。彼空性中。亦有此者。亦有此妄分別識。即虛妄分別。是世俗諦故。於此俗諦中。亦有真諦之空性也。言故說一切法者。即有為無為二法。是一切法也。言非空非不空者。非空。謂虛妄分別心。及空性。即依圓是有。故名非空。以二諦有故。非不空者。謂能取所取我法二執之相是空。即遍計性也。言有無及有故者。有。謂虛妄分別有故。無。謂二取我法無故。及有故者。謂於妄分別中有真空故。於真空中亦有妄分別故。言是則契中道者。謂非一向空。如清辯等。非一向有。如小乘等。故名中道。謂二諦有。不同清辯。二取我法無。不同小乘。故名中道。又阿毘達磨經說。菩薩成就四智。能隨悟入唯識無境。即是地前小菩薩。雖未證唯識之理。而依佛說。及見地上菩薩。成就四般唯識之智。遂入有漏觀。觀彼十地菩薩所變大地為黃。金攪長河為酥酪。化肉山魚米等事。此小菩薩入觀觀已。即云。如是所變實金銀等。皆不離十地菩薩能變之心。更無外境。既作觀已。亦能隨順悟入真唯識理。又如勝論祖師。為守六句義故。變身為大石。此有實用。若定實境者。不應隨心變身境為石。}@
%{第四，用道理来成立一切疏所缘缘境，都不离开心，这就是唯识，就是第八识的相分。望向前面六识，称为疏所缘缘。因为小乘不允许第八识，所以只说疏所缘缘。量说：一切随自识所缘是有法的，决定不离开我之能缘心及心所。宗因说：因为是所缘法，比喻就像相应法。解释说：这个量后面陈述说：决定不离开我之能缘，是指一切有为无为，只要是所缘的法，决定不离开我之能缘识。如果后面陈述不提我之能缘，就会犯了另一方面相互扶持的过失。是指小乘也允许他心智所缘之境，不离开能缘心，为了简略这个相互扶持的过失，所以说我之能缘，就是简略他之能缘。比喻就像相应法，就是前面已经成立的亲相分。因为都是所缘法，所以唯识论说：所缘，因为是法，就像相应法，决定不离开心及心所。所以，我法非有，空识非无，离开有离开无，正好契合中道。由此慈尊，说中道二颂说：虚妄分别有，于此二都无，此中唯有空，于彼亦有此，故说一切法，非空非不空，有無及有故，是则契中道。说虚妄分别有，就是三界虚妄分别心。说于此二都无，是指没有能取所取我法二执的相，在这个妄心之上都无。说此中唯有空，是指这个妄心中，唯有真如，这是空性，依空所显。说于彼亦有此，彼，就是那个空性中，亦有此，也有这个妄分别识，就是虚妄分别，是世俗谛，在这个俗谛中，也有真谛的空性。说故说一切法，就是有为无为二法，是一切法。说非空非不空，非空，是指虚妄分别心，以及空性，就是依圆是有，所以叫非空，因为二谛有。非不空，是指能取所取我法二执的相是空，就是遍计性。说有無及有故，有，是指虚妄分别有，无，是指二取我法无，及有，是指在妄分别中有真空，在真空中也有妄分别。说是则契中道，是指不一向空，像清辩等，不一向有，像小乘等，所以叫中道。是指二谛有，不同于清辩，二取我法无，不同于小乘，所以叫中道。又阿毘达磨经说：菩萨成就四智，能随悟入唯识无境，就是地前小菩萨，虽然没有证得唯识的道理，而依佛说，以及见地上菩萨，成就四种唯识之智，遂入有漏观，观彼十地菩萨所变大地为黄，金搅长河为酥酪，化肉山鱼米等事，这个小菩萨入观观已，就说：如此所变实金银等，都不离开十地菩萨能变之心，更无外境。既作观已，也能随顺悟入真唯识理。又如胜论祖师，为了守六句义，变身成为大石头，这有实际用途。如果认定真实境界，就不应该随心变身境界为石头。}%
@{問。且如變大地為金時。為滅却地令金種別生。為轉其地便成金耶。}@
%{问：就像把大地变成金子的时候，是消灭了大地，让金子的种子另行生长，还是把大地直接转化成金子呢？}%

@{答。唯識鏡云。為佛菩薩。以妙觀察智。繫大圓鏡智。及異熟識。令地種不起。金種生現。以此為增上。能令眾生地滅金生。名之為變。非為便轉地成金故。攝論云。由觀行為增上。令餘人識變。大涅槃經云。佛言。善男子。菩薩摩訶薩。修行如是大涅槃者。觀土為金。觀金為土。地作水相。水作地相。隨意成就。無有虛妄。觀實眾生。為非眾生。觀非眾生。為實眾生。悉隨意成。無有虛妄。台教云。諸物中一切皆有可轉之理。如僧護見身為床瓶等。當知色法皆隨感現。色無定體。隨心所變。此理元是如來藏中不思議法。隨心取著。成外成小。汝等所行是菩薩道。平等法界。方寸無虧。四般唯識智者。第一相違識相智者。即四類有情各別能緣之識。識既相違者。其所變相分亦相違。故即天見是寶嚴地。魚見是窟宅。人見是清冷水。鬼見是膿河猛火。緣此四類有情能變之識。各相違故。致令所變之境。亦乃相違。所言相者。非是遍計相。但是相分之相。由四類有情先業之力。共於一處。各變相分不同。故名相違識相。言智者。即是十地菩薩能緣之智。智能了彼四類有情自業識所變相分不同。更無心外別四境。舊云。一境應四心者。不正。}@
%{答：唯识镜经说，佛菩萨用妙观察智，依靠大圆镜智和异熟识，让地种不再生起，金种显现出来。以此作为增上缘，就能让大地灭，金子生。这叫做变化，并不是直接把大地转化成金子。摄论经说，由观行作为增上缘，令其他人的识心发生变化。《大涅槃经》说，佛说，善男子，菩萨摩诃萨修行如是大涅槃者，观土为金，观金为土，地作水相，水作地相，随心成就，无有虚妄。观实众生为非众生，观非众生为实众生，悉随心成，无有虚妄。台教说，诸物中一切皆有可转之理，就像僧护看到身体是床瓶等，应该知道色法都是随感而现，色无定体，随心所变。此理原本是如来藏中不可思议的法，随心取着，就变成外境，变成小乘。你们所行是菩萨道，平等法界，方寸无亏。四般唯识智者，第一相违识相智者，就是四类有情各自能缘的识。识既然相违，其所变相分也相违。所以天人看到是宝严地，鱼看到是窟宅，人看到是清冷水，鬼看到是脓河猛火。缘此四类有情能变的识，各相违故，致使所变的境，也相违。所谓相，不是遍计相，而是相分之相。由四类有情先业之力，共同于一处，各变相分不同，故名相违识相。言智者，即是十地菩萨能缘之智。智能了彼四类有情自业识所变相分不同，更无心外别四境。旧说，一境应四心者，不正。}%

@{問。何以不正。}@
%{问：为什么不正？}%

@{答。若言一境者。未審定是何境。若離四類有情所變相分外。更別有一境者。即是心外有法。}@
%{答：如果说一境，没有明确是哪一境。如果离开四类有情所变相分之外，还有另外一境，那就是心外有法。}%

@{問。其四類有情。為是各變相分。為本質亦別。}@
%{问：这四类有情，是各变相分不同，还是本质也分别？}%

@{答。四類有情由業增上力。其第八所變相分亦別。若將此第八相分。望四類有情前六識說。即為本質故。相質皆別故。知更無外境。唯有識也。所以唯識論云。一相違識相智。謂於一處。鬼人天等。隨業差別。所見各異。境若是實。此云何成。唐三藏云。境非定一。故為四類有情所變相分。隨四類有情能變之心。境亦成四。一處解成差。證知唯有識。論云。如人見有糞穢處。傍生見為淨妙飲食。於人所見淨妙飲食。諸天見為臭穢不淨。故知隨福見異。垢淨唯心。業自差殊。食無麁細。大智度論云。如佛在耆闍崛山中。與比丘僧。俱入王舍城。道中見大木。佛於木上敷尼師壇坐。告諸比丘。若比丘入禪。心得自在。能令大木作地。即成實地。何以故。是木中有地分故。如是水火風。金銀種種寶物。即皆成實。何以故。是木中皆有其分。復次如一美色。婬人見之。以為淨妙。心生染著。不淨觀人。觀之。種種惡露。無一淨處。等。婦見之。妬瞋憎惡。目不欲見。以為不淨。淫人觀之為樂。妬人觀之為苦。淨行之人觀之得道。無預之人觀之無所適莫。如見土木。若此美色實淨。四種人觀。皆應見淨。若實不淨。四種人觀。皆應不淨。以是故知。好醜在心。外無定也。}@
%{答：四类有情由业增上力，其第八识所变相分也分别。如果将此第八识相分，对照四类有情前六识来说，就是本质，因为相质都分别，所以知道更无外境，唯有识。所以唯识论说，一相违识相智，谓于一处，鬼人天等，随业差别，所见各异。境若是实，此怎么成立？唐三藏说，境非定一，故为四类有情所变相分，随四类有情能变之心，境也成四。一处解成差，证知唯有识。论说，就像人看到有粪秽处，傍生看到是净妙饮食，对人所见净妙饮食，诸天看到是臭秽不净。所以知道随福见异，垢净唯心，业自差殊，食无粗细。《大智度论》说，如佛在耆闍崛山中，与比丘僧，俱入王舍城，道中见大木，佛于木上敷尼师坛坐，告诸比丘，若比丘入禅，心得自在，能令大木作地，即成实地。何以故？是木中有地分故。如是水火风，金银种种宝物，即皆成实。何以故？是木中皆有其分。复次如一美色，淫人见之，以为净妙，心生染著。不净观人，观之，种种恶露，无一净处，等等。妇见之，妒瞋憎恶，目不欲见，以为不净。淫人观之为乐，妒人观之为苦。净行之人观之得道，无预之人观之无所适莫。如见土木。若此美色实净，四种人观，皆应见净。若实不净，四种人观，皆应不净。以是故知，好丑在心，外无定也。}%

@{又問。定力變化事。為實為虛。若實。云何石作金。地作水。若虛。云何聖人而行不實。}@
%{又问：定力变化之事，是实是虚？如果实，怎么石作金，地作水？如果虚，怎么圣人而行不实？}%

@{答曰。皆實。聖人無虛也。三毒已拔故。以一切法。各各無定相。故可轉地或作水相。如酥膠蠟。是地類。得火則消為水。則成濕相。水得寒則結成氷。而為堅相。石汁作金。金敗為銅。或還為石。眾生亦如是。惡可為善。善可為惡。以是故知。一切法無定相。第二無所緣識智者。言無所緣識者。即是一切異生。將自第六獨生散意識。緣過去未來水月鏡像等。變起假相分是。此等相分。但是眾生第六識妄構畫遍計。當情變起。都無心外實境。名無所緣識。言智者。即是十地菩薩能緣之心。菩薩云。此等異生所變假相分。皆不離一切異生能變之心。是其唯識。即以此例於一切實境。亦不離一切有情能緣之心。離心之外。更無一物。舊云。緣無不生慮。即不正。}@
%{答曰：皆实。圣人无虚也。三毒已拔故。以一切法，各各无定相，故可转地或作水相。如酥胶蜡，是地类，得火则消为水，则成湿相。水得寒则結成冰，而为坚相。石汁作金，金败为铜，或还为石。众生亦如是，恶可为善，善可为恶。以是故知，一切法无定相。第二无所有缘识智者，言无所有缘识者，就是一切异生，将自第六独生散意识，缘过去未来水月镜像等，变起假相分是。此等相分，但是众生第六识妄构画遍计，当情变起，都无心外实境，名无所有缘识。言智者，即是十地菩萨能缘之心。菩萨云，此等异生所变假相分，皆不离一切异生能变之心，是其唯识。即以此例于一切实境，亦不离一切有情能缘之心。离心之外，更无一物。旧说，缘无不生虑，即不正。}%
@{問。何以不正。}@
%{问：为什么不正确呢？}%

@{答。且如緣空華等一切假境之時。心亦起故。何言緣無不生慮。故知緣無體假境時。不無內心實相分能牽生心。望見分。亦成所緣緣義。未有無心境。曾無無境心。又不違護法四分成唯識義。若離却內心實相分外。其構畫遍計執心之境即無。唐三藏云。應言境非真。慮起。證知唯有識。所以唯識論云。二無所緣識智。謂緣過未夢鏡像等。非實有境。識現可得。彼境既無。餘亦應爾。既若菩薩觀諸異生遍計所執之境。皆不離異生心者。明知餘一切實境。皆悉如是。第三自應無倒智者。即十地菩薩起智。觀察一切眾生妄執自身為常樂我淨。菩薩云。此但是凡夫執心倒見。離却妄執心外。其凡夫身上實無常樂我淨之境。必若有者。應異生不假修行而得解脫。既不爾者。明知唯有妄識。故唯識論云。三自應無倒智。謂愚夫智。若得實境。彼應自然成無顛倒。不由功用。應得解脫。第四隨三智轉智者。一隨自在者智轉智。即是菩薩起智。觀自所變之境。皆不離我能變之心。是其唯識。為八地已去菩薩。能任運變大地為黃金。攪長河為酥酪。此是境隨真智轉。所變事皆成。轉者。改換舊質義。即改轉大地山河舊質成金銀等。眾生實得受用。鍛鍊作諸器具皆得。若離心有外實境者。如何山河等。能隨菩薩心。便變為金銀等物。以相分本質。皆悉轉故。故知一切諸境。皆不離菩薩能變之心。乃至異生亦能變火為水。變晝為夜。點鐵成金等。此皆是境隨事智轉。所變事皆成。亦是唯識。若是迦多演那所變宮殿金銀等。皆不成就。故知離心更無實境。論云。凡變金銀宮殿者。是實定果色。從初地已去方能變。若約自在。八地已上菩薩。於相及土。皆得自在。以上品定心有大勢力。所變金銀宮殿等。皆得成就。如變金銀鍛鍊作諸器具。實得受用。其所變金銀。是實定果色。皆不離菩薩內心。是其唯識。心外無境。若諸聲聞及地前小菩薩。若變金銀宮殿時。即託菩薩所變金銀宮殿。以為本質。第六識所變金銀等。皆不成就。無實作用。然所變金銀。是假定果色。不離聲聞諸小菩薩內心。是其唯識。心外無境。今迦多演那緣是聲聞。未得上品定故。所變金銀雖無實作用。然不離內識。心外無境。所以唯識論云。一隨自在者智轉智。謂已證得心自在者。隨欲轉變。地等皆成。境。若是實。如何可變。又古德云。色自在心生故。心能變色。所以移山覆海。倒地翻天。攪長河為酥酪。變大地為黃金。悉無難事。二隨觀察者智轉智者。無性菩薩云。謂諸聲聞獨覺菩薩等。若修苦空等觀得相應者。或作四諦觀時。隨觀一法之上。唯有無常苦空無我等眾相顯然。非是諸法體上有此眾多苦空等義。但是苦空等眾相。即是諸法之體。既若無常相。於聖人觀心上有者。故知一切諸法。皆不離觀心而有。所以唯識論云。二隨觀察者智轉智。謂得勝定修法觀者。隨觀一境。眾相現前。境若是真寧隨心轉。三隨無分別智轉智者。為菩薩根本智證真如時。真如境與智冥合。能所一般。更無分別。離本智外。更無別境。即境隨真智轉。是故說唯心。汝小乘若執有心外實境者。即證真如時。一切境相何不現前。故唯識論云。三隨無分別。智轉智。謂現證實無分別智。一切境相。皆不現前。境若是實。何容不現。}@
%{答：比如你看到空花之类的虚假景象的时候，你的心也会随之产生，怎么可以说缘无不生虑呢？所以知道缘无体假境的时候，内心实相分能牵引生心、望见分，也构成所缘缘义。没有无心境，也从来没有无境心，也不违背护法四分成唯识义。如果离开内心实相分，那么构建的遍计执心之境就没有了。唐三藏说：应该说境非真，虑起，证知唯有识。所以唯识论说：二无所得识智，指的是缘过未梦镜像等，并非真实存在的境，识现可以得到。彼境既无，其余也应该如此。既然菩萨观诸异生遍计所执之境，皆不离异生心，那么明知其余一切实境，都悉如是。第三自应无倒智者，就是十地菩萨起智，观察一切众生妄执自身为常乐我净。菩萨说：这只是凡夫执心倒见，离开妄执心之外，凡夫身上实无常乐我净之境。如果真的有，那么异生不假修行而得解脱。既然不是这样，那么明知唯有妄识。所以唯识论说：三自应无倒智，指的是愚夫智，如果得到实境，那么他应该自然成无颠倒，不由功用，应该得解脱。第四随三智转智者，一随自在者智转智，就是菩萨起智，观自所变之境，皆不离我能变之心，是其唯识。为八地已去菩萨，能任运变大地为黄金，搅长河为酥酪，这是境随真智转，所变事皆成。转者，改换旧质义，就是改转大地山河旧质成金银等，众生实得受用，锻炼作诸器具皆得。如果离开心有外实境，那么如何山河等，能随菩萨心，便变为金银等物。以相分本质，皆悉转故。所以知道一切诸境，皆不离菩萨能变之心。乃至异生亦能变火为水，变昼为夜，点铁成金等，这都是境随事智转，所变事皆成，也是唯识。如果像迦多演那所变宫殿金银等，皆不成就，那么知道离开心更无实境。论说：凡变金银宫殿者，是实定果色，从初地已去方能变。如果约自在，八地已上菩萨，于相及土，皆得自在，以上品定心有大势力，所变金银宫殿等，皆得成就。如变金银锻炼作诸器具，实得受用。其所变金银，是实定果色，皆不离菩萨内心，是其唯识，心外无境。如果诸声闻及地前小菩萨，若变金银宫殿时，即托菩萨所变金银宫殿，以为本质，第六识所变金银等，皆不成就，无实作用。然所变金银，是假定果色，不离声闻诸小菩萨内心，是其唯识，心外无境。今迦多演那缘是声闻，未得上品定故，所变金银虽无实作用，然不离内识，心外无境。所以唯识论说：一随自在者智转智，谓已证得心自在者，随欲转变，地等皆成。境，若是实，如何可变。又古德云：色自在心生故，心能变色，所以移山覆海，倒地翻天，搅长河为酥酪，变大地为黄金，悉无难事。二随观察者智转智者，无性菩萨云：谓诸声闻独觉菩萨等，若修苦空等观得相应者，或作四谛观时，随观一法之上，唯有無常苦空無我等眾相顯然，并非诸法体上有此众多苦空等义，但是苦空等眾相，即是诸法之体。既然若无常相，于圣人观心上有者，故知一切诸法，皆不离观心而有。所以唯识论说：二随观察者智转智，谓得胜定修法观者，随观一境，眾相現前。境若是真宁随心转。三随无分別智转智者，为菩萨根本智证真如时，真如境与智冥合，能所一般，更無分別。离本智外，更無別境。即境隨真智轉。是故说唯心。汝小乘若执有心外实境者，即证真如时，一切境相何不现前。故唯识论说：三隨無分別。智轉智。谓现证实无分別智，一切境相。皆不現前。境若是实，何容不现。}%

@{第二世事乖宗難。此是經部師難云。論主若言唯有內識無心外境者。如何現見世間。情與非情等物。有處定。時定。身不定。作用不定等。就此中自有四難。一處定難。二時定難。三身不定難。四作用不定難。初難云。論主若言一切皆是唯識無心外境者。且如世人將現量識。正緣南山處。其識與山俱在其南。山不離識。可言唯識。忽若將現量識緣比之時。其山定在南。且不隨緣者心轉來向北。既若緣北之時緣南山心不生者。明知離識之外有實南山之境。此何成唯識。第二時定難者。難云。若正緣南山時。識現起。山亦隨心起。即可成唯識義。且如不緣南山時。其緣山心即不生。然山且在。不隨心滅。即是離心有境。何成唯識義。此上二難。皆是難現量識。亦難比量。若約比量心者。即山相分。亦於餘處心上現故。第三有情身不定難者。難云。若言一切皆是唯識者。且如有眾多有情。同在一處。於中一半眼有患眩瞖者。或十或五。或有見空華。或有見頭髮。或有見蒼蠅。或有全不見物者。此等皆是病眼人自識變起。所變髮蠅等相分。皆不離患眩瞖者之心。可是唯識。且如一半不患眩瞖者。或十或五共在一處。所見一般。物皆同境。既是一者。明知離心有境。何成唯識。}@
%{第二世事乖宗难。这是经部师难说：论主如果说唯有内识无心外境，那么如何现见世间情与非情等物，有处定、时定、身不定、作用不定等。就此中自有四难：一处定难，二时定难，三身不定难，四作用不定难。初难云：论主如果说一切皆是唯识无心外境，比如世人将现量识，正缘南山处，其识与山俱在其南，山不离识，可言唯识。忽若将现量识缘比之时，其山定在南，且不随缘者心转来向北。既然缘北之时缘南山心不生，那么明知离识之外有实南山之境。这何成唯识？第二时定难者，难云：若正缘南山时，识现起，山亦随心起，即可成唯识义。比如不缘南山时，其缘山心即不生，然而山还在，不随心灭，即是离心有境，何成唯识义？此上二难，皆是难现量识，也难比量。如果约比量心，那么山相分，也于余处心上现故。第三有情身不定难者，难云：如果说一切皆是唯识，比如有众多有情，同在一处，其中一半眼有患眩瞖者，或十或五，或有见空华，或有见头发，或有见苍蝇，或有全不见物者。此等皆是病眼人自识变起，所变头发苍蝇等相分，皆不离患眩瞖者之心，可是唯识。比如一半不患眩瞖者，或十或五共在一处，所见一般，物皆同境。既然是一，那么明知离心有境，何成唯识？}%

@{宗鏡錄卷第六十二}@
%{宗镜录卷第六十二}%

@{戊申歲分司大藏都監開板}@
%{戊申岁分司大藏都监开板}% 
