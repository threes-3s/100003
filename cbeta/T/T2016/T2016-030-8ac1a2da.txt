@{宗鏡錄卷第三十}@
%{宗镜录卷第三十}%

@{慧日永明寺主智覺禪師延壽集}@
%{慧日永明寺主智觉禅师延寿集}%

@{夫菩薩欲報佛恩。皆須不惜身命。護持如來正法。云何唯述一心。能報慈化。}@
%{菩萨想要报佛恩，都必须不惜身命，护持如来正法。怎么才能仅仅依靠一心，就能报答佛恩呢？}%

@{答。覺王。最後慈勅。唯令於念處修真。首祖當初所傳。只但指人心是佛。若能信受。是真報恩。示他則不負前機。自究則剋成大事。如智者觀心論偈云。大師將涅槃。慈父有遺囑。四念處修道。當依木叉住。我等非佛子。不念此遺囑。乘緩內無道。戒緩墮三塗。由不問觀心。令他信漸薄。烏鵶不施食。豈報白鵶恩。非但田不良。無平等種子。法雨若不降。法種必燋枯。各無來世糧。失三利致苦。大法將欲頹。哀哉見此事。為是因緣故。須造觀心論。平等真法界。無行亦無到。若能問觀心。能行亦能到。即是四念處。能依木叉住。乘急內有道。戒急生人天。此是真佛子。不乖慈父囑。天龍皆慶喜。一切豈不忻。能報白鵶恩。普施烏鵶食。既有好良田。有平等種子。法雨應時降。法種皆生長。各有未來資。俱獲三利樂。為是因緣故。須造觀心論。諸來求法者。欲聞無上道。不知問觀心。聞慧終不發。諸來求法者。欲思無上道。不知問觀心。思慧終不生。諸來求法者。欲修無上道。不知問觀心。修慧終不成。諸來求法者。勤修四三昧。不知問觀心。困苦無所獲。諸來求法者。多聽得言語。不知問觀心。未得真實樂。諸來求法者。修三昧得定。不知問觀心。盲禪無所見。諸來求法者。欲懺悔眾罪。不知問觀心。罪終難得脫。諸來求法者。意欲離煩惱。不知問觀心。煩惱終不滅。諸來求法者。本欲利益他。不知問觀心。退轉令他謗。諸來求法者。欲興顯佛法。不知問觀心。退還大污損。如此眾得失。非偈可具傳。有此諸得失。無人覺悟者。為是因緣故。須造觀心論。末世修觀心。得邪定發見。辯才無窮盡。自謂人間寶。無智者鼻嗅。野狐氣衝眼。舉尾共却行。次第墮坑殞。為是因緣故。須造觀心論。守鼻隅安般。及修不淨觀。安般得四禪。不免泥犁苦。不淨謂無學。覆鉢受女飯。設得隨禪生。墮長壽天難。為是因緣故。須造觀心論。依事法用心。無慧發鬼定。顯異動物心。事發壞佛法。命終生鬼趣。九十六眷屬。像法決定明。三師破佛法。為是因緣故。須造觀心論。內心不為道。邪諂念名利。詐現坐禪相。得名利眷屬。事發壞他信。毀損佛正道。此是扇提羅。死墮無間獄。為是因緣故。須造觀心論。說法得解脫。聽法眾亦然。不知問觀心。如貧數他寶。說者問觀心。無說亦無示。聽者問觀心。無聞亦無得。為是因緣故。須造觀心論。戒為制心馬。雖持五部律。不知問觀心。心馬終不調。律住持佛法。解外不解內。淨名訶上首。乃名真奉律。為是因緣故。須造觀心論。誦經得解脫。非為世財利。若能問觀心。破一微塵中。出大千經卷。受持讀誦者。聞持無遺忘。心開得解脫。為是因緣故。須造觀心論。勸化修供養。興顯安行人。密心為自利。倚託以資身。壤他喜捨善。駝驢以償人。若能問觀心。即如駝驃也。為是因緣故。須造觀心論。諸道各有法。了不自尋研。忽窺窬釋教。動經十數年。非但彼法拙。亦有謀壞心。此是迦毘梨。仙聖豈聽說。為是因緣故。須造觀心論。富貴而無道。多增長憍逸。若能問觀心。得真法富貴。雖高而不危。雖滿而不溢。不著世富貴。心常在道法。為是因緣故。須造觀心論。貧賤多姧諂。窺窬造眾惡。現被王法治。死墮三惡道。若能問觀心。即安貧養道。有道即真實。無為即富樂。為是因緣故。須造觀心論。四眾皆佛子。無非是法親。因執善法諍。遂結未來怨。若能問觀心。和合如水乳。皆師子之子。悉是栴檀林。為是因緣故。須造觀心論。年衰身帶疾。眼闇耳漸聾。心惛多忘漏。年不如一年。死王金翅鳥。不久吞命根。一旦業繩斷。氣絕豈能言。為是因緣故。須造觀心論。稽首十方佛。深慈觀心者。勸善諦觀察。發正覺妙樂。稽首十方法。深悲觀心者。善勸諦觀察。得真免諸苦。稽首十方僧。大眾和合海。若能善觀察。歡喜心無量。稽首龍樹師。令速得開曉。亦加捨三心。今承三寶力。起三十六問。其間諸細問。對事難可數。若觀一念心。能答此問者。當知心眼開。得入清涼池。不能答此問。奈何盲暝也。少義尚不見。那能行大道。哀哉末法中。無復行道人。設令有三數。寧別此問也。故生悲愍心。歸命禮三寶。作此問心論。令勸者開朗。願諸見聞者。莫生疑謗心。信受勤修習。必獲大法利。乃至偈問云。問觀自生心。云何四不說。離戲論執諍。心淨如虛空。問觀自生心。云何是魔行。業煩惱所繫。三界火宅燒。問觀自生心。云何是外道。諸見煩惱業。流轉於六道。問觀自生心。云何是三業。拙度斷見思。出三界火宅。問觀自生心。云何是巧度。三乘不斷結。得入二涅槃。問觀自生心。云何是別教。求大乘常果。菩薩斷別惑。問觀自生心。云何圓教乘。不破壞法界。住三德涅槃。問觀自生心。云何為涅槃。修四種三昧。得真無生忍。問觀自生心。云何巧成就。二十五方便。調心入正道。問觀自生心。云何知自心。起十種境界。成一心三智。問觀自生心。云何知十境。各成十法乘。遊四方快樂。問觀自生心。云何不住法。入初發心住。及四十二位。問觀自生心。云何六度成。能得諸三昧。及諸陀羅尼。問觀自生心。云何得六通。用四攝行化。四辯無罣礙。問觀自生心。云何得相好。成真應二身。對緣如鏡像。問觀自生心。云何具十力。及四無所畏。內外照用圓。問觀自生心。云何於觀心。能得十八種。不共世間法。問觀自生心。云何得大慈。大悲三念處。愍眾無異想。問觀自生心。云何巧方便。成就諸眾生。嚴淨一切剎。問觀自生心。云何於此心。莊嚴菩提樹。建清淨道場。問觀自生心。云何降魔怨。能制諸外道。令眾悉歸敬。問觀自生心。云何坐道場。現四種成佛。赴機無差殊。問觀自生心。云何轉四教。清淨妙法輪。一切得甘露。問觀自生心。云何現四佛。四種涅槃相。究竟滅無餘。問觀自生心。云何知依正。四土天器同。而飯色有異。問觀自生心。云何於此心。是一切根緣。通達無罣礙。問觀自生心。云何知悉檀。無形無所說。現形廣說法。問觀自生心。云何知漸頓。祕密不定教。一音說此四。問觀自生心。云何知四教。各開出四門。及一切法門。問觀自生心。云何於四教。四門十六門。作論通眾經。問觀自生心。云何住滅定。普入十法界。廣利諸眾生。問觀自生心。云何知四土。用教有增減。普利一切眾。問觀自生心。云何知此心。具一切佛法。無一法出心。問觀自生心。云何知此心。即平等法界。佛不度眾生。問觀自生心。云何知此心。法界如虛空。畢竟無所念。問觀自生心。云何無文字。一切言語斷。寂然無言說。今約觀一念自生心。略起三十六問。外觀心人。及久相逐。眷屬。行四種三昧者。彼觀心者。若能一一通達。當生心如佛想。親近受行。如四依也。門徒眷屬。若於此無滯。是真同行。是真法王子孫。紹三寶種。使不斷絕。若不能觀於一念自生心。一一答此問者。即是天魔外道眷屬。為彼之所驅馳。方處三界牢獄。未有出離之期。若心不愜。欲求挽出者。必墮二乘三惡道坑。自斷法身慧命。誅滅菩提眷屬。是破佛法國土大乘家。哀哉哀哉。知奈何也。若觀生心。得失如此。觀他生。共生。無因生。心亦然也。釋曰。此觀心三十六問。上等十方諸佛之慈心。無恩不報。下及法界群生之悲仰。有感皆從。乃至修行妙門。度生儀軌。教觀融攝。理事圓通。徹果該因。自他兼利。十身遍應。四土包含。但觀一心。無不悉備。如論偈云。烏鵶不施食。豈報白鵶恩。非但田不良。無平等種子。法雨若不降。法種必燋枯。各無來世糧。失。三利致苦者。釋云。此偈明。不修念處之觀。即是無平等種子。不依木叉而住。即非良田。何者。夫觀大乘念處者。觀生死五陰之身。非枯非榮。即大寂定。涅槃經云。色解脫涅槃。乃至識解脫涅槃。若修此念處觀。即是觀一切六道眾生。即是常樂我淨大涅槃。具足佛之知見。如常不輕圓信成就。經云。施城中最下乞人。與難勝如來等。是則豈可分別是田非田。可施不可施耶。故念處觀。即平等種子。若不修。則見生死涅槃有異。凡聖有殊。聖是敬田。則崇仰而施。凡是悲田。則厭賤而不捨。故言無平等種子。今取王為喻者。喻無平等種子也。昔有王。但借白鵶以喻聖人。烏鵶以喻凡人。王喻眾生不修念處。不修念處平等種子之人也。故簡悲敬兩田。然內無平等種子圓觀之道。外則不能弘宣化大乘。豈能報佛恩。又破如來禁戒。則無良田。是故偈云。法雨若不降。法種則燋枯。此兩句。明四眾無戒慧之機。聖則不應。何者。涅槃經云。純陀自云。我今身有良田。無諸荒穢。唯希如來甘露法雨。雨我身田。令生法芽。而今四眾不依念處修道。則無慧種。不依木叉而住。則無良田。既無種。則眾生無感聖之機。豈能招聖法雨之應。眾生佛性之芽。何得不枯也。乃至內無善機。外無聖應。法種之芽又枯。是則失現在未來涅槃。三利之樂。乃更招三塗之苦。又偈云。能報白鵶恩。普施烏鵶食者。釋云。此偈明有平等種子。復有良田。能施烏鵶食。能報白鵶恩。何者。然佛聖人能覺悟眾生。不令為三毒諸煩惱蛇毒所傷。即是聖人於眾生有恩。如白鵶覺悟於王。不為毒蛇所害。經云。依教修行。名報佛恩。而今行者。依念處觀慧。依木叉而住。即是依教修行。名報佛恩。復能以己之行。化導一切眾生。即是普施一切烏鵶食。能報白鵶之恩。又偈云。守鼻隅安般。及修不淨觀。安般得四禪。不免泥犁苦。不淨謂無學。覆鉢受女飯。設得隨禪生。墮長壽天難。為是因緣故。須造觀心論者。釋云。此明事相修禪之倒也。鼻隅安般一句。標修有漏四禪章門。及修不淨觀一句。標修無漏事禪章門。守鼻隅者。安心在鼻也。安般者。數息也。以數息故。能得四禪八定。昔有比丘。得四禪。謂阿羅漢。臨命謗佛。墮於地獄也。昔有比丘。學不淨觀。少時伏心。欲想不起。自謂聖人。後出聚落乞食。見女送飯。欲心即發。情迷心醉。覆鉢受於女飯。然數息得禪。設不起謗。及不墮地獄。而隨禪受生。墮長壽天難。故知若於一心四念處修道。不忘慈父囑。真孝順之子孫。但入宗鏡中。無恩而不報。是以心若正。萬法皆正。心若邪。萬法亦邪。若離自心外。欲破他邪。則立自立他。見邪見正。如卸甲入陣。棄火焚畬。欲破敵下種。無有是處。但能守護自心。即是護持正法。亦是普念十方一切如來。自心護法既爾。轉化他心亦然。則正外無邪。云何說破。邪外無正。云何說持。如是通明。真護正法。乃至圓滿具足一切法門。所以首楞嚴經偈云。將此深心奉塵剎。是則名為報佛恩。大集經云。眼識於色。是名非法。若能遠離。是名護法。故知善攝諸根。不為六塵所侵者。可謂真護法矣。法集經云。菩薩不須守護諸法。世尊。若菩薩但能善護自心。是菩薩善護自心故。則能成就諸佛妙法。乃至見自心如幻。如是見諸法如幻。而心非內非外。二中間可得。如是見一切法。見即如心。無於色相。不可得示。不可得見。無於形礙。不可執捉。不照不住。見一切諸法。其相如是。若能如是見者。是菩薩則能得於平等之心。以得平等心故。如是菩薩不復更得於法。以平等外無差別法。了差別法即平等故。若入此平等法門。則知一切法皆悉性空。不生愛著。即是無非捨身命處耳。亦是成道處。亦是轉法輪處。亦是度生處。亦是入滅處。亦是究竟報恩處。亦是成滿大願處。亦是萬行具足處。何者。如云萬物得地而生。萬行得理而成者。理即心也。或行孝思。或輸忠烈。靡不由心者哉。如則天朝。孟景休。丁母憂。哀毀迨至滅性。有弟景褘在襁褓。景休自乳之。乳謂之溢。又畢搆。為吏部尚書。初丁繼母蕭氏憂。盧氏二妹。俱在襁褓。搆親乳之。乃至成長。斯則孝行之所感。乳出於心。非定男女之體也。}@
@{問。八萬四千法門。門門解脫。云何偏取一心門。以為真趣。}@
%{问：八万四千法门，门门解脱，为什么偏偏要取一心门，把它当作真正的趣向呢？}%

@{答。此一心門。是真性解脫。古佛慈勅諸佛解脫。只令於眾生心行中求不於餘處求。何以故。只謂眾生心。是諸佛心。諸佛解脫。是眾生解脫。隨緣轉變。自號眾生。緣性常空。真佛不動。如氷元是水結。若欲求水。應當就氷。氷水雖殊。濕性不壞。時節有異。體性無虧。如是信入。名真解脫。其餘法門。非無進趣。若比斯宗。頓漸天隔。但明佛慧。唯接上機。所以法華會上。世尊親囑累諸大菩薩。若說此經。直入佛慧。能廣開示。真報佛恩。其有不信受者。當於餘深法中。示教利喜。即是演餘解脫法門。今宗鏡中。唯論不思議解脫。}@
%{答：这个一心门，就是真性解脱。古佛慈悲地命令，诸佛的解脱，只让你在众生心行中去寻找，不要在其他地方寻找。为什么呢？因为众生的心，就是诸佛的心，诸佛的解脱，就是众生的解脱。随着缘分变化，自己就称为众生，缘分的本质是空的，真佛是不动的。就像冰本来就是水结成的，如果你想找水，就应该从冰里找。冰和水虽然不同，但湿润的性质没有改变，只是时间不同，本质没有缺损。像这样相信并进入，就叫做真解脱。其他法门，并非没有进步的趣向，但是跟这个宗旨相比，就如同顿悟和渐修之间，天壤之别。它只阐明佛的智慧，只接纳上等的根机。所以法华会上，世尊亲自嘱咐诸大菩萨，如果讲这个经，就能直接进入佛的智慧，能够广泛地开示，真正报答佛恩。如果有不信受的人，就应该在其他深奥的法门中，示教利喜，这就是演绎其他的解脱法门。现在宗镜中，只论述不可思议的解脱。}%

@{如台教問。何意不斷煩惱而入涅槃。方是不思議解脫。}@
%{就像台教问：为什么不消除烦恼而就能进入涅槃，这才是不可思议的解脱呢？}%

@{答。須彌入芥。小不障大。大不即小。故云不思議耳。今有煩惱惑。不障智慧涅槃。智慧涅槃。不礙煩惱結惑。乃名不思議。又約有體無體無色無心。以明解脫無體也。若不思議觀。色心即是法性之色心。具色心不生不滅而得解脫。故知真善妙色。妙心之體也。又妙色湛然常安住。又色解脫涅槃。若無色者如死人。那得解脫也。乃至黃蜂作蜜。蜘蛛作網。皆不可思議。皆有心數法之解脫也。是知直了此心。無行不足。以一心具足萬行。無一行而非心故。且如云布施者。大菩薩行施等時。能觀唯議知境是心。即心外無法。三輪體空。是稱真施。持戒者。謂證唯心。離念常淨。無明垢盡。即成佛戒。但佛心中。具諸功德。離過義邊。則名為戒。忍辱者。觀眾生唯識妄見。知本心外無法可瞋。精進者。如來精進。若據自行。常觀唯識。故攝論云。如來常不出觀故。寂靜。禪定者。大菩薩定。謂觀唯識不見境時。心無緣念。則是真定。智慧者。大菩薩皆觀自心。意言分別。以為境界。從初發心乃至成佛。皆作此觀。豈止四等六度。成佛化生。乃至欲託質蓮臺。永拋胎藏。生極樂等諸佛國土。遊戲神通者。皆能了達自心。無不化往。又復豈止一行一願。凡有一切希求無不從意。故如來不思議境界經云。三世一切諸佛。皆無所有。唯依自心。菩薩若能了知諸佛。及一切法皆唯心量。得隨順忍。或入初地。捨身速生妙喜世界。或生極樂淨佛土中。金剛般若論偈云。智習唯識通。如是取淨土。起信論云。初信大乘心人。諸佛皆攝生淨土。諸法無行經云。若能教化三千大千世界中眾生。令行十善。不如菩薩如一食頃一心靜處。入一相法門。大般若經云。佛告善現。當知甚深般若波羅蜜多。是諸善法所趣向門。譬如大海。是一切水趣向門。楞伽經偈云。一切諸度中。佛心為第一。所以一切諸乘中。斯乘為究竟。台教云。諸佛解脫。於眾生心行中求者。若觀眾生心行。入本性清淨智。窮眾生心原者。即顯諸佛解脫之果。若見眾生心空。即見佛國空。即是心行中求得三種解脫。眾生心性。即真性解脫。癡愛。即實慧解脫。諸不善行。即是方便解脫。是知此一心真性解脫。能空煩惱繫縛九結十使等。如一栴檀樹。改四十由旬伊蘭林悉香。能令煩惱即菩提故。又若斷惑懺罪。比餘漸教。如㲲華千斤。不如真金一兩。故云若欲懺悔者。端坐念實相。則直了無生之心。當處解脫。金光明經疏云。毘盧遮那。遍一切處。若行若住。若明若暗。皆得不離見佛世尊。六根所對。無非佛法。耆婆攬草。無非藥者。普能愈病。釋摩男所執一切砂礫。皆變為寶。阿那律空器。悉滿甘露。若能如是者。所觀之罪。非復是罪。罪即實相。所觀之福。福即非福。福即實相。純是實相。是名大懺悔也。觀普賢菩薩行法經云。觀心無心。從顛倒想起。如此想心。從妄想起。如空中風。無依止處。如是法相。不生不沒。何者是罪。何者是福。我心自空。罪福無主。一切諸法。皆亦如是。無住無壞。如是懺悔。又夫有罪可露。非真懺悔。有善可見。非真隨喜。有法可趣。非真迴向。有事可求非真發願。若入宗鏡。諦了自心。則無處無方。一切清淨。如甚深大迴向經云。佛言。有三種迴向。何等為三。謂過去空。當來空。現在空。無有迴向者。亦無迴向法。亦無迴向處。菩薩摩訶薩。當作是迴向。作是迴向時。三處皆清淨。以此清淨功德。與一切眾生。共迴向阿耨多羅三藐三菩提。作是迴向者。無有凡夫。及凡夫法。乃至亦無有佛。及向佛者。何以故。法性無緣。不生不滅。無所住故。法集經云。菩薩摩訶薩。於一切法。不求究竟處。何以故。是菩薩於一切法。無非究竟故。是菩薩不求解脫。一切諸法。本性寂滅。無非解脫。是菩薩不樂一法。亦不厭一法。是菩薩於諸佛法。非是自法。亦非他法。不取一法。不捨一法。法華經云。爾時佛告上行等菩薩大眾。諸佛神力。如是無量無邊不可思議。若我以是神力。於無量無邊百千萬億阿僧祇劫。為囑累故。說此經功德。猶不能盡。以要言之。如來一切所有之法。如來一切自在神力。如來一切祕要之藏。如來一切甚深之事。皆於此經宣示顯說。故知三世覺王。十方大士。一切所有諸佛之法。一切神通攝化之門。一切宗旨祕要之藏。一切甚深因果之事。皆於此心無不圓足。故云於無量無邊阿僧祇劫。囑累此法。讚歎此心無作之功。無比之德。猶不能盡。豈可率爾頃剋而措言乎。此宗鏡錄。是大智所行。上根能受。絕投巖癡狂之見。捨草庵下劣之心。非限量之懷。輒可希冀。持螺何以酌海。折草焉能量天。若遇大機。又不可行於小徑。須依宗鏡。直示本心。如經云。無以穢食置於寶器。無以大海內於牛跡。是知於此生信者。甚為希有。何者。信果佛則易。如十方諸佛。信因佛則難。如現今眾生。故起信鈔云。信過去釋迦。當來彌勒等是佛。則為易。有今信眾生心中真如。是凡聖通依。迷之則六趣無窮。悟之則三寶不斷。此為希有。如信皇后王胎則易。信貧女聖孕則難。是以染法淨法。俱是心苗。本地發生。更無餘孕。如無著菩薩。大乘莊嚴經論偈云。自界及二光。癡共諸惑起。如是諸分別。二實應遠離。釋曰。自界。謂自阿賴分種子。二光。謂能取光。所取光。此等分別。由共無明。及諸餘惑。故得生起。如是諸分別二實應遠離。二實。謂所取實。及能取實。如是二實染淨。應求遠離。釋曰。此亦攝末歸本義。論云。求唯識人云。能取及所取。此二唯心光。貪光及信光。二光無二法。釋曰。求唯識人。應知能取所取。此之二種。唯是心光。如是貪等煩惱光。及信等善法光。如是二光。亦無染淨二法。何以故。不離心光。別有貪等信等染淨法故。二光亦無相。偈曰。種種心光起。如是種種相。光體非體故。不得彼法實。釋曰。種種心光。即是種種事相。或異時起者謂貪。光瞋光等或同時起者。謂信光進。光等光體等者。如是也。染位心數。淨位心數。唯有光相而無光體。是故世尊。不說彼為真實之法。是知萬法之體。不出遮那心源。萬善之門。靡越普賢行海。云何不出遮那心源。如華嚴經頌云。佛剎微塵數。如是諸剎土。能於一念中。一一塵中現。云何靡越普賢行海。如阿僧祇品頌云。於一微細毛端處。有不可說諸普賢。如一毛端一切爾。如是乃至遍法界。此遮那心。即菩提心。此普賢行。即菩提行。如華嚴經頌云。欲見十方一切佛。欲施無盡功德藏。欲滅眾生諸苦惱。宜應速發菩提心。昔人云。菩提心。即萬行之本。即此發心。便名為行。}@
%{答：须弥山进入芥子，小不障碍大，大也不等于小，所以叫做不可思议。现在有烦恼迷惑，不障碍智慧涅槃，智慧涅槃，也不妨碍烦恼的结惑，才叫做不可思议。又根据有体无体、无色无心，来阐明解脱无体。如果不可思议地观照，色心就是法性之色心，具足色心不生不灭而得解脱。所以知道真正的善妙色，就是妙心的体性。又妙色湛然常安住，又色解脱涅槃。如果无色就像死人，怎么能够解脱呢？乃至黄蜂酿蜜，蜘蛛结网，都不可思议，都有心数法的解脱。由此知道，直接了解这个心，没有行为是不够的，因为一心具足万行，没有一行不是心。就像说布施的人，大菩萨行施等的时候，能够观照唯识知境是心，就是心外无法，三轮体空，这叫做真施。持戒的人，就是证悟唯心，离念常净，无明垢尽，就成就佛戒。只是佛心中，具足诸功德，远离过失的边际，才叫做戒。忍辱的人，观照众生唯识的妄见，知道本心外无法可瞋。精进的人，像如来精进，如果根据自己的修行，常观唯识，所以摄论说：如来常不出观。寂静，禅定的人，大菩萨的定，就是观照唯识不见境的时候，心无缘念，这就是真定。智慧的人，大菩萨都观照自心，意念分别，以为境界。从初发心乃至成佛，都作此观。岂止四等六度，成佛化生，乃至想要托质于莲台，永远抛弃胎藏，生极乐等诸佛国土，游戏神通的人，都能了达自心，没有不能化往的。又岂止一行一愿，凡是一切希求，无不从意。所以如来不可思议境界经说：三世一切诸佛，都无所有，唯依自心。菩萨如果能够了知诸佛，及一切法都唯心量，就能得到随顺忍，或者进入初地，舍身速生妙喜世界，或者生极乐净佛土中。金刚般若论偈说：智慧习唯识通，如是取净土。起信论说：初信大乘心人，诸佛皆摄生净土。诸法无行经说：如果能够教化三千大千世界中的众生，令他们行十善，不如菩萨像一食顷一心静处，进入一相法门。大般若经说：佛告诉善现：当知道甚深般若波罗蜜多，是诸善法所趣向的门，譬如大海，是一切水趣向的门。楞伽经偈说：一切诸度中，佛心为第一，所以一切诸乘中，这个乘才是究竟。台教说：诸佛解脱，在众生心行中去寻找的人，如果观照众生心行，进入本性清净智，穷究众生心的根源，就能显现诸佛解脱的果位。如果看到众生心空，就看到佛国空，这就是在心行中寻求，得到了三种解脱。众生心性，就是真性解脱，痴爱，就是实慧解脱，诸不善行，就是方便解脱。由此知道，这个一心真性解脱，能够空掉烦恼的束缚，九结十使等等，就像一棵栴檀树，能够改变四十由旬伊兰林的悉香，能够让烦恼即菩提。又如果断惑忏罪，比其他渐教，就像㲲华千斤，不如真金一两。所以说：如果想要忏悔，就端坐念实相，就能直接了解无生之心，当处解脱。金光明经疏说：毘盧遮那，遍一切处，无论是行是住，无论是明是暗，都能不离开见到佛世尊。六根所对，无非佛法。耆婆揽草，无非药，能够普遍地治愈疾病。释摩男所执的一切砂砾，都变成宝。阿那律空器，都充满甘露。如果能够像这样，所观照的罪，不再是罪，罪就是实相。所观照的福，福就不是福，福就是实相，纯粹是实相，这叫做大忏悔。观普贤菩萨行法经说：观心无心，从颠倒想起，如此想心，从妄想起，像空中风，无依止处，像这样的法相，不生不灭，哪一个是罪，哪一个是福？我的心本来就空，罪福没有主宰。一切诸法，也都像这样，无住无坏，像这样忏悔。又，如果有罪可以暴露，就不是真忏悔。有善可以看见，就不是真随喜。有法可以趣入，就不是真迴向。有事可以求，就不是真发愿。如果进入宗镜，彻底了解自心，就没有地方没有方向，一切清净。就像甚深大迴向经说：佛说：有三种迴向，哪三种呢？就是过去空，未来空，现在空。没有迴向的人，也没有迴向法，也没有迴向处。菩萨摩诃萨，应该作这样的迴向。作这样的迴向的时候，三处都清净。用这个清净功德，与一切众生，共同迴向阿耨多罗三藐三菩提。作这样的迴向的人，没有凡夫，及凡夫法，乃至也没有佛，及向佛的人。为什么呢？法性无缘，不生不灭，无所住。法集经说：菩萨摩诃萨，对于一切法，不求究竟处。为什么呢？因为这个菩萨对于一切法，无非究竟。这个菩萨不求解脱，一切诸法，本性寂灭，无非解脱。这个菩萨不乐一法，也不厌一法。这个菩萨对于诸佛法，不是自己的法，也不是别人的法，不取一法，不舍一法。法华经说：那时佛告诉上行等菩萨大众：诸佛神力，像这样无量无边不可思议。如果我用这个神力，在无量无边百千万亿阿僧祇劫，为了嘱咐的缘故，说这个经的功德，都还不能尽。用简洁的话来说，如来一切所有之法，如来一切自在神力，如来一切秘密之藏，如来一切甚深之事，都在这个经中宣示显说。所以知道三世觉王，十方大士，一切所有诸佛之法，一切神通摄化之门，一切宗旨秘密之藏，一切甚深因果之事，都在这个心中无不圆满。所以说：在无量无边阿僧祇劫，嘱咐这个法，赞叹这个心无作的功，无边的德，都还不能尽，怎么能随便地用片刻时间就说出来呢？这个宗镜录，是大智所行，上根才能接受，断绝投巖痴狂的见解，舍弃草庵下劣的心，不是有限量的胸怀，就能轻易地希冀。用螺怎么能够盛海，折草怎么能够量天。如果遇到大机缘，又不能走小路，必须依宗镜，直接指示本心。就像经上说：不能用污秽的食物放在宝器里，不能把大海装进牛蹄印里。由此知道，在这个法门中生起信心的人，非常稀有。为什么呢？信果佛就容易，就像十方诸佛，信因佛就难，就像现在的众生。所以起信钞说：信过去释迦，未来弥勒等等是佛，就容易。现在信众生心中真如，是凡圣通依，迷了它，就会六趣无穷，悟了它，就会三宝不断，这就是希有。就像信皇后王胎就容易，信贫女圣孕就难。所以染法净法，都是心苗，本地发生，没有其他孕育。就像无著菩萨，大乘莊严经论偈说：自界及二光，痴共诸惑起，如是诸分别，二实应远离。解释说：自界，就是自己阿赖耶分种子。二光，就是能取光，所取光。这些分别，由于共同无明，以及诸余惑，所以生起。像这样诸分别，二实应该远离。二实，就是所取实，以及能取实。像这样二实染净，应该寻求远离。解释说：这也就是摄末归本义。论说：寻求唯识的人说：能取及所取，这两种唯心光，贪光及信光，二光无二法。解释说：寻求唯识的人，应该知道能取所取，这两种，唯是心光。像这样贪等烦恼光，及信等善法光，像这样二光，也没有染净二法。为什么呢？不离开心光，别有贪等信等染净法。二光也没有相。偈说：种种心光起，如是种种相，光体非体故，不得彼法实。解释说：种种心光，就是种种事相，或者不同时间生起，叫做贪光、瞋光等等，或者同时生起，叫做信光、进光等等，光体等等，像这样。染位心数，净位心数，只有光相而没有光体。所以世尊，不说它为真实之法。由此知道，万法之体，不出遮那心源，万善之门，没有超过普贤行海。为什么不出遮那心源？就像华严经颂说：佛剎微尘数，如是诸剎土，能于一念中，一一尘中现。为什么没有超过普贤行海？就像阿僧祇品颂说：于一微细毛端处，有不可说诸普贤，如一毛端一切尔，如是乃至遍法界。这个遮那心，就是菩提心。这个普贤行，就是菩提行。就像华严经颂说：欲见十方一切佛，欲施无尽功德藏，欲灭众生诸苦恼，宜应速发菩提心。昔人说：菩提心，就是万行之本，就是这个发心，就叫做行。}%@{問。若獨取一心解脫。其餘非者。則一不收一切。法界義不圓。乖此廣乘。失其遍理。}@
%{如果只追求一心解脱，其他都不管，那就等于只取一部分，而不顾及整体，法界的意义就不完整了，这样就违背了广大的乘道，也失去了遍法的道理。}%

@{答。若圓修頓悟之機。則舉一蔽諸。無復方便。只為不入者。方便開三。乃至八萬。雖即開三本明一道。所以金剛三昧經云。如如之理。具一切法。善男子。住如理者。過三苦海。又楞伽經偈云。有無是二邊。以為心境界。離諸境界法。平等心寂靜。賢劫定意經云。若復棄捐一切所有。在於所有而無所有。是曰一心。法句經云。人壽百歲。情欣放逸。不如一日歸心空寂。傅大士頌云。諸佛不許外求名。達本真心即為正。故知萬法歸心。則道全矣。如庚桑子道全篇云。魯公卑辭以問之。庚桑子曰。吾能聽視不用耳目。非易耳目之所苦者過也。公曰。孰如是。寡人增異矣。其道若何。寡人早願聞之。庚桑子曰。我體合於心。心合於氣。氣合於神。神合於無。其有介然之有。唯然之音。雖遠際八荒之表。邇在眉睫之內。來于我者。吾必盡知之。迺不知為是我七竅手足之覺。五藏六腑心慮之所知。其自知而已矣。何璨注云。心形泯合。神氣冥符。洞然至忘與無同體。然後心彌靜而智彌遠。神愈默而照愈彰。理極而自通。不思而玄覽。非夫至神至聖。其孰能與於此哉。斯乃靈真之要樞。重玄之妙道者也。是以內外指歸。須冥符心體。則洞照無遺矣。遂能和光萬有。體納十方。夫言和者。非有能所二法相順名和。如古德云。凡聖各別。不得名和。心體離念。不得眾生相。法界即我。我即法界名和。首楞嚴經云。觀世音菩薩白佛言。世尊。我從聞思修。入三摩地。初於聞中。入流亡所。所入既寂。動靜二相。了然不生。如是漸增。聞所聞盡。盡聞不住。覺所覺空。空覺極圓。空所空滅。生滅既滅。寂滅現前。忽然超越世出世間。十方圓明。獲二殊勝。一者。上合十方諸佛本妙覺心。與佛如來同一慈力。二者。下合十方一切六道眾生。與諸眾生同一悲仰。斯乃能所跡消。真俗冥合。非從事行。因異而同。但了心無自他。萬法自然一體。外書亦云。心和。即言和。言和。即言滿天下無口過。以身心和故。行滿天下無怨惡。既與萬法體和。則不共物諍。如華手經云。佛告舍利弗。是故菩薩發菩提心。應當觀察是心空相。舍利弗。何等是心。云何空相。舍利弗。心名意識。即是識陰。意入。意界。心空相者。心無心相。亦無作者。何以故。若有作者。則有彼作而此人受。若心自作。則自作自受。舍利弗。是心相空。無有作者。無使作者。若無作者。則無作相。若人戲論。是心相者。則與無礙空無相諍。若與無礙空無相諍。是人則與如來共諍。若與如來共諍。當知是人則墜深坑。是知若入宗鏡海中。已攝餘一切法門。如登法性山。悉見諸無邊境界。如大涅槃經云。譬如有人。在大海浴。當知是人。已用諸河泉池之水。菩薩摩訶薩。亦復如是。修習如是金剛三昧。當知已為修習其餘一切三昧。又云。譬如高山。有人登之。遠望諸方。皆悉明了。金剛定山。亦復如是。菩薩登之。遠望諸法。無不明了。故知自心。無能過者。所以教中。亦名甚深法。亦名最上乘。是以一法指南。萬途歸順。但有名字差別。終無異體別陳。如有頌云。諸色心現時。如金銀隱起。金處異名生。與金無前後。且如金銀隱起。功德之形。但有異名。金體不動。例似一心。現出凡聖之道。雖立別號。心性無生。達此名空。見法如鏡。自然息意。冥合真宗矣。}@
%{如果能圆满地修持顿悟的机缘，那么就应该举一反三，不再需要其他方便法门了。只为了那些不能入道的人，才方便地开设了三种法门，甚至多达八万种。虽然开设了三种法门，但本源都是明一道。所以《金刚三昧经》说：“如如之理，具一切法。善男子，住如理者，过三苦海。” 又《楞伽经》偈云：“有無是二邊，以為心境界。離諸境界法，平等心寂靜。” 《贤劫定意经》说：“若復棄捐一切所有，在於所有而無所有，是曰一心。” 《法句经》说：“人寿百岁，情欣放逸，不如一日归心空寂。” 傅大士颂云：“诸佛不许外求名，达本真心即为正。” 所以知道，万法归心，道就圆满了。就像庚桑子在《道全篇》中说，鲁公谦卑地向他请教。庚桑子说：“我能听视不用耳目，并非易耳目之所苦者过也。” 鲁公说：“孰如是？寡人增异矣。其道若何？寡人早愿闻之。” 庚桑子说：“我体合于心，心合于气，气合于神，神合于无。其有介然之有，唯然之音，虽远际八荒之表，迩在眉睫之内，来于我者，吾必尽知之。迺不知为是我七窍手足之觉，五藏六腑心虑之所知，其自知而已矣。” 何璨注云：“心形泯合，神气冥符，洞然至忘与无同体。然后心弥静而智弥远，神愈默而照愈彰，理极而自通，不思而玄览。非夫至神至圣，其孰能与于此哉？斯乃灵真之要枢，重玄之妙道者也。” 因此，内外指归，必须冥合心体，才能洞察无遗。这样才能和光万有，体纳十方。说“和”并非指有能所二法相顺，而是指名和。就像古德云：“凡圣各别，不得名和。心体离念，不得众生相。法界即我，我即法界名和。” 《首楞严经》中，观世音菩萨白佛言：“世尊，我从闻思修，入三摩地。初於闻中，入流亡所。所入既寂，动静二相，了然不生。如是渐增，闻所闻尽，尽闻不住。觉所觉空，空觉极圆。空所空灭，生灭既灭，寂灭现前。忽然超越世出世间，十方圆明，获二殊胜。一者，上合十方诸佛本妙觉心，与佛如来同一慈力。二者，下合十方一切六道众生，与诸众生同一悲仰。” 这就是能所迹消，真俗冥合，并非从事行，因异而同。只要明白心无自他，万法自然一體，外书也说：“心和，即言和。言和，即言满天下无口过。以身心和故，行满天下无怨恶。” 既然与万法体和，就不会与万物争执。就像《华手经》中，佛告舍利弗：“是故菩萨发菩提心，应當观察是心空相。舍利弗，何等是心？云何空相？舍利弗，心名意识，即是识阴，意入，意界。心空相者，心无心相，亦无作者。何以故？若有作者，则有彼作而此人受。若心自作，则自作自受。舍利弗，是心相空，无有作者，无使作者。若无作者，则无作相。若人戲论，是心相者，则与无礙空无相諍。若与无礙空无相諍，是人则与如来共諍。若与如来共諍，當知是人则坠深坑。” 这就是说，如果进入宗镜海，已经摄入了其他一切法门，就像登上法性山，就能看到所有无边的境界。就像《大涅槃经》说：“譬如有人，在大海浴，当知是人，已用诸河泉池之水。菩萨摩訶薩，亦復如是，修習如是金剛三昧，當知已為修習其餘一切三昧。” 又说：“譬如高山，有人登之，远望诸方，皆悉明了。金剛定山，亦復如是，菩萨登之，远望诸法，无不明了。” 所以知道，自心，没有能超越它的东西。因此，教中也称它为甚深法，也称它为最上乘。所以，一法指南，万途归顺。只是名字不同，最终没有本质上的区别。就像有颂云：“诸色心现时，如金银隐起。金处异名生，与金无前後。且如金银隐起，功德之形，但有异名。金体不动，例似一心。现出凡聖之道，雖立別號，心性無生。達此名空，見法如鏡，自然息意，冥合真宗矣。”}%
