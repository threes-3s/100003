@{宗鏡錄卷第九十六}@
%{宗镜录卷第九十六}%

@{慧日永明寺主智覺禪師延壽集}@
%{慧日永明寺主智觉禅师延寿集}%

@{菩薩處胎經云。譬如泉源陂池。五河駛流。各各有名。悉歸于海。便無本名。亦如須彌。峙立難動。雜色眾鳥。往依附山。皆同一色。便無本色。菩薩摩訶薩教化眾生。淨佛國土。亦復如是。眾生心識。所念不同。若干思想。能令一切至解脫門。想定意滅。便無本念。同一解脫。}@
%{菩萨处胎经云。譬如泉源陂池，五河驶流，各各有名，悉归于海，便无本名。亦如须弥，峙立难动，杂色众鸟，往依附山，皆同一色，便无本色。菩萨摩诃萨教化众生，净佛国土，亦复如是。众生心识，所念不同，若干思想，能令一切至解脱门。想定意灭，便无本念，同一解脱。}%

@{十善業道經云。爾時世尊告龍王言。一切眾生心想異故。造業亦異。由是故有諸趣輪轉。龍王。汝見此會。及大海中。形色種類各別不耶。如是一切。靡不由心造。乃至又觀此諸大菩薩。妙色嚴淨。一切皆由修集善業福德而生。又諸天龍八部眾等。大威勢者。亦因善業福德所生。今大海中。所有眾生。形色麁鄙。或大或小。皆由自心種種想念。作身語意諸不善業。是故隨業。各自受報。}@
%{十善业道经云。尔时世尊告龙王言。一切众生心想异故，造业亦异。由是故有诸趣轮转。龙王，汝见此会，及大海中，形色种类各别不耶。如是一切，靡不由心造。乃至又观此诸大菩萨，妙色严净，一切皆由修集善业福德而生。又诸天龙八部众等，大威势者，亦因善业福德所生。今大海中，所有众生，形色粗鄙，或大或小，皆由自心种种想念，作身语意诸不善业。是故随业，各自受报。}%

@{寂照神變三摩地經云。佛告賢護。寂照神變三摩地者。謂一切法平等性智。一切言說不現行智。乃至悟入心智。於心自性。能隨覺智。於引不引。及引發中成善巧智。}@
%{寂照神变三摩地经云。佛告贤护，寂照神变三摩地者，谓一切法平等性智，一切言说不现行智，乃至悟入心智，于心自性，能随觉智，于引不引，及引发中成善巧智。}%

@{師子莊嚴王菩薩請問經云。佛言。如是一法。隨心變現。即能具足六波羅蜜。應當廣說。教化眾生。為大利益。乃至成佛。}@
%{狮子庄严王菩萨请问经云。佛言，如是一法，随心变现，即能具足六波罗蜜，应当广说，教化众生，为大利益，乃至成佛。}%

@{賢劫定意經云。若有菩薩平等三昧。諸根具足。聖慧成就。是曰一心。又云。其在禪定。不著內外。亦無中間。是曰一心。}@
%{贤劫定意经云。若有菩萨平等三昧，诸根具足，圣慧成就，是曰一心。又云，其在禅定，不著内外，亦无中间，是曰一心。}%

@{舍利弗陀羅尼經云。唯修一心念佛。不以色見如來。不以無色見如來。不以相。不以好。不以戒。定慧解脫。解脫知見。不以生。不以家。不以姓不以眷屬。乃至非自作。非他作。若能如是。名為念佛。}@
%{舍利弗陀罗尼经云。唯修一心念佛，不以色见如来，不以无色见如来，不以相，不以好，不以戒，定慧解脱，解脱知见，不以生，不以家，不以姓不以眷属，乃至非自作，非他作。若能如是，名为念佛。}%

@{商主天子所問經云。商主天子問言。文殊師利。云何菩薩能清淨心。答言。天子。若知諸心。皆是一心。如是菩薩。名得淨心。}@
%{商主天子所问经云。商主天子问言，文殊师利，云何菩萨能清净心。答言，天子，若知诸心，皆是一心，如是菩萨，名得净心。}%

@{大乘流轉諸有經偈云。諸法唯假名。但依名字立。離於能詮語。所詮不可得。釋曰。故知法但有名。因名立法。又名因於語。語因覺觀。覺觀心不起。能所悉皆空。}@
%{大乘流转诸有经偈云。诸法唯假名，但依名字立，离于能诠语，所诠不可得。释曰，故知法但有名，因名立法。又名因于语，语因觉观，觉观心不起，能所悉皆空。}%

@{弘道廣顯定意經云。佛言。又復三事。心之所生。諸法無常。從其心生。諸法皆苦。亦由心生。諸法無我。亦從心生。乃至能一其心。知眾生心。順行化之。是則心力。}@
%{弘道广显定意经云。佛言，又复三事，心之所生，诸法无常，从其心生，诸法皆苦，亦由心生，诸法无我，亦从心生。乃至能一其心，知众生心，顺行化之，是则心力。}%

@{阿含經偈云。我與己為親。不與他為親。智者善調我。則得生善趣。釋曰。所以云。天下至親。無過於心。可謂入道真要。修行妙門。若善調之。速登大果。所以般若經云。調心為善哉。調心招樂果。}@
%{阿含经偈云。我与己为亲，不与他为亲。智者善调我，则得生善趣。释曰，所以云，天下至亲，无过于心。可谓入道真要，修行妙门。若善调之，速登大果。所以般若经云，调心为善哉，调心招乐果。}%

@{雜藏經偈云。心能導世間。心能遍攝受。如是心一法。皆自在隨行。}@
%{杂藏经偈云。心能导世间，心能遍摄受，如是心一法，皆自在随行。}%

@{文殊菩薩問法身經云。如言摩尼寶舍有四角。從一角視。悉見諸角。無所缺減。是故見諸本際。釋曰。若了一心本際何法不通。以諸法從心所生。皆同一際。住此際中。一一圓滿。舉目咸是。何待意思。智不能知。言不能及。故云。金剛寶藏。無所缺減。}@
%{文殊菩萨问法身经云。如言摩尼宝舍有四角，从一角视，悉见诸角，无所缺减。是故见诸本际。释曰，若了一心本际何法不通。以诸法从心所生，皆同一际。住此际中，一一圆满，举目咸是。何待意思。智不能知，言不能及。故云，金刚宝藏，无所缺减。}%

@{象腋經偈云。種種幻無實。凡夫人見異。是中無有異。一切同一相。}@
%{象腋经偈云。种种幻无实，凡夫人见异，是中无有异，一切同一相。}%

@{老姥經云。眼見好色即是意。意即是色。是二者。俱空無所有生。滅亦如是。}@
%{老姥经云。眼见好色即是意，意即是色，是二者，俱空无所有生，灭亦如是。}%

@{無所希望經云。時舍利弗。知諸眾會心之所念。即時告此諸比丘言。仁等何故發於斯言。吾等之身。從今已往。無佛世尊。因從異學。出為沙門。時諸比丘。報舍利弗。吾從今始敬事六師。一切所歸。為一相耳。不倚六入。是以不見若干種師。不想出家沙門也。釋曰。倚六入而為差。妄分邪正。歸一相而為本。彼我雙亡。如是解者。可謂真出家矣。}@
%{无所希望经云。时舍利弗，知诸众会心之所念，即时告此诸比丘言，仁等何故发于斯言。吾等之身，从今已往，无佛世尊，因从异学，出为沙门。时诸比丘，报舍利弗，吾从今始敬事六师，一切所归，为一相耳。不倚六入，是以不见若干种师，不想出家沙门也。释曰，倚六入而为差，妄分邪正。归一相而为本，彼我双亡。如是解者，可谓真出家矣。}%
@{寂調音所問經云。寂調音天子言。文殊師利。何等如與垢淨等。文殊師利言。空無相無願如。所以者何。涅槃空故。天子。如瓦器中空。寶器中空。無二無別。如是天子。垢空淨空。俱同一空。無二無別。釋曰。器雖不等。空本無形。垢淨雖殊。性何曾異。如是了者。入無相門。頓悟真空。不墮修證。}@
%{寂调音所问经上说，寂调音天子说：“文殊师利，什么东西跟垢净是一样的呢？” 文殊师利说：“空无相无愿如。” 为什么呢？ 因为涅槃是空的。 天子，就像瓦器中的空，宝器中的空，没有区别。 就像这样，天子，垢空和净空，都是同一空，没有区别。 解释说： 器物虽然不一样，空本身无形。 垢净虽然不同，本质上有什么区别呢？ 这样明白的人，就进入无相门，顿悟真空，不堕落于修证。}%

@{月藏經偈云。諸法無有二。導師捨憎愛。一道如虛空。此是佛境界。又偈云。不分別諸法。不見有眾生。諸法唯一相。得見佛境界。}@
%{月藏经偈语说： 诸法没有二法，引导者舍弃憎爱，一条道路像虚空一样，这就是佛的境界。 又偈语说： 不分别诸法，不见有众生，诸法只有一个相，就能见到佛的境界。}%

@{佛語經云。佛言。若有處語。是魔王語。是魔見語。不名佛語。善男子。若無一切諸處語者。是名佛語。釋曰。無一切諸處語者。因是無所證之法。亦無能證之智。既無有法。豈可說耶。但了唯心。自然無語。無語是真語。故云無法可說。是名說法。若著處所。若有所說。悉違本宗。不見法性。如云報化非真佛。亦非說法者。}@
%{佛语经上说，佛说：“如果有处所的语言，那是魔王的语言，是魔见的语言，不能叫佛语。 善男子，如果没有任何处所的语言，这才叫佛语。” 解释说： 没有任何处所的语言，是因为没有可以证得的法，也没有可以证得的智慧。 既然没有法，怎么可以讲呢？ 只要明白唯心，自然就无话可说。 无话可说是真语，所以说无法可说，这就是说法。 如果执着于处所，如果有所说，都违背了本宗，看不到法性。 就像说报化不是真佛，也不是说法者。}%

@{雜藏經偈云。如世有良醫。以妙藥救病。諸佛亦如是。為物說唯心。}@
%{杂藏经偈语说： 就像世间有良医，用妙药救治病人，诸佛也是一样，为众生说唯心。}%

@{大乘理趣經偈云。一切有為法。如乾闥婆城。眾生妄心取。雖現非實有。諸法非因生。亦非無因生。虛妄分別有。是故說唯心。無明妄想見。而是色相因。藏識為所依。隨緣現眾像。如是目有瞖。妄見空中華。習氣擾濁心。從是三有現。眼識依賴耶。能現種種色。譬如鏡中像。分別不在外。所見皆自在。非常亦非斷。賴耶識所變。能現於世間。法性皆平等。一切法所依。藏識恒不斷。末那計為我。集起說為心。思量性名意。了別義為識。是故說唯心。心外諸境界。妄見毛輪華。所執實皆無。咸是識心變。色具色功德。皆依賴耶識。凡愚妄分別。謂是真實有。睡眠與惛醉。行住及坐臥。作業及士用。皆依藏識起。有情器世間。非由自在作。亦非神我造。非世性微塵。如木中火性。雖有未能燒。因燧方火生。由此破諸暗。展轉互為因。賴耶為依止。諸識從彼生。能起漏無漏。如海遇風緣。起種種波浪。現前作用轉。無有間斷時。藏識海亦然。境界風所動。恒起諸識浪。無間斷亦然。如酪未鑽搖。其酥人不見。施功既不已。醍醐方可得。賴耶妄熏習。隱覆如來藏。修習純熟時。正智方明了。諸識隨緣轉。不見本覺心。自覺智現前。真性常不動。}@
%{大乘理趣经偈语说： 一切有为法，就像乾闥婆城，众生妄心执取，虽然显现，但并非真实存在。 诸法不是因缘生，也不是无因缘生，虚妄分别有，所以说唯心。 无明妄想见，是色相的因，藏识是所依，随缘显现种种相。 就像眼睛有瞖，妄见空中有花，习气扰乱浊心，从此三有显现。 眼识依赖于赖耶识，能显现种种色，譬如镜中的像，分别不在外，所见都自在。 不常也不断，赖耶识所变，能显现于世间。 法性都平等，一切法所依，藏识恒常不断。 末那识认为我是我，集起就说它是心，思量性就叫意，了别义就叫识。 所以说唯心。 心外诸境界，妄见毛轮花，所执着的实相都无，都是识心的变化。 色具有的色功德，都依赖于赖耶识。 凡愚妄分别，认为是真实存在。 睡眠和昏醉，行走、住立、坐卧，作业和使用，都依藏识而起。 有情器世间，不是由自在所作，也不是神我所造，不是世性微尘，就像木头中的火性，虽然有，但不能燃烧，因为燧石才能生火。 由此破除一切黑暗，辗转互相为因，赖耶是依止，诸识从那里生起，能起漏无漏。 就像大海遇到风缘，起种种波浪，现前作用转，没有间断的时候。 藏识海也是这样，境界风所动，恒常起诸识浪，没有间断也是这样。 就像酪未钻摇，其酥人不见，施功既不已，醍醐方可得。 赖耶妄熏习，隐覆如来藏，修习纯熟的时候，正智方能明了。 诸识随缘转，不见本觉心，自觉智现前，真性常不动。}%

@{寶雨經云。菩薩云何行心念處。善男子。菩薩作是思惟。心實無常執著為常。實是其苦。執著為樂。本無有我。執著為我。本來不淨執著為淨。其心輕動。無時暫停。以不停故。於諸雜染。能為根本。壞滅善道。開惡趣門。生長三毒。與隨煩惱等。作其因緣。為主為導。又能積集。淨不淨業。迅速流轉。如旋火輪。亦如奔馬。如火焚燒。如水增長。遍知諸境。如世彩畫。菩薩如是觀察心時。便得自在。得自在已。於諸法中。亦無罣礙。是名菩薩善行心念處。}@
%{宝雨经上说： 菩萨如何修行心念处呢？ 善男子，菩萨作如是思惟： 心实无常，执着为常，实在是苦。 执着为乐，本来没有我，执着为我。 本来不净，执着为净。 其心轻动，没有时间停止。 由于不停，所以对于诸杂染，能成为根本，毁坏善道，打开恶趣门，生长三毒，与随烦恼等，作为其因缘，为主导。 又能积集，净不净业，迅速流转，像旋转的火轮，也像奔马，像火焚烧，像水增长。 遍知诸境，像世间的彩画。 菩萨这样观察心的时候，就得到自在。 得到自在以后，在诸法中，也无罣碍，这就是菩萨善行心念处。}%

@{持地經云。佛言。持世。何謂菩薩摩訶薩修心觀心。菩薩摩訶薩。觀心生滅住異相。如是觀時。作是念。是心無所來。去無所至。但識緣相故生。無有本體。無一定法可得。是心無來無去。無住異可得。是心非過去未來現在。是心識緣故。從憶念起。是心不在內。不在外。不在兩中間。是心無一生起相。是心無性無定。無有生者。無使生者。起雜業故。說名為心。識雜緣故。說名為心。念念生滅相續不斷故。說名為心。但令眾生通達心緣相故。心中無心相。是心從本已來。不生不起。性常清淨。客塵煩惱染。故有分別。心不知心。亦不見心。何以故。是心空。性。空故。本體無所有。是心無有一定法。定法不可得故。是心無法。若合若散。是心前際不可得。後際不可得。中際不可得。是心無形。無能見者。心不自見。不知自性。但凡夫顛倒相應。以虛妄緣識相故起。是心空。無我無我所。無常無堅牢。無不變異相。如是思惟得修心念處。是人爾時。不分別是心是非心。但善知心無生相。通達是心無生性。何以故。心無決定性。亦無決定相。智者通達是心無生無相。爾時如實觀心集沒滅相。如是觀時不得心。若集相。若沒滅相。不復分別心滅不滅。而能得心真清淨相。諸菩薩以是清淨心。客塵所不能惱。何以故。諸菩薩見知心清淨相。亦知眾生心清淨。作是念。心垢故眾生垢。心淨故眾生淨。如是思惟時。不得心垢相。不得心淨相。但知是心常清淨相。持世。諸菩薩摩訶薩。修心觀心如是。}@
%{持地经上说： 佛说：“持世，什么是菩萨摩诃萨修心观心呢？ 菩萨摩诃萨，观心生灭住异相。 这样观的时候，作如是念： 这个心没有来处，去也没有去处，只是识缘相所以生起，没有本体，没有一定法可以得到。 这个心没有来没有去，没有住异可以得到。 这个心不是过去、未来、现在，这个心是识缘故，从忆念起。 这个心不在内，不在外，不在两者中间。 这个心没有一生起相，这个心无性无定，没有生者，没有使生者。 起杂业故，说名为心。 识杂缘故，说名为心。 念念生灭相续不断故，说名为心。 只是让众生通达心缘相故，心中无心相。 这个心从本来已来，不生不起，性常清净。 客尘烦恼染，所以有分别。 心不知心，也不见心。 为什么呢？ 这个心空，性空故，本体无所有。 这个心没有一定法，定法不可得故，这个心无法。 若合若散，这个心前际不可得，后际不可得，中际不可得。 这个心无形，没有能见者，心不自见，不知自性。 只是凡夫颠倒相应，以虚妄缘识相故起。 这个心空，无我无我所，无常无坚牢，无不变异相。 这样思惟就能得到修心念处。 这个人那时，不分别是心还是非心，只是善知心无生相，通达这个心无生性。 为什么呢？ 心无决定性，也无决定相。 智者通达这个心无生无相。 这时如实观心集没灭相。 这样观的时候，不得心。 若集相，若没灭相，不复分别心灭不灭，而能得到心真清净相。 诸菩萨以是清净心，客尘所不能恼。 为什么呢？ 诸菩萨见知心清净相，也知道众生心清净。 作如是念： 心垢故众生垢，心净故众生净。 这样思惟的时候，不得心垢相，不得心净相，只是知道这个心常清净相。 持世，诸菩萨摩诃萨，修心观心如是。}%
@{寶網經偈云。普遍諸佛土。法王之境界。釋師子人尊。一毛光所照。}@
%{宝网经偈云。普遍诸佛土。法王之境界。释师子人尊。一毛光所照。}%
@{釋曰。如無量無邊諸佛土。不出一毛頭心地。以智了達者。故云光所照。}@
%{释曰。如无量无边诸佛土。不出一毛头心地。以智了达者。故云光所照。}%

@{十住經云。金剛藏菩薩。是菩薩。三千大千世界所有眾生一時問難。以無量無邊音聲差別問難。是菩薩於一念中。悉受如是問難。但以一音。皆令開解。}@
%{十住经云。金刚藏菩萨。是菩萨。三千大千世界所有众生一时问难。以无量无边音声差别问难。是菩萨于一念中。悉受如是问难。但以一音。皆令开解。}%
@{釋曰。但以一音皆令開解者。萬法從心。何疑不釋。依心所示。何法不融。可謂得佛法之精華。開人天之眼目。}@
%{释曰。但以一音皆令开解者。万法从心。何疑不释。依心所示。何法不融。可谓得佛法之精华。开人天之眼目。}%

@{廣博嚴淨經偈云。自在世導師。不可說而說。於空中作結。即空而解之。}@
%{广博严净经偈云。自在世导师。不可说而说。于空中作结。即空而解之。}%
@{釋曰。心有即結。心空即解。若無於心。無結無解。}@
%{释曰。心有即结。心空即解。若无于心。无结无解。}%
@{故首楞嚴經云。佛告阿難。此寶華巾。汝知。此巾。元止一條。我六綰時。名有六結。汝審觀察。巾體是同。因結有異。於意云何。}@
%{故首楞严经云。佛告阿难。此宝华巾。汝知。此巾。元止一条。我六绾时。名有六结。汝审观察。巾体是同。因结有异。于意云何。}%
@{初綰結成。名為第一。如是乃至第六結生。吾今欲將第六結名成第一不。}@
%{初绾結成。名为第一。如是乃至第六结生。吾今欲将第六结名成第一不。}%
@{不也世尊。六結若存。斯第六名。終非第一。縱我歷生盡其明辯。如何令是六結亂名。}@
%{不也世尊。六结若存。斯第六名。终非第一。纵我历生尽其明辩。如何令是六结乱名。}%
@{佛言。六結不同。脩顧本。因一巾所造。令其雜亂終不得成。}@
%{佛言。六结不同。修顾本。因一巾所造。令其杂乱终不得成。}%
@{則汝六根。亦復如是。畢竟同中。生畢竟異。佛告阿難。汝必嫌此六結不成。願樂一成。復云何得。}@
%{则汝六根。亦复如是。毕竟同中。生毕竟异。佛告阿难。汝必嫌此六结不成。愿乐一成。复云何得。}%
@{阿難言。此結若存。是非鋒起。於中自生。此結非彼。彼結非此。如來今日。若總解除。結若不生則無彼此。尚不名一。六云何成。}@
%{阿难言。此结若存。是非锋起。于中自生。此结非彼。彼结非此。如来今日。若总解除。结若不生则无彼此。尚不名一。六云何成。}%
@{佛言。六解一亡。亦復如是。由汝無始心性狂亂。知見妄發。發妄不息勞見發塵。如勞目睛。則有狂華。於湛精明。無因亂起。}@
%{佛言。六解一亡。亦复如是。由汝无始心性狂乱。知见妄发。发妄不息劳见发尘。如劳目睛。则有狂华。于湛精明。无因乱起。}%
@{一切世間。山河大地。生死涅槃。皆即狂勞顛倒華相。阿難言。此勞同結。云何解除。}@
%{一切世间。山河大地。生死涅槃。皆即狂劳颠倒华相。阿难言。此劳同结。云何解除。}%
@{如來以手。將所結巾。偏掣其左。問阿難言。如是解不。}@
%{如来以手。将所结巾。偏掣其左。问阿难言。如是解不。}%
@{不也世尊。旋復以手偏牽右邊。又問阿難。如是解不。}@
%{不也世尊。旋复以手偏牵右边。又问阿难。如是解不。}%
@{不也世尊。佛告阿難。吾今以手左右各牽。竟不能解。汝設方便。云何解成。}@
%{不也世尊。佛告阿难。吾今以手左右各牵。竟不能解。汝设方便。云何解成。}%
@{阿難白佛言。世尊。當於結心。解即分散。}@
%{阿难白佛言。世尊。当于结心。解即分散。}%
@{佛告阿難。如是如是。若欲除結。當於結心。}@
%{佛告阿难。如是如是。若欲除结。当于结心。}%
@{釋曰。左右偏掣況有無二見。當於結心。即正明中道。所以味真。空而有無情起。執根塵而一六義生。諦了自心。解縛俱泯。}@
%{释曰。左右偏掣况有無二见。当于结心。即正明中道。所以味真。空而有無情起。执根尘而一六义生。谛了自心。解缚俱泯。}%
@{故知垢淨解縛。悉從自心。以心垢故見垢。心淨故見淨。心縛故見縛。心解故見解。}@
%{故知垢净解缚。悉从自心。以心垢故见垢。心净故见净。心缚故见缚。心解故见解。}%
@{若無於心。何垢何淨。}@
%{若无于心。何垢何净。}%
@{如首楞嚴三昧經云。爾時會中有一菩薩。名魔界行不污。現於魔宮。語惡魔言。汝寧不聞。佛說首楞嚴三昧。無量眾生。皆發阿耨多羅三藐三菩提心。出汝境界。亦皆當復度脫餘人。出汝境界。}@
%{如首楞严三昧经云。尔时会中有一菩萨。名魔界行不污。现于魔宫。语恶魔言。汝宁不闻。佛说首楞严三昧。无量众生。皆发阿耨多罗三藐三菩提心。出汝境界。亦皆当复度脱余人。出汝境界。}%
@{魔即報言。我聞佛說首楞嚴三昧名字。以被五縛。不能得往。所謂兩手兩足。及頸。又問惡魔。誰繫汝者。}@
%{魔即报言。我闻佛说首楞严三昧名字。以被五缚。不能得往。所谓两手两足。及颈。又问恶魔。谁系汝者。}%
@{魔即答言。我適發心。欲往壞亂聽受。首楞嚴三昧者。即被五縛。我適復念。諸佛菩薩有大威德難可壞亂。我若往者。或當自壞。不如自住於此宮殿。作是念已。即於五縛。而得解脫。}@
%{魔即答言。我适发心。欲往坏乱听受。首楞严三昧者。即被五缚。我适复念。诸佛菩萨有大威德难可坏乱。我若往者。或当自坏。不如自住于此宫殿。作是念已。即于五缚。而得解脱。}%
@{菩薩答言。如是。一切凡夫。憶想。分別顛倒取相。是故有縛。動念戲論。是故有縛。見聞覺知。是故有縛。}@
%{菩萨答言。如是。一切凡夫。忆想。分别颠倒取相。是故有缚。动念戏论。是故有缚。见闻觉知。是故有缚。}%
@{此中實無縛者解者。所以者何。諸法無縛。本解脫故。諸法無解。本無縛故。常解脫相。無有愚癡。}@
%{此中实无缚者解者。所以者何。诸法无缚。本解脱故。诸法无解。本无缚故。常解脱相。无有愚痴。}%
@{如來以此法門說法。若有眾生得知此義。欲求解脫。勤心精進。則於諸縛。而得解脫。}@
%{如来以此法门说法。若有众生得知此义。欲求解脱。勤心精进。则于诸缚。而得解脱。}%

@{寶篋經云。文殊師利。告大德舍利弗。如恒沙劫。火災熾然。終不燒空。如是舍利弗。一一眾生恒河沙劫。造作逆罪不善之業。然其心性終不可污。}@
%{宝箧经云。文殊师利。告大德舍利弗。如恒沙劫。火灾炽然。终不烧空。如是舍利弗。一一众生恒河沙劫。造作逆罪不善之业。然其心性终不可污。}%@{大虛空藏菩薩所問經偈云。虛空離生滅。法界無去來。眾色現於空。諸法依心住。空無色非色。心性亦復然。虛空唯假名。心意識如是。}@
%{大虚空藏菩萨所问经偈说：虚空远离生灭，法界没有去来，各种颜色都显现在虚空，诸法都依心而住，虚空无色，不是色，心性也是这样，虚空只是个假名，心意识也是如此。}%

@{菴提遮女經偈云。我雖內室中。尊如目前現。仁稱阿羅漢。常隨不能見。釋曰。故知念念釋迦出世。步步彌勒下生。以自業所遮。對面不見。十地尚隔羅縠。二乘可知。}@
%{菴提遮女经偈说：我虽然在内室中，尊者像现在眼前一样，您被称为阿罗汉，经常跟随却不能见到。解释说：因此就知道，念念之间释迦出世，步步之间弥勒下生，因为自己的业障遮蔽，所以对面不见，十地尚且隔着罗縠，二乘就可以知道了。}%

@{守護國主陀羅尼經云。爾時世尊。告一切法自在王菩薩摩訶薩言。此深三昧。以菩提心而為其因。以大慈悲而為根本。方便修習無上菩提。以為究竟。善男子。此中何者名為菩提。善男子。欲知菩提。當了自心。若了自心。即了菩提。何以故。心與菩提。真實之相。畢竟推求。俱不可得。同於虛空。故菩提相。即虛空相。是故菩提無所證相。無能證相。亦無能所契合之相。何以故。菩提畢竟無諸相故。善男子。以一切法。即虛空相。是故菩提畢竟無相。}@
%{守护国主陀罗尼经说：那时世尊对一切法自在王菩萨摩诃萨说：这个深妙的三昧，以菩提心作为它的因，以大慈悲作为根本，方便修习无上菩提，作为究竟。善男子，这里面哪个叫做菩提？善男子，想要知道菩提，就要明了自心，如果明了自心，就明了菩提。为什么呢？因为心与菩提，真实相貌，终究推求，都不可得，如同虚空。所以菩提相，就是虚空相。因此菩提没有所证相，没有能证相，也没有能所契合的相。为什么呢？因为菩提终究没有诸相。善男子，以一切法，就是虚空相，因此菩提终究无相。}%

@{爾時一切法自在王菩薩復白佛言。世尊。若此菩提同虛空。一切智體當何所求。云何證得菩提現前。一切智智當於何生。佛告一切法自在王菩薩言。善男子。一切智體。當於心求。一切智智。及與菩提。從心而生。何以故。心之實性。本清淨故。}@
%{那时一切法自在王菩萨又对佛说：世尊，如果这个菩提如同虚空，一切智体应该到哪里去寻求？怎样才能证得菩提现前？一切智智应该从哪里生起？佛对一切法自在王菩萨说：善男子，一切智体，应该在心里去寻求，一切智智，以及菩提，都从心里生起。为什么呢？因为心的真实性，本来清净。}%

@{善男子。此心之性。不在內。不在外。不在中間。善男子。一切如來說此心相。非青非黃。非赤非白。非紅非紫。亦非金色。非長非短。非圓非方。非明非暗。非男非女。非非男女。亦復非是亦男亦女。}@
%{善男子，这个心性，不在内，不在外，不在中间。善男子，一切如来都说这个心相，不是青，不是黄，不是赤，不是白，不是红，不是紫，也不是金色，不是长，不是短，不是圆，不是方，不是明，不是暗，不是男，不是女，不是非男非女，也不是既是男又是女。}%

@{善男子。此心非欲界性。非色界性。非無色界性。非天龍。非夜叉。非乾闥婆。非阿脩羅。非迦樓羅。非緊那羅。非摩睺羅伽。人。非人等。一切同類。}@
%{善男子，这个心不是欲界性，不是色界性，不是无色界性，不是天龙，不是夜叉，不是乾闼婆，不是阿修罗，不是迦楼罗，不是紧那罗，不是摩睺罗伽，人，非人等等，一切同类。}%

@{善男子。此心不住於眼。亦復不住耳鼻舌身意。於三世中。亦不可見。何以故。此心同於虛空相故。以是義故。遠離一切麁細分別。何以故。此虛空性。即心性故。如其心性。即菩提性。如菩提性。即陀羅尼性。}@
%{善男子，这个心不住于眼，也不住于耳鼻舌身意，在三世中，也看不见。为什么呢？因为这个心如同虚空相。因为这个道理，所以远离一切粗细分别。为什么呢？因为这个虚空性，就是心性。如同心性，就是菩提性。如同菩提性，就是陀罗尼性。}%

@{善男子。是故此心。虛空菩提。陀羅尼性。無二無二分。無別無斷。如是一切。皆以大慈大悲而為根本。方便波羅蜜之所攝受。善男子。是故當知。我今於此諸菩薩等大眾之中。說如是法。為淨廣大菩提心故。為令一切了自心故。是故。一切法自在王。若有善男子善女人。欲知菩提真實性者。當了自心。如其心性。即菩提性。}@
%{善男子，因此这个心，虚空，菩提，陀罗尼性，没有二，没有二分，没有区别，没有断绝。像这样一切，都以大慈大悲作为根本，方便波罗蜜所摄受。善男子，因此应该知道，我现在在这个诸菩萨等大众之中，说这样的话，是为了净化广大菩提心，是为了令一切明了自心。因此，一切法自在王，如果有善男子善女人，想要知道菩提真实性，就要明了自心，如同心性，就是菩提性。}%

@{云何而能了知心性。謂此心性。於一切相。若形若顯。乃至若五陰。若六入。若十二處。若十八界。如是等法。觀察推求竟不可得。善男子。若諸菩薩如是了知。即得成就第一清淨法光明門。住此門已。任運得此不可思議一切智智。諸佛境界甚深三昧。}@
%{怎样才能明了心性呢？就是说这个心性，对于一切相，无论是形，无论是显，乃至无论是五阴，无论是六入，无论是十二处，无论是十八界，像这样等法，观察推求终究不可得。善男子，如果诸菩萨这样明了，就能够成就第一清净法光明门，住在这个门已经，任运得到这个不可思议一切智智，诸佛境界甚深三昧。}%

@{文殊般若經云。佛告文殊師利。汝已供養幾所諸佛。文殊師利言。我及諸佛。如幻化相。不見供養及與受者。佛告文殊師利。汝今可不住佛乘耶。文殊師利言。如我思惟。不見一法。何當得住於佛乘。佛言。文殊師利。汝不得佛乘乎。文殊師利言。如佛乘者。但有名字。非可得。亦不可見。我云何得。}@
%{文殊般若经说：佛对文殊师利说：你已经供养了几所诸佛？文殊师利说：我以及诸佛，如同幻化相，不见供养以及受者。佛对文殊师利说：你现在可以不住佛乘吗？文殊师利说：如同我思惟，不见一法，什么时候才能住于佛乘？佛说：文殊师利，你没有得到佛乘吗？文殊师利说：如同佛乘，只是有名字，不可得，也看不见，我怎样才能得到？}%

@{佛言。文殊。汝得無礙智乎。文殊師利言。我即無礙。云何以無礙而得無礙。佛言。汝坐道場乎。文殊師利言。一切如來。不坐道場。我今云何獨坐道場。何以故。現見諸法。住實際故。釋曰。若了一心實際。則一切無所得。於無所得中。故。能成辦無邊佛事。於事事中。皆不違實際故。}@
%{佛说：文殊，你得到无碍智了吗？文殊师利说：我本来就无碍，怎样才能以无碍而得到无碍？佛说：你坐道场吗？文殊师利说：一切如来，不坐道场，我现在怎样才能独自坐道场？为什么呢？因为现见诸法，住于实际。解释说：如果明了一心实际，那么一切无所得，在无所得中，所以，能够成办无边佛事，在事事中，都不违背实际。}%

@{若如是解者。未必是不坐道場。是坐道場。當坐道場時。是不坐道場矣。何以故。道場等不出實際故。}@
%{如果这样理解，未必是不坐道场，是坐道场。当坐道场时，是不坐道场了。为什么呢？因为道场等不出实际。}%
@{大品經云。若住一切法。不住般若波羅蜜。不住一切法。方住般若波羅蜜。釋曰。若住法。則不見般若。若住般若。則不見法。以法有相。般若無相。有無相反故爾。又非離有相法。別立無相般若。以相即無相。全是般若故。經云。色無邊故。般若無邊。又云。若學般若。應學一切法。何以故。夫般若者。是無住義。起心即是住著。若不住一切法。即是般若。故云若學般若。應學一切法。設住般若。亦成愚闇。但一切處皆無住。則無非般若。}@
%{大品经说，如果执着于一切法，就不能进入般若波罗蜜，不执着于一切法，才能进入般若波罗蜜。解释说，如果执着于法，就不能见到般若，如果执着于般若，就不能见到法。因为法是有相的，般若是无相的，有相和无相是相反的，所以是这样。又不能离开有相的法，另立一个无相的般若，因为相就是无相，都是般若。经文说，色无边，所以般若无边。又说，如果学习般若，应该学习一切法。为什么呢？因为般若是无住的意思，一有念头就是执着，如果不执着于一切法，就是般若。所以说，如果学习般若，应该学习一切法。即使执着于般若，也会成为愚昧。只有在一切地方都无住，才能无处不般若。}%

@{金剛場陀羅尼經云。文殊白佛言。頗有一法。菩薩行已。能入一切陀羅尼諸法門不佛言。有一字法門。菩薩得已。能說千萬字法門。而此一字法門。亦不可盡。說。諸法已。還攝入一字法門。}@
%{金刚场陀罗尼经说，文殊白佛言，是否有方法，菩萨修行了之后，就能进入一切陀罗尼诸法门？佛说，有一个字法门，菩萨得到了之后，就能说千万字法门。而这个一字法门，也说不尽，说完了，又摄入一字法门。}%

@{轉女身經云。若於諸法不見差別。是則必能成就眾生。又云。若知諸法皆解脫相。是則名為究竟解脫。釋曰。執心為境。觸目塵勞。知境是心。無非解脫。所以二乘只證人空。但離人我虛妄。名為解脫。末得法空一切解脫。以不識心故。如入楞伽經偈云。諸法無法體。而說唯是心。不見於自心。而起於分別。}@
%{转女身经说，如果对一切法都不见差别，就一定能成就众生。又说，如果知道一切法都是解脱相，就叫做究竟解脱。解释说，执着于心作为境界，接触到眼耳鼻舌身意六根，就会产生烦恼。知道境界是心，就没有不是解脱的。所以二乘只证人空，只是离开人我和我执的虚妄，叫做解脱，没有得到法空一切解脱。因为不识心，所以像入楞伽经偈颂说，诸法没有法体，而说唯是心。不见于自心，而产生分别。}%

@{出曜經云。身被戒鎧。心無慧劍者。則不能壞結使元首。故知若不觀心。妙慧成就。則不能斷無明根本。所以首楞嚴經云。持犯但束身。非身無所束。元非遍一切。云何獲圓通。}@
%{出曜经说，身体穿着戒铠，心没有智慧的宝剑，就不能破坏结使的元首。所以知道，如果不观心，妙慧成就，就不能断无明的根本。所以首楞严经说，持戒犯戒只是束缚身体，不是身体没有被束缚，本来就不是遍一切，怎么能够获得圆通？}%

@{正法華經云。第一大道。無有兩正。釋曰。志當歸一萬法所宗。如國無二王。家無二主。若離此別有所求則成兩道。如菩薩行方便經云。夫求法者。名不求於一切諸法。又云。若有所求則不能師子吼也。若無所求能師子吼。釋曰。}@
%{正法华经说，第一大道，没有两个正道。解释说，志向应该归于一，万法所宗。就像一个国家没有两个国王，一个家庭没有两个主人。如果离开这个，另有所求，就会成为两条道。就像菩萨行方便经说，求法者，名义上不求于一切诸法。又说，如果有所求，就不能狮子吼。如果无所求，就能狮子吼。解释说，}%

@{涅槃經云。師子吼者。決定說一切眾生皆有佛性。若知自心。佛性具足。則性外豈有法而可求耶。}@
%{涅槃经说，狮子吼者，决定说一切众生都有佛性。如果知道自心，佛性具足，那么佛性之外哪里有法可以求呢？}%

@{那先經云。王問那先。何等為一其心者。那先言。諸善獨有一心最第一。一其心者。諸善皆隨之。那先言。譬若樓陛。當有所倚。諸善道者。皆著一心。}@
%{那先经说，国王问那先，什么叫做一其心呢？那先说，一切善法中，只有一个心是最重要的。一其心者，一切善法都跟随它。那先说，譬如楼梯，应该有所依靠。一切善道者，都应该依靠一心。}%

@{雜藏經云。闍王施寶衣與文殊師利菩薩。文殊忽於座上隱身不見。如是展轉施諸菩薩聲聞。亦復如是。乃至自著。亦不見身。因茲悟道。釋曰。夫祖佛起教之由。莫不皆是破身心二執。故金剛經云。佛說非身。是名大身。}@
%{杂藏经说，闍王施宝衣给文殊师利菩萨，文殊突然在座位上隐身不见。这样辗转施给诸菩萨声闻，也都是这样。直到自己穿着，也看不见身体。因此悟道。解释说，祖佛起教的缘由，没有不是破除身心二执的。所以金刚经说，佛说非身，是名大身。}%

@{寶藏論云。清虛之理。畢竟無身。心亦如是。若能直悟自他身心。俱不可得。心外無法。萬境皆空。即同闍王所悟。}@
%{宝藏论说，清虚的道理，毕竟无身，心也是这样。如果能够直悟自己和他人身心，俱不可得。心外无法，万境皆空，就和闍王所悟相同。}%

@{無量義經云。佛告大莊嚴菩薩。有一法門。能令菩薩疾得菩提。世尊。是法門者。字號何等。其義云何。善男子。是一法門。名無量義。菩薩欲得修學無量義者。應當觀察一切諸法。自本來今。性相空寂。無大無小。無生無滅。非住非動。不進不退。猶如虛空。無有二法。而諸眾生虛妄橫計。是此是彼。是得是失。釋曰。是一法門名無量義者。即是一心門。能生無量義。以不守自性。隨緣成諸法。正隨緣時。亦不失自性。以眾生不了故。但隨起動之緣。不見寂滅之性。故於諸法。橫計有無。彼此得失。}@
%{无量义经说，佛告大庄严菩萨，有一个法门，能够让菩萨迅速得到菩提。世尊，这个法门，字号是什么？它的意义是什么？善男子，这是一个法门，叫做无量义。菩萨想要修学无量义，应该观察一切诸法，从本来到现在，性相空寂，无大无小，无生无灭，非住非动，不进不退，犹如虚空，没有两个法。而诸众生虚妄横计，是此是彼，是得是失。解释说，这是一个法门叫做无量义，就是一心门，能生无量义。因为不守自性，随缘成诸法，正在随缘的时候，也不失自性。因为众生不明白，所以只随起动的缘，不见寂灭的性。所以对诸法，横计有无，彼此得失。}%

@{如來示教勝軍王經云。大王當知。譬如男子。或諸女人。於其夢中。夢心所見。可愛園林。可愛山谷。可愛國邑。及諸異類。彼夢覺已。所見皆無。如是大王。國祚身命。虛偽無常。一切皆如夢之所見。故知夢中境界。覺時境界。唯心所見。更無有異。世人但信夢境是虛。例執晝境是實。是以大覺垂愍。說況比知。將所信之虛。破所信之實。令所信之實。同所信之虛。頓悟法空。皆入宗鏡。}@
%{如来示教胜军王经说，大王应该知道，譬如男子，或者诸女人，在梦中，梦到心所见，可爱的园林，可爱的山谷，可爱的国邑，以及诸异类。他们梦醒了，所见的一切都没有了。如是大王，国祚身命，虚伪无常，一切都是像梦中所见。所以知道梦中境界，醒来时的境界，唯心所见，没有不同。世人只相信梦境是虚，却执着于白天所见的是实。所以大觉垂愍，说况比知，将所信的虚，破除所信的实，让所信的实，和所信的虚一样，顿悟法空，都进入宗镜。}%
@{入法界體性經云。爾時長老舍利弗。從自住處出。往詣文殊師利童子住處。到已。不見文殊師利。即詣佛所。到已。在佛別門外邊而住。}@
%{《入法界体性经》上说，当时长老舍利弗从住处出来，去往文殊师利童子的住处，到了那里，却没见到文殊师利，就到佛陀那里，到了之后，就站在佛陀的偏门外面。}%

@{爾時世尊。告文殊師利童子言。文殊師利。是舍利弗比丘。今在門外。為欲聽法。汝令使入。}@
%{这时，世尊对文殊师利童子说：“文殊师利，舍利弗比丘现在在门外，想要听法，你让他进来吧。”}%

@{文殊師利言。世尊。若彼舍利弗際。若法界際。世尊。此二際。豈有在內在外。若中間二耶。}@
%{文殊师利说：“世尊，无论是舍利弗的境界，还是法界的境界，这两种境界，难道有内有外，或者中间吗？”}%

@{佛言。不也。文殊師利言。世尊。言實際者。亦非實際。如是際非際。無內無外。不來不去。}@
%{佛陀说：“不是。”文殊师利说：“世尊，说‘实际’者，也并非实际，像这样，境界也不是境界，没有内没有外，不来不去。”}%

@{世尊。長老舍利弗際。即是實際。舍利弗界。即是法界。世尊。然此法界。無出無入。不來不去。其長老舍利弗。從何處來。當入何所。}@
%{“世尊，长老舍利弗的境界，就是实际，舍利弗的界，就是法界。世尊，然而这个法界，没有出去，没有进来，不来不去，那么长老舍利弗，是从哪里来，要到哪里去呢？”}%

@{佛言。文殊師利。若我在內共諸聲聞語論。汝在於外而不聽入。汝意豈不生苦惱想耶。}@
%{佛陀说：“文殊师利，如果我在里面和声闻弟子们讨论，你在外面却不进来听，你心里难道不会感到苦恼吗？”}%

@{文殊師利言。不也。世尊。何以故。世尊。凡所說法。不離法界。如來說法。即是法界。法界即是如來界。說法界。如法界。言說界無二無別。所有名者說者。此等皆不離法界。}@
%{文殊师利说：“不会，世尊。为什么呢？世尊，所有所说的法，都不离开法界，如来所说的一切法，就是法界，法界就是如来的界，说‘法界’就像‘法界’一样，说‘法界’和‘法界’没有区别，所有名词和说法，这些都不离开法界。”}%

@{世尊。以是義故。我不苦惱。世尊。若我恒河沙劫等不來。至世尊說法所。我時不生愛樂。亦無憂惱。何以故。若有二者。即生憂惱。法界無二。故無惱耶。}@
%{“世尊，因为这个道理，所以我不会苦恼。世尊，如果我像恒河沙劫那样久远的时间不来，来到世尊说法的地方，我当时不会生起爱乐，也无忧恼。为什么呢？如果有两个，就会生起忧恼，法界没有二，所以没有忧恼。”}%

@{釋曰。是以內外無際。真俗一原。入宗鏡中。忻戚不盈於懷抱。住無二處。增愛靡挂於情田。故知不去不來。見佛匪移於當念。非近非遠。聞法豈越於毫端。}@
%{释曰：所以说内外无际，真俗一源，进入宗镜之中，喜怒哀乐不充满胸怀，住于无二处，增上爱染没有挂碍于情田。因此知道不去不来，见到佛陀没有移于当下念头，不近不远，闻法岂能超越毫端。}%

@{得文殊之心。方知法爾。起眾生之見。自隔情塵。}@
%{得到文殊师利的心，才能知道法如是，生起众生的见解，就自己隔着情尘。}%

@{深密解脫經云。諸佛如來。善覺所覺。離於二行。到無相處。行諸佛行。得諸如來一切平等。到無障礙之所去處。能到一切不退法輪。}@
%{《深密解脱经》上说，诸佛如来，善觉所觉，离开二行，到达无相处，行诸佛之行，得到诸如来一切平等，到达无障碍之所去处，能到达一切不退法轮。}%

@{能到不可降伏境界。不可思議體。能到一切三世平等。遍至一切諸世界身。到於諸法無疑之處。}@
%{能到达不可降伏境界，不可思议体，能到达一切三世平等，遍至一切诸世界身，到达诸法无疑之处。}%

@{能到一切究竟智行。悉能到於法智無疑境界。得諸一切無分別身。能答一切菩薩問智。能到無二行之彼岸。}@
%{能到达一切究竟智行，悉能到达法智无疑境界，得到诸一切无分别身，能答一切菩萨问智，能到达无二行之彼岸。}%

@{能到諸佛無有差別解脫智處。能到無邊無中三昧境界。廣大如法界。究竟若虛空。盡未來際。}@
%{能到达诸佛无有差别解脱智处，能到达无边无中三昧境界，广大如法界，究竟如虚空，尽未来际。}%

@{釋曰。夫親到諸法無疑之處。悟心方知。頓照萬境無相之門。見性方了。斯乃如來行處。大覺所知。}@
%{释曰：夫亲到达诸法无疑之处，悟心方知，顿照万境无相之门，见性方了，此乃如来行处，大觉所知。}%

@{故云廣大如法界。究竟若虛空。無始無終。盡未來際。}@
%{所以说广大如法界，究竟如虚空，无始无终，尽未来际。}%

@{金剛王菩薩祕密念誦儀軌經云。端身正坐。作是思惟。一切諸法從自心起。從本已來皆無所有。}@
%{《金刚王菩萨秘密念诵仪轨经》上说，端身正坐，作是思惟，一切诸法从自心起，从本已来皆无所有。}%

@{彌勒成佛經偈云。久念眾生苦。欲拔無由脫。今日證菩提。豁然無所有。}@
%{《弥勒成佛经》偈云：久念众生苦，欲拔无由脱，今日证菩提，豁然无所有。}%

@{釋曰。心識念念攀緣繫縛塵境。不得自在。即是眾生苦。若了境空無縛。內結不生。證會一心。根塵俱寂。即入性空法界。證無相菩提。}@
%{释曰：心识念念攀缘系缚尘境，不得自在，即是众生苦。如果了知境界空无缚，内结不生，证会一心，根尘俱寂，就进入性空法界，证无相菩提。}%

@{所以法華三昧經云。無著無所依。無累心寂滅。本性如虛空。是名無上道。又法華經云。諸佛於此得阿耨多羅三藐三菩提。諸佛於此轉于法輪。諸佛於此而般涅槃。是以諸佛八相成道。}@
%{所以《法华三昧经》上说：无著无所依，无累心寂灭，本性如虚空，是名无上道。又《法华经》上说：诸佛于此得阿耨多罗三藐三菩提，诸佛于此转于法轮，诸佛于此而般涅槃。是以诸佛八相成道。}%

@{菩薩四攝度生。自利利他。悉皆於此本性空中成辦。}@
%{菩萨四摄度生，自利利他，悉皆于此本性空中成办。}%

@{雜藏經云。譬如兩木相揩。則自生火。還燒其木。火不從風出。不從水出。不從地出。其四魔者。亦復如是。皆從心生。不從外來。}@
%{《杂藏经》上说：譬如两木相揩，则自生火，还烧其木。火不从风出，不从水出，不从地出。其四魔者，亦复如是，皆从心生，不从外来。}%

@{譬如畫師。畫作形像。隨手大小。雖因緣合。有彩有板有筆。畫師不畫。不能成像。四魔如是。心已堅固。便無所起。}@
%{譬如画师，画作形像，随手大小，虽因缘合，有彩有板有笔，画师不画，不能成像。四魔如是，心已坚固，便无所起。}%

@{釋曰。是以一心不動。法不現前。如畫師不畫。且無形像故。不動一心。有大功德。如法句經云。佛言。善男子。善知識者。有大功德。能令汝等。於貪欲瞋恚。愚癡邪見。五蓋五欲。眾塵勞中建立佛法。不起一心有大功德。}@
%{释曰：是以一心不动，法不现前，如画师不画，且无形像故，不动一心，有大功德。如《法句经》上说，佛陀说：“善男子，善知识者，有大功德，能令汝等，于贪欲瞋恚，愚癡邪见，五盖五欲，众尘劳中建立佛法，不起一心有大功德。”}%

@{譬如有人。持堅牢船渡於大海。不動身心。而到彼岸。}@
%{譬如有人，持坚牢船渡于大海，不动身心，而到彼岸。}%

@{宗鏡錄卷第九十六}@
%{《宗镜录》卷第九十六}%

@{戊申歲分司大藏都監開板}@
%{戊申年分司大藏都监开板}%
