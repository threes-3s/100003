@{佛說大乘智印經卷第一}@
%{佛说大乘智印经卷第一}%

@{西天三藏寶法大師賜紫沙門智吉祥等奉詔譯}@
%{西天三藏宝法大师赐紫沙门智吉祥等奉诏译}%

@{如是我聞：}@
%{如是我闻：}%

@{一時世尊入王舍大城，次第乞食，受施充足，還迦蘭陀林。食時食已，結跏趺坐，與大比丘眾及諸菩薩百萬人俱，歡喜圍繞。是諸大眾皆得陀羅尼平等無礙，心悟總持，得三摩地，安住空性、無相、無願、解脫法門，具足無量殊勝功德，言議、思惟皆不可及。為眾所知、為眾所識，寂靜安住如是法門，於諸分別悉皆平等，不隨世間眾所好樂，了知眾生差別識性，於一切時所知善惡，離諸憎愛，一味平等。}@
%{有一次，世尊来到王舍大城，挨家挨户地乞食，接受了足够的供养，便回到了迦兰陀林。吃完饭后，他结跏趺坐，与大比丘众以及诸菩萨百万人一起，欢喜地围在他周围。这些大众都获得了陀罗尼，心悟总持，得了三摩地，安住空性、无相、无愿、解脱法门，具足无量殊胜功德，言语、思维都不可及。他们为众所知、为众所识，寂静安住于这样的法门，对一切分别都平等对待，不随世间的众所好乐，了知众生不同的识性，在任何时候都明白善恶，远离一切憎爱，一味平等。}%

@{爾時世尊忽於眉間放大光明，是諸眾會咸皆悚慄，肅恭合掌，瞻仰如來，目不暫捨。}@
%{这时，世尊突然从眉间放出光明，所有的大众都悚然一惊，肃穆恭敬地合掌，瞻仰如来，目不转睛。}%

@{世尊告言：汝等應當繫心思惟，安住如來所知境界，於我、我所，好惡、分別，悉皆遠離。若於自身毀譽等觀苦樂一切，審知眾生由染污緣受差別相，遊處好樂，晝夜不捨，以方便力悉使斷除。觀諸眾生種種造作諸不善業，隨順他教，競共馳逐，與諸同分安處動作無義利業。斯由有情識心愚昧，於真實境無所了知；失勝善心；逐惡朋友；不解、思惟深遠勝法；真實義諦起諸分別謂為真實；無揀擇慧；闕定信心；於佛言教及眾妙行不生好樂；設復修善，無應正理；著有、著空互為究竟。我以如來智印三摩地力悉能了知。汝等應當於是有情深心憐愍。}@
%{世尊说：“你们应该系心思考，安住于如来所知境界，对‘我’、‘我所’、‘好恶’、‘分别’，都应该远离。如果对自身的毁誉等观苦乐一切，仔细了解众生因染污缘而受到不同的相，游处好乐，昼夜不舍，就应该用方便力悉使断除。观察众生种种造作不善业，随顺他教，竞相追逐，与诸同分安处动作无义利业。这是因为有情识心愚昧，对真实境界无所了知；失去了胜善心；追逐恶朋友；不解、思惟深远胜法；对真实义谛起分别，认为是真实；没有拣择慧；缺乏坚定信心；对佛言教及众妙行不生好乐；即使修善，也没有应正理；执着于有、执着于空，互相认为是究竟。我以如来智印三摩地力，悉能了知。你们应该对这些有情深心怜悯。”}%

@{是諸大眾聞如是說，讚歎如來勝定功力，悉能了知如是差別。}@
%{这些大众听到世尊这样说，赞叹如来胜定功力，悉能了知这些差别。}%

@{爾時世尊作是語已，乃入如來智印三摩地。是諸大眾覩佛如來入是勝定，於佛身相及種種相，一切眾會忽皆不見，不能了知；如來所著法衣及近身衣亦復不見，不能了知；如來所有四威儀相乃至一切動轉之相，皆不可見，不能了知；如來所有音聲差別不能聽聞，不能了知。所以者何？以是安住如是智印三摩地勝功德力，心無動轉，不可測量故。}@
%{这时，世尊说完这些话，就进入了如来智印三摩地。这些大众看到佛如来进入这样的胜定，对佛的身相以及种种相，所有的大众都突然不见，不能了知；如来所穿的法衣以及近身衣也同样不见，不能了知；如来所有的四威仪相，乃至一切动转之相，都不可见，不能了知；如来所有的音聲差別，也不能听闻，不能了知。这是为什么呢？因为安住于这样的智印三摩地，胜功德力，心无动转，不可测量。}%

@{復次如來由勝定力，於諸外境種種莊嚴，一切眾會皆不可見，不能了知；於諸所住清淨國土，皆不得見，不能了知。所以者何？以是安住如來智印三摩地勝功德力，心無動轉，不可測量故。}@
%{再者，如来由于胜定力，对诸外境种种庄严，所有的大众都不可见，不能了知；对诸所住清净国土，也同样不得见，不能了知。这是为什么呢？因为安住于这样的智印三摩地，胜功德力，心无动转，不可测量。}%

@{爾時大眾於佛形相既無所見，各各稱讚勝定功德。承佛威力，深心所求離諸怖畏。}@
%{这时，大众对佛的形相既无所见，就各自称赞胜定功德。承佛威力，深心所求，离诸怖畏。}%

@{爾時如來復於定中放大光明，遍照三千大千世界。其間所有日月、星辰、電火、藥珠種種光明悉皆掩蔽。復於定中發生異香。其香微妙，不與世間栴檀、沈水諸香為比。是時色、無色天、梵王帝釋，及諸天人、四眾、八部、大鐵圍山、小鐵圍山及須彌山眾山之王、水陸空界幽暗之處，一切有情咸覩光明，歎未曾有。各尋是光至迦蘭陀林。各隨所有，香、華、衣服、寶冠、瓔珞以為供養。見是會中諸大菩薩及聲聞眾，如大池中蓮華開敷，異香芬馥集在眾會。時諸人天聞是香已，各各皆得智慧明了。復於空中有寶瓔珞、上妙衣服，處處垂下，嚴飾供養。時諸大眾咸皆歡喜，恭敬禮拜，退坐一面。}@
%{这时，如来又在定中放出光明，遍照三千大千世界。其间所有日月、星辰、电火、药珠种种光明，悉皆掩蔽。又在定中发生异香。这香微妙，不与世间檀香、沉水诸香相比。这时，色、无色天、梵王帝释，以及诸天人、四众、八部、大铁围山、小铁围山以及须弥山众山之王、水陆空界幽暗之处，一切有情都看到了光明，叹未曾有。他们各自寻找着这光，来到迦兰陀林。各自随身所有，香、花、衣服、宝冠、璎珞，以为供养。看到这会中的诸大菩萨及声闻众，如大池中莲花开敷，异香芬馥，集在会中。这时，诸人天闻到这香，各自都得到了智慧明了。又在空中有宝璎珞、上妙衣服，处处垂下，严饰供养。这时，诸大众都欢喜，恭敬礼拜，退坐一面。}%

@{爾時東方如一酤胝殑伽沙數，一一沙數為一酤胝，爾所國土一切如來皆是釋迦分身化利。如是如來各集眾會，菩薩摩訶薩阿僧祇數不可稱量。是諸菩薩悟證平等，當得阿耨多羅三藐三菩提，諸身色相微妙具足，人天眾會皆無與等。爾時一切分身如來各各告語諸菩薩言：善男子！娑婆世界有佛世尊，號釋迦牟尼，應、正等覺，出現於世，化諸有情離眾罪垢。經無量時演說正法，示佛知見，甚深難解。有陀羅尼門，名如來智印三摩地三摩鉢提，我今為汝略而讚說。諸善男子！汝等諦聽！諸菩薩摩訶薩於百千劫具足修行六到彼岸，具大智慧，福德無量，悟證修習常無懈廢，永離罪垢，捨眾惡緣，住三摩地，得佛智慧，心無動轉，以無動心了悟諸法。若諸有情親近如來及大菩薩，熏修智慧，三業恭敬，以勝法財修諸供養經無量時，不如於此一剎那頃安住如是勝三摩地，所獲功德不可較量，常生勝處諸佛國土。}@
%{这时，东方如一酤胝殑伽沙数，一一沙数为一酤胝，尔所国土一切如来，都是释迦分身化利。如此如来，各自集众会，菩萨摩诃萨阿僧祇数不可称量。这些菩萨悟证平等，当得阿耨多羅三藐三菩提，诸身色相微妙具足，人天众会都无与伦比。这时，一切分身如来，各自告语诸菩萨说：“善男子！娑婆世界有佛世尊，号释迦牟尼，应、正等觉，出现于世，化诸有情离众罪垢。经无量时演说正法，示佛知见，甚深难解。有陀罗尼门，名如来智印三摩地三摩鉢提，我今为汝略而赞说。诸善男子！汝等谛听！诸菩萨摩诃萨于百千劫具足修行六到彼岸，具大智慧，福德无量，悟证修习常无懈废，永离罪垢，舍众恶缘，住三摩地，得佛智慧，心无动转，以无动心了悟诸法。若诸有情亲近如来及大菩萨，熏修智慧，三业恭敬，以胜法财修诸供养经无量时，不如于此一刹那顷安住如是胜三摩地，所获功德不可比较，常生胜处诸佛国土。”}%
@{爾時諸佛作是語已，安住禪定，以神通力攝諸菩薩，詣娑婆世界，示同一身入王舍城，次第乞食，受施充足，至迦蘭陀林，乃與眾會分食妙供。是諸眾會無不霑足。飯食已，訖攝斂衣鉢，跏趺而坐。一切國土所來諸佛及諸菩薩亦復如是，無二無別。}@
%{当时诸佛说完这些话，就安住禅定，用神通力摄来诸菩萨，来到娑婆世界，显现同一身进入王舍城，挨个乞食，受供养充足，来到迦兰陀林，就和大众一起分食妙供。这些大众无不得到满足。饭食完毕，就收敛衣钵，跏趺而坐。来自一切国土的诸佛及诸菩萨也都是这样，无二无别。}%

@{復次南方如一酤胝殑伽沙數，一一沙數為一酤胝，爾所國土一切諸佛，攝諸菩薩從彼國來集會亦爾。如東方、南方，西方、北方、四維、上下，一切諸佛諸大菩薩皆來集會亦復如是。}@
%{其次，南方如一酤胝恒河沙数，每一粒沙都等于一酤胝，你所处国土的一切诸佛，摄来诸菩萨从那里来到这里集会也是这样。像东方、南方、西方、北方、四维、上下，一切诸佛诸大菩萨都来集会也是这样。}%

@{爾時釋迦牟尼應、正等覺，見所分身一切諸佛皆來集會，心相怡悅，唯佛與佛乃得相見。時諸如來同入如是智印三摩地三摩鉢提，靜意廓如，動亂止息，以不動心明照諸法，無二無別，諸佛身相亦復不現。}@
%{当时释迦牟尼应、正等觉，看到分身的一切诸佛都来集会，心中互相怡悦，只有佛与佛才能互相见到。这时诸如来一同进入如是智印三摩地三摩钵提，静心廓然，动乱止息，以不动心明照诸法，无二无别，诸佛身相也就不再显现。}%

@{爾時此會人天大眾見是十方無數諸佛皆來集會，以勝定力身相不現，咸皆驚喜，整衣，合掌，右繞三匝，以寶蓮華及眾妙華諸色具足，持以供養。是時集會無量世界諸大菩薩，得清淨心，具正法眼，於一切時心相澄寂，各各當得阿耨多羅三藐三菩提者，見釋迦牟尼如來、應、正等覺與諸如來，安住如是智印三摩地三摩鉢提，由勝定力隱諸色相，志願希求，深心歡喜，以精意力不起於坐，覺智現前，入佛境界，得陀羅尼門。}@
%{当时，这个集会的人天大众看到十方无数诸佛都来集会，以胜定力身相不现，都非常惊喜，整理衣服，合掌，右绕三匝，用宝莲花和各种妙华，颜色俱足，拿来供养。这时集会中无量世界诸大菩萨，得到清净心，具足正法眼，于一切时心相澄寂，各个都将要得到阿耨多罗三藐三菩提者，看到释迦牟尼如来、应、正等觉和诸如来，安住如是智印三摩地三摩钵提，由于胜定力隐去诸色相，志愿希求，内心欢喜，以精意力不起于坐，觉智现前，进入佛境界，得到陀罗尼门。}%

@{時諸菩薩告此娑婆世界諸大眾言：善男子！汝等應當於佛功德眷戀希求；於諸有情繫心憐愍；知諸菩薩摩訶薩於百千劫行六波羅蜜，具大智慧，福德無量；於一切法悉皆了知；離諸戲論，處深禪定；不忘，不愚，達諸性相；於是勝法應當願求。}@
%{这时诸菩萨对这个娑婆世界的大众说：善男子！你们应该对佛的功德眷恋希求；对诸有情系心怜悯；知道诸菩萨摩诃萨在百千劫中行六波罗蜜，具足大智慧，福德无量；对一切法都了知；远离诸戏论，处深禅定；不忘，不愚，达诸性相；应该对这些胜法心怀愿求。}%

@{爾時三千大千世界聲聞、緣覺具大智慧，得大神通，捨生死岸，離煩惱縛，於自涅槃修證圓滿。大苾芻眾及諸宰官、婆羅門、鄔婆索迦、鄔婆斯迦，如是等眾咸來至此王舍大城迦蘭陀林釋迦如來、應、正等覺及分身佛會，繞百千匝，恭敬禮拜，各以上妙雜色蓮華，其華千葉，七寶間錯，過無量數以為供養。}@
%{当时三千大千世界声闻、缘觉具足大智慧，得到大神通，舍弃生死岸，远离烦恼缚，于自涅槃修证圆满。大比丘众及诸宰官、婆罗门、邬婆索迦、邬婆斯迦，如是等众都来到这里王舍大城迦兰陀林释迦如来、应、正等觉及分身佛会，绕百千匝，恭敬礼拜，各自用上妙杂色莲花，其花千叶，七宝间错，超过无量数作为供养。}%

@{復有八十酤胝那庾多數諸大菩薩摩訶薩眾，是諸菩薩皆是他方國土中諸佛如來之所遣使，有大勇猛不怖生死，有大慈悲不樂涅槃，各以神力入大禪定，現諸威儀。從彼彼土如彈指頃到王舍城迦蘭陀林釋迦牟尼應、正等覺及分身佛會，三業恭敬，以清淨妙音尊重讚歎。見諸佛身隱晦不現，渴仰世尊，圍繞眾會，頭面作禮，退處一面，各各皆於寶蓮華上結跏趺坐。}@
%{还有八十酤胝那庾多数诸大菩萨摩诃萨众，这些菩萨都是他方国土中诸佛如来的使者，有大勇猛不怖生死，有大慈悲不乐涅槃，各自用神力进入大禅定，显现诸威仪。从彼彼土如弹指顷来到王舍城迦兰陀林释迦牟尼应、正等觉及分身佛会，三业恭敬，用清净妙音尊重赞叹。看到诸佛身隐晦不现，渴仰世尊，围绕大众，头面作礼，退处一面，各自都在宝莲花上结跏趺坐。}%

@{復有三億諸比丘眾樂修己利、求解脫者，承於如來智印三摩地力而來集會。是時他方三千大千世界帝釋梵王、大自在天、淨居天子、日月星辰，及諸一切天、龍、樂叉、乾闥婆、阿蘇囉、緊那囉、摩虎囉伽，及比丘、比丘尼、優婆塞、優婆夷、人、非人等，各并眷屬，覩佛光明，皆來集會。如是等眾，譬如有人髮密修長，將一一髮剪如微塵，如一人髮至千萬人髮亦復如是，以一髮塵為一眾生，是赴會眾復過是數。}@
%{还有三亿诸比丘众乐修己利、求解脱者，承蒙如来智印三摩地力而来集会。这时他方三千大千世界帝释梵王、大自在天、净居天子、日月星辰，及诸一切天、龙、乐叉、乾闼婆、阿修罗、紧那罗、摩虎罗伽，及比丘、比丘尼、优婆塞、优婆夷、人、非人等，各自带着眷属，看到佛光明，都来集会。如是等众，譬如有人头发密而修长，将每一根头发剪成如微尘，如一人头发至千万人头发也都是这样，以一根头发的尘埃为一个众生，这赴会大众还超过这个数目。}%

@{爾時尊者大目乾連、摩訶俱絺羅、摩訶迦栴延、摩訶迦葉波、摩訶富樓那彌多羅尼子、摩訶須菩提等，知諸大眾雖在會中，而不覩見如來身色及與住處。于時尊者舍利弗從座而起，至妙吉祥童真菩薩前，白言：仁者！今此世尊入是如來智印三摩地，而我等輩云何不能見如來身及與住處？}@
%{当时尊者大目乾连、摩诃俱絺罗、摩诃迦栴延、摩诃迦叶波、摩诃富楼那弥多罗尼子、摩诃须菩提等，知道诸大众虽然在会中，却看不到如来身色及住处。这时尊者舍利弗从座位上站起来，走到妙吉祥童真菩萨面前，说：仁者！现在世尊进入如来智印三摩地，而我们这些辈分的人怎么不能看到如来身及住处呢？}% 
@{時妙吉祥童真菩薩告舍利弗言：汝諸聲聞具大智慧，得諸解脫，常修梵行，離諸怖畏，一切人天悉皆恭敬。汝等應當各各依自所得三摩地門，以智慧力觀察如來身色住處。}@
%{妙吉祥童真菩萨对舍利弗说：你们这些声闻弟子，都有大智慧，获得了解脱，常修梵行，远离恐惧，一切人天都恭敬你们。你们应该各自根据自己所证得的三摩地门，用智慧的力量观察如来的身形和住处。}%
@{時舍利弗等即時各各入自所得三摩地門，以智慧力觀察推求如來色身及與住處，遍於三千大千世界微塵剎土，窮盡神力皆不能見。}@
%{于是舍利弗等人，立刻各自进入自己所证得的三摩地门，用智慧的力量观察推求如来的色身和住处，遍观三千大千世界微尘剎土，穷尽神力也看不到。}%
@{時舍利弗白妙吉祥童真菩薩言：我等依自所得三摩地門，以智慧力觀察推求如來色身及與住處，了不可見。惟願仁者為我等輩分別指示，咸令得見！}@
%{舍利弗对妙吉祥童真菩萨说：我们根据自己所证得的三摩地门，用智慧的力量观察推求如来的色身和住处，完全看不到。希望仁者为我们分别指点，让我们都能看到！}%
@{時妙吉祥童真菩薩告舍利弗言：汝諸聲聞雖具智慧及與神通，而於如來智印三摩地門不能思惟，故於佛身及所住處不能得見。所以者何？汝諸聲聞以差別心，觀視如來色身住處，由此分別自為障礙。是如來身非分別心所能觀見，若以汝身即如來身，汝等所住即如來住，乃至一切有情之身即如來身，一切有情之所住處即如來住，空有一相自他無二，不舍有為而證無為，不離無為而悟有為，以如是心觀如來身及與住處，爾乃可見。汝等既用有分別心，欲見如來無相境界，設經無量塵沙劫數莫復能得。}@
%{妙吉祥童真菩萨对舍利弗说：你们这些声闻弟子虽然有智慧和神通，但不能思惟如来的智印三摩地门，所以看不到佛身和住处。为什么呢？因为你们这些声闻弟子用分别心观察如来的色身和住处，由此分别心就成为障碍。如来的身不是分别心所能观察到的，如果把你的身看成如来的身，你们住的地方看成如来的住处，乃至一切有情众生的身看成如来的身，一切有情众生的住处看成如来的住处，空有一相，自他无二，不舍有为而证无为，不离无为而悟有为，用这样的心观察如来的身和住处，才能看到。你们既然用分别心，想要看到如来的无相境界，即使经过无量尘沙劫数也无法得到。}%
@{於是眾會悲感懊惱，離分別心，安住正念，身心內外猶如虛空寂靜而住。}@
%{于是大众悲感懊恼，放下分别心，安住正念，身心内外犹如虚空寂静般安住。}%
@{爾時世尊從禪定起，其心廣大如海汪洋，澄清映徹如淨瑠璃，普觀眾生若身、若土，與諸如來平等不二。身相廓然，眾會皆覩。是時三千大千世界皆大振動。一切諸天心大歡喜，離諸怖畏，於虛空中雨天寶華，其華微妙繽紛而下。又於空中作天妓樂，種種歌詠、上妙音聲、琴瑟、箜篌、琵琶、笙簫，是諸樂器不鼓自鳴，於是會中以為供養。}@
%{这时世尊从禅定中醒来，他的心广大如大海汪洋，澄清映彻如净琉璃，普观众生，无论是身、还是土，都与诸如来平等无二。身形廓然，大众都看到了。这时三千大千世界都大地震动。一切诸天内心都非常欢喜，远离恐惧，在虚空之中降下天宝华，这些天宝华微妙缤纷地落下。又在空中演奏天妓乐，各种歌咏、上妙音声、琴瑟、箜篌、琵琶、笙箫，这些乐器不敲自鸣，于是大众都以此作为供养。}%
@{于時舍利弗從座而起，至世尊前曲躬合掌，而白佛言：大悲世尊！如來所入智印三昧，而我等輩無所覺知。各以神通入自所得三摩地門，以智慧力周遍推求如來身色及與住處，杳不可得，不能了知。是我等輩先自所得三摩地門及智慧力狹劣短促，未得如來無相正智自在法門。惟願世尊大慈悲力深加憐愍，與我等輩而為開導，於佛知見定慧法門使令悟入，於無相境任運現前。}@
%{这时舍利弗从座位上站起来，走到世尊面前，弯腰合掌，对佛说：大悲世尊！如来所入的智印三昧，而我们这些弟子毫无觉知。各自用神通进入自己所证得的三摩地门，用智慧的力量周遍推求如来的身形和住处，杳不可得，不能了知。是我们这些弟子先前所证得的三摩地门和智慧力量狭劣短促，没有得到如来的无相正智自在法门。希望世尊大慈悲力深加怜悯，为我们这些弟子开导，让我们悟入佛的知见定慧法门，在无相境界中任运现前。}%
@{爾時佛告舍利弗：我入如是智印三摩地，非汝聲聞及諸緣覺所得智慧之所了解及能推求，唯佛與佛乃能知之。何以故？如來色身由無動心，離諸希求，捨分別緣，絕自他相，凝然湛寂，勝智功力之所任持，大定如如為一體相。若汝聲聞及諸緣覺唯求自利，不樂利他，所證法門及智慧境未解融通，自他隔閡，空有互違，於佛、如來法空無相智印三昧難解難入。是故汝等於佛身相及與住處不可得見，亦不了知。}@
%{这时佛对舍利弗说：我进入这样的智印三摩地，不是你们声闻弟子和缘觉者所获得的智慧所能了解和推求的，只有佛与佛才能知道。为什么呢？如来的色身是由无动心，远离一切希求，舍弃分别缘，断绝自他相，凝然湛寂，胜智功力所任持，大定如如为一体相。如果你们声闻弟子和缘觉者只求自利，不乐意利他，所证的法门和智慧境界没有融通，自他隔阂，空有互相违背，对佛、如来的法空无相智印三昧难以理解难以进入。所以你们对佛的身相和住处不可见，也无法了知。}%
@{佛說大乘智印經卷第一}@
%{佛说大乘智印经卷第一}% 
