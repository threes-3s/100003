@{大方廣佛華嚴經卷第二十七}@
%{大方广佛华严经卷第二十七}%

@{東晉天竺三藏佛馱跋陀羅譯}@
%{东晋天竺三藏佛陀跋陀罗译}%

@{十地品第二十二之五}@
%{十地品第二十二之五}%

@{說諸大菩薩，所行無上事，}@
%{说诸大菩萨，所行无上事，}%

@{無數那由他，首陀會諸天，}@
%{无数那由他，首陀会诸天，}%

@{於上虛空中，心皆大歡喜，}@
%{于上虚空中，心皆大欢喜，}%

@{咸以恭敬心，眾妙供養佛。}@
%{咸以恭敬心，众妙供养佛。}%

@{那由他菩薩，歡悅無有量，}@
%{那由他菩萨，欢悦无有量，}%

@{燒諸奇妙香，滅除諸煩惱。}@
%{烧诸奇妙香，灭除诸烦恼。}%

@{他化自在王，與諸天大眾，}@
%{他化自在王，与诸天大众，}%

@{住在虛空中，心皆大歡喜，}@
%{住在虚空中，心皆大欢喜，}%

@{咸以恭敬心，種種設供養，}@
%{咸以恭敬心，种种设供养，}%

@{各散眾寶衣，空中旋轉下。}@
%{各散众宝衣，空中旋转下。}%

@{無量億天女，諸根欣悅豫，}@
%{无量亿天女，诸根欣悦豫，}%

@{於上虛空中，敬心供養佛，}@
%{于上虚空中，敬心供养佛，}%

@{同作無量億，那由他妓樂，}@
%{同作无量亿，那由他妓乐，}%

@{一切寶器中，皆出如是音：}@
%{一切宝器中，皆出如是音：}%

@{佛坐於此處，悉遍於一切，}@
%{佛坐于此处，悉遍于一切，}%

@{十方國土中，皆亦有佛現。}@
%{十方国土中，皆亦有佛现。}%

@{無量億種種，相好莊嚴身，}@
%{无量亿种种，相好庄严身，}%

@{殊妙無有比，充滿於世界。}@
%{殊妙无有比，充满于世界。}%

@{於一毛孔中，出無量光明，}@
%{于一毛孔中，出无量光明，}%

@{滅除於一切，世間煩惱火。}@
%{灭除于一切，世间烦恼火。}%

@{十方微塵數，尚可得計量，}@
%{十方微尘数，尚可得计量，}%

@{一毛孔光明，不可得窮盡。}@
%{一毛孔光明，不可得穷尽。}%

@{各見有佛身，以三十二相，}@
%{各见有佛身，以三十二相，}%

@{八十好莊嚴，轉無上法輪。}@
%{八十好庄严，转无上法轮。}%

@{或見佛種種，為眾而說法，}@
%{或见佛种种，为众而说法，}%

@{或見在兜率，教化於諸天，}@
%{或见在兜率，教化于诸天，}%

@{或見從兜率，來下處胞胎，}@
%{或见从兜率，来下处胞胎，}%

@{或見初生時，或見夜出家，}@
%{或见初生时，或见夜出家，}%

@{或見坐道場，而成無上道，}@
%{或见坐道场，而成无上道，}%

@{或見轉法輪，或見入涅槃。}@
%{或见转法轮，或见入涅槃。}%

@{於無量國土，種種而示現，}@
%{于无量国土，种种而示现，}%

@{欲度眾生故，有如是等事。}@
%{欲度众生故，有如是等事。}%

@{譬如巧幻師，善知於幻術，}@
%{譬如巧幻师，善知于幻术，}%

@{多示諸眾生，種種異身相。}@
%{多示诸众生，种种异身相。}%

@{如是佛慧中，善巧於示現，}@
%{如是佛慧中，善巧于示现，}%

@{變化一切身，周遍諸世界。}@
%{变化一切身，周遍诸世界。}%

@{一切法空寂，先來無性相，}@
%{一切法空寂，先来无性相，}%

@{同若如虛空，大師亦如是。}@
%{同若如虚空，大师亦如是。}%

@{得入第一義，微妙之性相，}@
%{得入第一义，微妙之性相，}%

@{隨諸法性相，示佛大神力。}@
%{随诸法性相，示佛大神力。}%

@{一切佛行性，法及諸眾生，}@
%{一切佛行性，法及诸众生，}%

@{皆悉同無相，一切法空故。}@
%{皆悉同无相，一切法空故。}%

@{若欲得佛智，應離諸想念，}@
%{若欲得佛智，应离诸想念，}%

@{有無俱通達，疾作天人師。}@
%{有無俱通达，疾作天人师。}%

@{諸天采女眾，皆出如是等，}@
%{诸天采女众，皆出如是等，}%

@{千萬種妙音，寂然而觀佛。}@
%{千万种妙音，寂然而观佛。}%

@{解脫月菩薩，見眾皆寂然，}@
%{解脱月菩萨，见众皆寂然，}%

@{請金剛藏言：大名稱佛子，}@
%{请金刚藏言：大名称佛子，}%

@{菩薩從第九，至於第十地，}@
%{菩萨从第九，至于第十地，}%

@{諸大神通力，願今為略說。}@
%{诸大神通力，愿今为略说。}%

@{金剛藏菩薩言：佛子！菩薩摩訶薩如是無量智慧，善修行佛道，乃至九地，善集清白法，集無量助道法，大功德智慧所護，廣行大悲，深知分別世界差別，深入眾生難處，入諸如來行處，念隨順如來寂滅行處，趣向諸佛力、無畏、不共法，堅持不捨，得至一切智位。菩薩摩訶薩行如是智，近佛位地，則得菩薩離垢三昧而現在前，又入法界差別三昧、莊嚴道場三昧、雨一切世間華光三昧、海藏三昧、海印三昧、虛空廣三昧、觀察一切法性三昧、隨一切眾生心行三昧、如實知一切法三昧、得如來智信三昧，如是等百萬阿僧祇三昧，皆現在前。是菩薩悉入此三昧，善知其中功用差別，最後三昧，名益一切智位。是三昧現在前，即時大寶蓮華王出，周圓如百萬三千大千世界，一切眾寶間錯莊嚴過於一切人天所有，出世間善根所生，知一切法如幻如化空慧所成，光明能照一切世界；瑠璃為莖，栴檀王為臺，碼碯為鬚，閻浮檀金為葉；無量光明一切妙寶皆在其內，寶網覆上，十三千大千世界微塵數蓮華，以為眷屬。}@
%{金刚藏菩萨言：佛子！菩萨摩诃萨如是无量智慧，善修行佛道，乃至九地，善集清白法，集无量助道法，大功德智慧所护，广行大悲，深知分别世界差別，深入众生难处，入诸如来行处，念随顺如来寂灭行处，趣向诸佛力、无畏、不共法，坚持不捨，得至一切智位。菩萨摩诃萨行如是智，近佛位地，则得菩萨离垢三昧而现在前，又入法界差別三昧、庄严道场三昧、雨一切世间华光三昧、海藏三昧、海印三昧、虚空广三昧、观察一切法性三昧、随一切众生心行三昧、如实知一切法三昧、得如来智信三昧，如是等百萬阿僧祇三昧，皆现在前。是菩萨悉入此三昧，善知其中功用差別，最后三昧，名益一切智位。是三昧现在前，即时大宝莲华王出，周圆如百萬三千大千世界，一切众宝间错庄严过于一切人天所有，出世间善根所生，知一切法如幻如化空慧所成，光明能照一切世界；瑠璃为茎，栴檀王为台，码碯为须，阎浮檀金为叶；无量光明一切妙宝皆在其内，宝网覆上，十三千大千世界微尘数莲华，以为眷属。}%

@{爾時，菩薩其身姝妙，稱可華座；菩薩得益一切智位三昧力故，身在大蓮華座；即時眷屬蓮華上，皆有菩薩，一一菩薩坐蓮華上，即得百萬三昧，皆一心恭敬，瞻仰大菩薩；是菩薩昇蓮華座時，十方現在一切世界皆大震動，一切惡道皆悉休息，光明普照十方世界，一切世界皆悉嚴淨，皆得見聞諸佛大會。何以故？是菩薩坐大蓮華上，即時足下出百萬阿僧祇光明，照十方阿鼻地獄等，滅眾生苦惱；兩膝上放若干光明，照十方一切畜生，滅除苦惱；臍放若干光明，照十方一切餓鬼，滅除苦惱；左右脇放若干光明，照十方人安隱快樂；兩手放若干光明，照十方諸天阿脩羅宮；兩肩放若干光明，照十方聲聞眾；項放若干光明，照十方辟支佛；口放若干光明，照十方菩薩乃至住九地者；白毫放若干光明，照十方得位菩薩，一切魔宮隱蔽不現；頂上放百萬阿僧祇三千大千世界微尘數光明，照於十方諸佛大會；遶十匝已，住於虛空，成光明網，高大明淨，供養諸佛，如是供養，從初發心乃至九地，所作供養，百分不及一，乃至算數譬諭所不能及。是大光明網，勝十方世界所有華香、末香、塗香、衣服、幡蓋、眾寶、瓔珞、摩尼寶珠供養之具；從出世間善根生故，一一諸佛大法會上，皆雨眾寶，猶如大雲，若有眾生覺是供養者，皆是必定無上大道；如是諸光雨大供養已，遶大會十匝，入諸佛足下。爾時諸佛及大菩薩知某世界、某甲菩薩摩訶薩行如是道，成就受職；即時十方無邊菩薩乃至住九地者，皆來圍遶，設大供養，一心恭敬，各得萬三昧，一切得職；菩薩摩訶薩於金剛莊嚴胸出一大光名破魔賊，無量百千萬光以為眷屬，照十方世界，示無量神力，亦來入是大菩薩胸，此光明滅已，是菩薩即得百千萬億大勢力神通智慧。}@
%{尔时，菩萨其身姝妙，称可华座；菩萨得益一切智位三昧力故，身在大莲华座；即时眷属莲华上，皆有菩萨，一一菩萨坐莲华上，即得百萬三昧，皆一心恭敬，瞻仰大菩萨；是菩萨昇莲华座时，十方现在一切世界皆大震动，一切恶道皆悉休息，光明普照十方世界，一切世界皆悉严净，皆得见闻诸佛大会。何以故？是菩萨坐大莲华上，即时足下出百萬阿僧祇光明，照十方阿鼻地狱等，灭众生苦恼；两膝上放若干光明，照十方一切畜生，灭除苦恼；脐放若干光明，照十方一切饿鬼，灭除苦恼；左右脇放若干光明，照十方人安隐快乐；两手放若干光明，照十方诸天阿修罗宫；两肩放若干光明，照十方声闻众；项放若干光明，照十方辟支佛；口放若干光明，照十方菩萨乃至住九地者；白毫放若干光明，照十方得位菩萨，一切魔宫隐蔽不现；顶上放百萬阿僧祇三千大千世界微尘数光明，照于十方诸佛大会；遶十匝已，住于虚空，成光明网，高大明净，供养诸佛，如是供养，从初发心乃至九地，所作供养，百分不及一，乃至算数譬喻所不能及。是大光明网，胜十方世界所有华香、末香、涂香、衣服、幡盖、众宝、瓔珞、摩尼宝珠供养之具；从出世间善根生故，一一诸佛大法会 上，皆雨众宝，犹如大云，若有众生觉是供养者，皆是必定无上大道；如是诸光雨大供养已，遶大会十匝，入诸佛足下。尔时诸佛及大菩萨知某世界、某甲菩萨摩诃萨行如是道，成就受职；即时十方无边菩萨乃至住九地者，皆来围遶，设大供养，一心恭敬，各得万三昧，一切得职；菩萨摩诃萨于金刚庄严胸出一大光名破魔贼，无量百千万光以为眷属，照十方世界，示无量神力，亦来入是大菩萨胸，此光明灭已，是菩萨即得百千万億大势力神通智慧。}%
@{爾時，諸佛出眉間白毫相光，名益一切智，有無量無邊光明眷屬，悉照一切十方世界，圍遶十匝，示現諸佛大神通力，勸進無量百千萬億諸菩薩，十方世界六種震動，滅除一切惡道苦惱，一切魔宮皆蔽不現，示一切諸佛得道之處；示一切諸佛大會莊嚴事，廣大如法界，究竟如虛空；照一切世界已，集在虛空，示大神通莊嚴之事，入是菩薩頂，眷屬光明；入眷屬蓮華諸菩薩頂，即時各得先所未得十千三昧；是光明入此菩薩頂，如一佛光，一切佛光，皆亦如是；一切十方諸佛光明入是菩薩頂時，名為得職、名為入諸佛界，具佛十力，墮在佛數。}@
%{當時，諸佛從眉心放射出白毫相的光芒，稱為益一切智，擁有無量無邊的光明眷屬，照耀著所有十方世界，圍繞十圈，展現諸佛的神通力量，鼓勵無量百千萬億的菩薩，十方世界六種震動，消除一切惡道苦惱，所有魔宮都隱藏起來，看不見了，顯示所有佛陀得道的地方；顯示所有佛陀大會莊嚴的景象，廣大如法界，究竟如虛空；照耀完所有世界後，聚集在虛空中，展現神通莊嚴的事蹟，進入這位菩薩的頂上，光明遍照；進入眷屬蓮花諸菩薩的頂上，立刻都獲得之前沒有獲得的十千種三昧；這光明進入這位菩薩的頂上，如同佛光一樣，所有佛光，都跟這一樣；所有十方諸佛的光明進入這位菩薩的頂上時，稱為得職、稱為進入諸佛界，具備佛陀的十種力量，列入佛陀的行列。}%

@{佛子！譬如轉輪聖王大子成就王相，轉輪聖王令子在白象寶閻浮檀金座，取四大海水，上張羅幔，種種莊嚴幢幡妓樂，執金鐘香水，灌子頂上，即名為灌頂大王，具足轉十善道故，名轉輪聖王。}@
%{佛子！比如轉輪聖王的大兒子成就了王位，轉輪聖王讓兒子坐在白象寶閻浮檀金的寶座上，取來四大海水，在上面張掛羅幔，種種莊嚴的旗幟、樂隊、歌舞，拿著金鐘和香水，灌在他的頭頂上，就叫做灌頂大王，因為具備轉十善道的功德，所以稱為轉輪聖王。}%

@{菩薩摩訶薩亦如是，受職時，諸佛以智水灌是菩薩頂，名灌頂法王，具足佛十力故，墮在佛數，是名諸菩薩摩訶薩大智慧職地；以是職故，菩薩摩訶薩受無量百千億萬苦行難事，是菩薩得是職已，住法雲地，無量功德，智慧轉增。}@
%{菩薩摩訶薩也是一樣，接受職位時，諸佛用智慧之水灌頂這位菩薩，稱為灌頂法王，因為具備佛陀的十種力量，所以列入佛陀的行列，這就是菩薩摩訶薩的大智慧職位；因為這個職位，菩薩摩訶薩要承受無量百千億萬的苦行難事，這位菩薩得到這個職位後，住於法雲地，無量功德，智慧不斷增長。}%

@{佛子！菩薩住法雲地，如實知欲界集、色界集、無色界集；如實知世間性集、眾生性集、識性集、有為性集、無為性集、虛空性集、法性集、涅槃性集、邪見諸煩惱性集；如實知諸世間法成壞集、聲聞道集、辟支佛道集、菩薩道集；諸佛力、無畏、不共法、色身、法身集；一切智集，得佛道、轉法輪、示滅度集。}@
%{佛子！菩薩住於法雲地，真實地了解欲界集、色界集、無色界集；真實地了解世間性集、眾生性集、識性集、有為性集、無為性集、虛空性集、法性集、涅槃性集、邪見諸煩惱性集；真實地了解諸世間法成壞集、聲聞道集、辟支佛道集、菩薩道集；諸佛的力量、無畏、不共法、色身、法身集；一切智集，得佛道、轉法輪、示滅度集。}%

@{舉要言之：如實知一切法差別集。}@
%{簡而言之，真實地了解所有法差別的集聚。}%

@{是菩薩以如是智慧隨順菩提行，如實知眾生化、業化、煩惱化、諸見化、世界化、法界化、聲聞化、辟支佛化、菩薩化、如來化、一切化、分別無分別化。}@
%{這位菩薩用這種智慧順應菩提修行，真實地了解眾生化、業化、煩惱化、諸見化、世界化、法界化、聲聞化、辟支佛化、菩薩化、如來化、一切化、分別無分別化。}%

@{是菩薩如實知佛力持、法持、業持、煩惱持、時持、願持、先世持、行持、劫壽持、智持。}@
%{這位菩薩真實地了解佛力持、法持、業持、煩惱持、時持、願持、先世持、行持、劫壽持、智持。}%

@{是菩薩住十地，諸佛所有微細智，所謂：行微細智、命終微細智、受胎微細智、出生微細智、出家微細智、得道微細智、神力自在微細智、轉法輪微細智、持壽命微細智、示涅槃微細智、法久住微細智、如是等微細智，皆如實知。}@
%{這位菩薩住於十地，所有佛陀的微細智慧，所謂：行微細智、命終微細智、受胎微細智、出生微細智、出家微細智、得道微細智、神力自在微細智、轉法輪微細智、持壽命微細智、示涅槃微細智、法久住微細智，等等微細智慧，都真實地了解。}%

@{又諸佛密處，所謂：身密、口密、意密、知時非時密、與菩薩授記密、攝伏眾生密、諸乘差別密、八萬四千諸根差別密、業如實所作密、行得菩提密，如是等密，皆如實知。}@
%{又，諸佛的秘密處，所謂：身密、口密、意密、知時非時密、與菩薩授記密、攝伏眾生密、諸乘差別密、八萬四千諸根差別密、業如實所作密、行得菩提密，等等秘密，都真實地了解。}%

@{是菩薩諸佛所有入劫智，所謂：一劫攝阿僧祇劫、阿僧祇劫攝一劫；有數劫攝無數劫、無數劫攝有數劫；一念攝劫、劫攝一念；劫攝非劫、非劫攝劫；有佛劫攝無佛劫、無佛劫攝有佛劫；過去、未來劫攝現在劫，現在劫攝過去、未來劫；未來、過去劫攝現在劫，現在劫攝未來、過去劫；長劫攝短劫、短劫攝長劫；諸劫攝相，皆如實知。}@
%{這位菩薩所有佛陀的入劫智，所謂：一劫攝阿僧祇劫、阿僧祇劫攝一劫；有數劫攝無數劫、無數劫攝有數劫；一念攝劫、劫攝一念；劫攝非劫、非劫攝劫；有佛劫攝無佛劫、無佛劫攝有佛劫；過去、未來劫攝現在劫，現在劫攝過去、未來劫；未來、過去劫攝現在劫，現在劫攝未來、過去劫；長劫攝短劫、短劫攝長劫；諸劫攝相，都真實地了解。}%

@{是菩薩諸佛所入微塵智、國土智、眾生身心智、眾生身心得道智、眾生行智、至一切處智、遍行佛道智、順行智、逆行智、不可思議智；一切世間、聲聞、辟支佛、菩薩所不能知，皆如實知。}@
%{這位菩薩所有佛陀的微塵智、國土智、眾生身心智、眾生身心得道智、眾生行智、至一切處智、遍行佛道智、順行智、逆行智、不可思議智；所有世間、聲聞、辟支佛、菩薩所不能了解的，都真實地了解。}%

@{佛子！諸佛智慧，廣大無量，菩薩住是地，則能得入如是智慧。}@
%{佛子！諸佛的智慧，廣大無量，菩薩住於這個地，就能夠進入這種智慧。}%

@{是菩薩摩訶薩隨是地行，得菩薩不可思議解脫、無礙解脫、淨行解脫、普門明解脫、如來藏解脫、隨無礙論解脫、入三世解脫、法性藏解脫、明解脫、勝進解脫。}@
%{這位菩薩摩訶薩隨著這個地修行，獲得菩薩的不可思議解脫、無礙解脫、淨行解脫、普門明解脫、如來藏解脫、隨無礙論解脫、入三世解脫、法性藏解脫、明解脫、勝進解脫。}%

@{是菩薩十解脫為首，得如是等無量無邊百千萬億阿僧祇解脫、百千萬無量阿僧祇三昧、百千萬無量阿僧祇陀羅尼、百千萬無量阿僧祇神通，亦復如是。}@
%{這位菩薩以十種解脫為首，獲得無量無邊百千萬億阿僧祇解脫、百千萬無量阿僧祇三昧、百千萬無量阿僧祇陀羅尼、百千萬無量阿僧祇神通，也都是一樣。}%

@{是菩薩成就如是智慧，隨順菩提，成就無量念力，能於一念頃，至十方無量佛所，無量法明、無量法雨，皆能受持。}@
%{這位菩薩成就了這種智慧，順應菩提，成就了無量念力，能夠在一念之間，到達十方無量佛陀處，無量法明、無量法雨，都能夠接受。}%

@{譬如娑伽羅龍王所澍大雨，唯除大海，餘不能受；菩薩摩訶薩亦復如是，如來微密雨、大法雨，一切眾生、聲聞、辟支佛乃至九地菩薩所不能受，唯此菩薩住法雲地，悉能受持。}@
%{比如娑伽羅龍王降下的雨水，只有大海能夠承受，其他的都承受不了；菩薩摩訶薩也是一樣，如來的微密雨、大法雨，所有眾生、聲聞、辟支佛，乃至九地菩薩都承受不了，只有這位菩薩住於法雲地，才能夠全部承受。}%

@{譬如大海，一龍王起大雲雨皆能堪受，若二若三，乃至無量無邊諸大龍王所起雲雨，一時澍下，皆能受持。}@
%{比如大海，一個龍王降下大雨都能夠承受，如果兩個、三個，乃至無量無邊的龍王降下大雨，同時降下，都能夠承受。}%

@{菩薩摩訶薩亦如是，住法雲地，於一佛所，能受大法明雨，二佛三佛，乃至不可說不可說佛，於一念中，皆能堪受，如是諸佛大法雲雨，是故此地名法雲地。}@
%{菩薩摩訶薩也是一樣，住於法雲地，在一個佛陀處，能夠承受大法明雨，兩個佛陀、三個佛陀，乃至不可說不可說佛陀，在一念之間，都能夠承受，所有佛陀的大法雲雨，所以這個地方叫做法雲地。}%
@{解脫月言：佛子！是菩薩於一念中，能堪受幾所大法明雨？}@
%{解脱月说：佛子！菩萨在一念之间，能承受多少大法明雨呢？}%

@{答言：佛子！譬如十方所有不可說百千萬億那由他世界微塵，爾所微塵世界眾生，假使皆得聞持陀羅尼為佛侍者，為大聲聞，多聞第一；如金剛蓮華上佛善伏比丘，其一眾生成就如是多聞之力，餘亦如是，一人所受，餘不重問，如是一切各各不同，於意云何？是一切眾生受持多聞，力為多不？}@
%{回答说：佛子！比方说十方世界所有不可说百千万亿那由他世界微尘，你所在的微尘世界众生，假设都能够听到并持诵陀罗尼，成为佛的侍者，成为大乘声闻，多闻第一；就像金刚莲花上佛善伏比丘，他的一位众生成就了这样的多闻之力，其他的也一样，一个人所承受的，其他的就不再重复询问，这样一切众生各自不同，你认为怎么样？这一切众生持诵多闻，力量是不是很多？}%

@{答言：甚多，不可稱計。}@
%{回答说：很多，不可计数。}%

@{佛子！我今為汝說是菩薩住法雲地，於一念頃，於一佛所，受三世法藏大法明雨，上一切眾生多聞之力百分不及一，乃至算數譬諭所不能及；如一佛所，聞十方世界微塵諸佛，皆能受持大法明雨，復能過此無量無邊，於一念頃亦能受持，是故名為法雲地。}@
%{佛子！我现在告诉你，菩萨住法云地，在一念之间，在一个佛那里，接受三世法藏大法明雨，上一切众生多闻之力百分之一都不到，甚至算数譬喻都无法比拟；就像在一个佛那里，听到十方世界微尘诸佛，都能接受大法明雨，而且还能超过这个无量无边，在一念之间也能接受，所以称为法云地。}%

@{佛子！菩薩摩訶薩住法雲地，自從願力生大慈悲福德智慧，以為密雲；現種種身，以為雜色雲；通明無畏，以為電光；震大雷音，說法降魔，一念一時，能於上所說微塵世界，皆悉周普；以雨善法甘露法雨，滅諸眾生隨心所樂無明所起煩惱焰故，是故名為法雲地。}@
%{佛子！菩萨摩诃萨住法云地，从愿力生起大慈悲福德智慧，作为密云；显现种种身，作为杂色云；通明无畏，作为电光；震大雷音，说法降魔，一念一时，能够遍及上述所说的微尘世界；以雨善法甘露法雨，灭除一切众生随心所乐无明所起的烦恼火焰，所以称为法云地。}%

@{復次，佛子！菩薩摩訶薩住法雲地，於一世界，從兜率天來下，乃至示大涅槃，一切佛事，隨所度眾生皆現神力，若二若三，乃至如上微塵數世界；又復過是百千萬億阿僧祇世界，從兜率天來下，乃至示大涅槃，一切佛事，隨所度眾生，皆現神力。}@
%{其次，佛子！菩萨摩诃萨住法云地，在一个世界，从兜率天下来，乃至示现大涅槃，一切佛事，随所度众生都显现神力，若二若三，乃至如上微尘数世界；而且超过这个百千万亿阿僧祇世界，从兜率天下来，乃至示现大涅槃，一切佛事，随所度众生，都显现神力。}%

@{是菩薩住此地，於智慧中得上自在力，或以狹國為廣，廣國為狹；或以垢國為淨，淨國為垢；如是一切世界皆有神力，是菩薩或於一微塵中，置三千大千世界鐵圍山川而不迫迮；或二或三，乃至不可說不可說世界諸莊嚴事，示入一塵；或以一世界莊嚴事，示不可說不可說世界；或以不可說不可說世界眾生，置一世界中而不迫迮；或以一世界眾生，置不可說不可說世界中；或以不可說不可說世界入一塵中而不惱眾生；或於一塵中，示一切佛神通力莊嚴之事；或於一念中，現不可說不可說世界微塵數身，於一身中示無量手；以一一手，執恒沙蓮華以散諸佛，雜香、末香、幡蓋寶物，如是一切莊嚴之具，皆以手執供養諸佛，於一一身亦復如是。}@
%{这位菩萨住在这个地，在智慧中获得自在力，或者把狭小的国家变成广阔，广阔的国家变成狭小；或者把污秽的国家变成清净，清净的国家变成污秽；这样一切世界都有神力，这位菩萨或者在一微尘中，放置三千大千世界铁围山川而不拥挤；或者二或者三，乃至不可说不可说世界诸庄严事，示现进入一尘；或者以一个世界庄严事，示现不可说不可说世界；或者以不可说不可说世界众生，放置在一个世界中而不拥挤；或者以一个世界众生，放置在不可说不可说世界中；或者以不可说不可说世界进入一尘中而不恼害众生；或者在一尘中，示现一切佛神通力庄严之事；或者在一念之间，显现不可说不可说世界微尘数身，在一个身中示现无量手；以每一只手，拿着恒沙莲花来散布诸佛，杂香、末香、幡盖宝物，这样一切庄严之具，都以手拿着供养诸佛，在每一身也一样。}%

@{又一一身化塵數頭，於一一頭有塵數舌，以是神力讚歎諸佛，如是等事，於念念中遍滿十方；於念念中以神通力，無量世界示得佛道轉法輪，乃至大般涅槃；於三世中，以神通力示現無量身，於自身中，現無量佛，無量佛土莊嚴事，於自身中，示一切世界成壞事；或於一毛孔出一切風而不惱眾生；或以無量無邊世界為一海水，此海水中作大蓮華，形色光明遍無量無邊世界，於中示菩提樹莊嚴妙事，乃至示得一切種智；或自身中現一方世界摩尼寶珠、日月星宿一切光明，乃至十方所有光明亦復如是；或口噓氣能令十方無量世界悉大震動，不令眾生有恐畏想；或示十方世界水劫盡，風劫、火劫盡，而眾生身隨意莊嚴；或於自身示作如來身，如來身作自身，如來身作己佛國，己佛國作如來身。}@
%{又每一身化成尘数头，在每一头有尘数舌，以这种神力赞叹诸佛，这样等等事，在念念之间遍满十方；在念念之间以神通力，无量世界示现得佛道转法轮，乃至大般涅槃；在三世中，以神通力示现无量身，在自身中，显现无量佛，无量佛土庄严事，在自身中，示现一切世界成坏事；或者在一个毛孔中发出一切风而不恼害众生；或者以无量无边世界作为一海水，这海水里化作大莲花，形色光明遍及无量无边世界，在其中示现菩提树庄严妙事，乃至示现获得一切种智；或者自身中显现一方世界摩尼宝珠、日月星宿一切光明，乃至十方所有光明也一样；或者口吹气能令十方无量世界都大震动，不令众生有恐惧想法；或者示现十方世界水劫尽，风劫、火劫尽，而众生身随意庄严；或者在自身示现作如来身，如来身作自身，如来身作己佛国，己佛国作如来身。}%

@{佛子！菩薩摩訶薩在法雲地，神變如是，又餘無量神力自在示現。}@
%{佛子！菩萨摩诃萨在法云地，神变如是，还有其他无量神力自在示现。}%

@{爾時，會中諸菩薩、天、龍、夜叉、乾闥婆、阿脩羅、迦樓羅、緊那羅、摩睺羅伽、四天王、釋提桓因、梵天王、自在天子、淨居天等，各作是念：若菩薩神通力、智慧力如是無量無邊，佛復云何？}@
%{当时，会中诸菩萨、天、龙、夜叉、乾闥婆、阿修罗、迦楼罗、紧那罗、摩睺罗伽、四天王、释提桓因、梵天王、自在天子、净居天等，各自心想：如果菩萨神通力、智慧力如此无量无边，佛又如何呢？}%
@{時，解脫月菩薩知大眾心所念，問金剛藏菩薩言：佛子！今諸大眾聞是菩薩神通智慧力，墮在疑網，汝今當斷一切疑惑，示菩薩神通莊嚴妙事。}@
%{这时候，解脱月菩萨知道大家心里在想什么，就问金刚藏菩萨说：“佛子！现在大家听到菩萨的神通智慧，都陷入怀疑的网里，你应该消除所有疑惑，展示菩萨神通的庄严妙事。”}%

@{時，金剛藏菩薩即入一切佛國體性三昧，時諸大眾天、龍、夜叉、乾闥婆、阿脩羅、迦樓羅、緊那羅、摩睺羅伽、四天王、釋提桓因、梵天王、自在天子、淨居天等，皆自見知入金剛藏菩薩身中，於其身內，見三千大千世界莊嚴眾事，若滿一劫說不可盡；於中見佛道場樹，其莖周圍十萬三千大千世界，高百萬三千大千世界，覆三千億三千大千世界，稱樹高廣，有師子座；其座上有佛，號一切智王如來，一切大眾咸皆見佛坐在座上，其中所有莊嚴上妙供養之具，滿一劫說，亦不可盡。金剛藏菩薩示現如是大神力已，還令大眾各在本處，一切眾會生希有想，默然一心，觀金剛藏。}@
%{金刚藏菩萨立刻进入一切佛国体性三昧，这时候，所有天人、龙、夜叉、乾闼婆、阿修罗、迦楼罗、紧那罗、摩睺罗伽、四天王、释提桓因、梵天王、自在天子、净居天等等，都亲眼看到自己进入金刚藏菩萨的身体，在菩萨身体里，看到三千大千世界的庄严景象，即使说上一劫也说不完；在其中看到佛的道场树，树干周长十万三千大千世界，高一百万三千大千世界，覆盖三千亿三千大千世界，树木高大广阔，树下有狮子座；狮子座上坐着佛，号为一切智王如来，所有大众都看到佛坐在宝座上，其中所有庄严的上妙供养之物，即使说上一劫也说不完。金刚藏菩萨展示了如此大神力之后，就让大家回到各自的位置，所有会众都生起稀有的想法，默然一心观想金刚藏。}%

@{時，解脫月菩薩問金剛藏菩薩言：佛子！是三昧有大勢力，甚為希有，是三昧者所號云何？}@
%{这时候，解脱月菩萨问金刚藏菩萨说：“佛子！这个三昧有很大的力量，非常稀有，这个三昧叫什么名字？”}%

@{答言：是三昧名一切佛國體性。}@
%{金刚藏菩萨回答说：“这个三昧叫做一切佛国体性。”}%

@{問言：是三昧所有勢力境界云何？}@
%{解脱月菩萨又问：“这个三昧拥有的力量和境界是什么？”}%

@{答言：佛子！若菩薩摩訶薩善修成是三昧力者，能以如是無量恒沙世界微塵數三千大千世界於身中現，復過是數。菩薩在法雲地，得如是無量無邊百千萬億諸大三昧；是故，菩薩住此地中，身、身業難可測知；口、口業難可測知；意、意業難可測知；神力自在難可測知；觀三世法難可測知；諸三昧行入難可測知；智力難可測知；遊戲諸解脫難可測知；變化所作、神力所作、如意所作難可測知；乃至舉足、下足，菩薩住善慧地者不能測知。佛子！菩薩法雲地，如是無量，若廣說者，無量無邊阿僧祇劫不能得盡。}@
%{金刚藏菩萨回答说：“佛子！如果菩萨摩诃萨精进修持这个三昧的力量，就能在身体中显现出如恒河沙世界微尘数三千大千世界，而且还要超过这个数量。菩萨在法云地，得到如此无量无边百千万亿的大三昧；因此，菩萨住在这个地中，身体、身业难以测知；嘴巴、口业难以测知；意念、意业难以测知；神力自在难以测知；观察三世法难以测知；各种三昧的修行难以测知；智慧难以测知；玩弄各种解脱难以测知；变化所作、神力所作、如意所作难以测知；甚至举足、下足，住在善慧地的菩萨也无法测知。佛子！菩萨的法云地，如此无量，如果详细说起来，无量无边阿僧祇劫也说不完。”}%

@{解脫月言：佛子！若菩薩行處力、神通力，如是者佛行處力、神通力復云何？}@
%{解脱月菩萨说：“佛子！如果菩萨的行处力、神通力像这样，那么佛的行处力、神通力又怎么样呢？”}%

@{答言：佛子！譬如有人，見一塊土而作是言：無邊世界地性為多此耶？汝所問者，我謂如是；如來無量智慧，云何以菩薩智慧而欲測量？佛子！如人取四天下地性少分，餘者極多，菩薩法雲地於無量劫，但可說耳，何況如來地，我今當說令汝知之，佛現為證；如十方無量無邊世界微塵等諸佛世界，十地菩薩皆滿其中，是諸菩薩有無量無邊業，修習菩薩功德智慧禪定，於如來功德智慧力，百分不及一、百千萬億分不及一，乃至算數譬諭所不能及。}@
%{金刚藏菩萨回答说：“佛子！就像有人，看到一块土就说：无边世界的土地性质比这多吗？你所问的，我说是这样的；如来的智慧无量，怎么能用菩萨的智慧来衡量呢？佛子！就像人从四天下土地中取一小部分，剩下的土地非常多，菩萨的法云地在无量劫中，只能说一说，更何况如来的地，我现在就说出来让你知道，佛现在就是证明；如同十方无量无边世界微尘等诸佛世界，十地菩萨都充满其中，这些菩萨有无量无边业，修习菩萨功德智慧禅定，但与如来的功德智慧力相比，百分之一都不到，百千万亿分之一都不到，甚至算数譬喻都无法形容。”}%

@{佛子！是菩薩隨如是智慧，順如來身、口、意，不捨諸菩薩三昧，勤心供養一切諸佛，於一一劫，以一切供具，供養無量無邊諸佛，能悉具受諸佛神力，轉復明勝，是菩薩於法性問難無能勝者，乃至無量無邊百千萬億劫不可窮盡。}@
%{“佛子！这些菩萨依照这样的智慧，顺应如来的身、口、意，不舍弃菩萨的三昧，精心地供养一切诸佛，每一劫都用一切供具供养无量无边的诸佛，能够完全接受诸佛的神力，变得更加光明殊胜，这些菩萨在法性上无人能够胜过，即使无量无边百千万亿劫也无法穷尽。”}%

@{佛子！譬如天金，以摩尼珠眾寶間錯，為自在天王嚴身之具，其餘諸天所不能及，亦無奪者，菩薩住十地，智慧善根，從初地乃至九地所不能及；菩薩住是地，得大智照明，隨順一切智故，其餘智慧所不能壞。譬如大自在天王光明能令眾生身心清涼，一切生處眾生光明所不能及；菩薩摩訶薩亦如是，住法雲地，智慧光明，一切聲聞、辟支佛所不能及，乃至九地菩薩亦不能及。是菩薩住是地中，能令無量眾生住一切智道。佛子！菩薩住是地，十方諸佛為說三世智慧、法界智慧、一切世界智慧、普照住持一切世界智慧、大慈大悲普覆一切眾生智慧。舉要言之：具足為說至一切智道。佛子！是名菩薩摩訶薩第十法雲地。菩薩住是地，多作摩醯首羅天王，智慧明達，善說聲聞、辟支佛、菩薩波羅蜜，於法性中有問難者，無能令盡；所作善業布施、愛語、利益、同事皆不離念佛，不離念法，乃至不離念具足一切種智；常作是念：我當於一切眾生為首為勝，乃至於一切眾生為依止者。若欲如是勤行精進，於一念中得無量百千萬億那由他不可說不可說世界微塵數三昧，乃至示爾所微塵數菩薩以為眷屬。若以願力神通自在復過是數，所謂：諸行上妙供具，信解起業，若身、若口、若光明、若諸根、若如意足、若音聲、若行處，乃至若干百千萬億劫不可稱數。佛子！是菩薩十地次第順行，趣向一切種智，如從阿耨達池四河流出，滿足四天下無有窮盡，乃入大海；菩薩亦如是，從菩薩出於善根大願之水，以四攝法滿足眾生而不窮盡，乃至一切種智。}@
%{“佛子！就像天金，用摩尼珠和其他珍宝交错在一起，作为自在天王装饰身体的宝物，其他天人无法比拟，也无人能夺取，菩萨住在十地，智慧和善根，从初地到九地都无法比拟；菩萨住在法云地，得到大智慧照亮，顺应一切智，其他智慧无法破坏。就像大自在天王的光明能够使众生身心清凉，一切生处的众生光明都无法比拟；菩萨摩诃萨也是如此，住在法云地，智慧光明，一切声闻、辟支佛都无法比拟，甚至九地菩萨也无法比拟。这些菩萨住在法云地中，能够使无量众生住于一切智道。佛子！菩萨住在法云地，十方诸佛为他们讲述三世智慧、法界智慧、一切世界智慧、普照住持一切世界智慧、大慈大悲普覆一切众生智慧。总而言之，具足地为他们讲述通往一切智道。佛子！这就是菩萨摩诃萨的第十法云地。菩萨住在法云地，大多像摩醯首罗天王，智慧明达，善于讲述声闻、辟支佛、菩萨波罗蜜，在法性中有人提出疑问，没有人能够完全解答；所作的善业布施、爱语、利益、同事，都离不开念佛，离不开念法，甚至离不开念具足一切种智；常常这样想：我应该在一切众生中成为首领和胜者，甚至成为一切众生的依靠者。如果想要这样精进修行，在一念之间就能得到无量百千万亿那由他不可说不可说世界微尘数的三昧，甚至示现这些微尘数的菩萨作为眷属。如果用愿力神通自在，还能超过这个数量，所谓：诸行上妙供具，信解起业，无论是身体、嘴巴、光明、诸根、如意足、音声、行处，乃至若干百千万亿劫也无法计算。佛子！这些菩萨十地次第顺行，趋向一切种智，就像从阿耨达池四条河流流出，满足四天下而没有穷尽，最终流入大海；菩萨也是如此，从菩萨善根大愿之水流出，用四摄法满足众生而没有穷尽，最终达到一切种智。”}%
@{佛子！是菩薩十地，因佛智故而有差別，如因大地有十大山王，何等為十？所謂：雪山王、香山王、軻梨羅山王、仙聖山王、由乾陀山王、馬耳山王、尼民陀羅山王、斫迦羅山王、宿慧山王、須彌山王。}@
%{佛子，菩萨十地因为佛智的不同而有所区别，就像大地有十座大山王，分别是什么呢？分别是：雪山王、香山王、柯梨罗山王、仙圣山王、由乾陀山王、马耳山王、尼民陀罗山王、斫迦罗山王、宿慧山王、须弥山王。}%

@{如雪山王，一切藥草集在其中而不可盡；菩薩亦如是住歡喜地，一切世間經書、技藝、文頌、呪術集在其中無有窮盡。}@
%{就像雪山王，各种药草都聚集在其中，取之不尽；菩萨也一样，住欢喜地，世间所有的经书、技艺、诗歌、咒术都聚集在其中，无穷无尽。}%

@{如香山王，一切諸香集在其中而不可盡；菩薩亦如是住離垢地，持戒頭陀，威儀助法，集在其中，無有窮盡。}@
%{就像香山王，各种香料都聚集在其中，取之不尽；菩萨也一样，住离垢地，持戒精进，威仪助道，这些都聚集在其中，无穷无尽。}%

@{如軻梨羅山王，但以寶成，集諸妙華，取不可盡；菩薩亦如是住於明地，集一切世間禪定神通解脫三昧，問不可盡。}@
%{就像柯梨罗山王，都是由宝形成的，聚集着各种奇花异草，取之不尽；菩萨也一样，住明地，聚集着世间所有的禅定、神通、解脱三昧，问之不尽。}%

@{如仙聖山王，但以寶成，多有五通聖人，不可窮盡；菩薩亦如是住於焰地，集令眾生入道因緣，種種問難不可窮盡。}@
%{就像仙圣山王，都是由宝形成的，有很多五通圣人，不可穷尽；菩萨也一样，住焰地，聚集着令众生入道因缘，各种各样的问题都不可穷尽。}%

@{如由乾陀山王，但以寶成，集夜叉大神不可窮盡；菩薩亦如是住難勝地，集一切自在如意神通，說不可盡。}@
%{就像由乾陀山王，都是由宝形成的，聚集着夜叉大神，不可穷尽；菩萨也一样，住难胜地，聚集着一切自在如意神通，说之不尽。}%

@{如馬耳山王，但以寶成，集眾妙果，取不可盡；菩薩亦如是住現前地，集深因緣法，說聲聞果不可窮盡。}@
%{就像马耳山王，都是由宝形成的，聚集着各种妙果，取之不尽；菩萨也一样，住现前地，聚集着深奥的因缘法，说声闻果不可穷尽。}%

@{如尼民陀羅山王，但以寶成，集一切大力龍神，不可窮盡；菩薩亦如是住遠行地，集種種方便智慧，說辟支佛道，不可窮盡。}@
%{就像尼民陀罗山王，都是由宝形成的，聚集着各种大力龙神，不可穷尽；菩萨也一样，住远行地，聚集着各种方便智慧，说辟支佛道不可穷尽。}%

@{如斫迦羅山王，但以寶成，集心自在者，不可窮盡；菩薩亦如是住不動地，集一切菩薩自在道，說世間性，不可窮盡。}@
%{就像斫迦罗山王，都是由宝形成的，聚集着心自在者，不可穷尽；菩萨也一样，住不动地，聚集着一切菩萨自在道，说世间性不可穷尽。}%

@{如宿慧山王，但以寶成，集大神力諸阿脩羅，無有窮盡；菩薩亦如是住善慧地，集轉眾生行智，說世間相，不可窮盡。}@
%{就像宿慧山王，都是由宝形成的，聚集着大神力阿修罗，无穷无尽；菩萨也一样，住善慧地，聚集着转众生行智，说世间相不可穷尽。}%

@{如須彌山王，但以寶成，集諸天神無有窮盡；菩薩亦如是，住法雲地，集如來十力，四無所畏，說諸佛法，不可窮盡。}@
%{就像须弥山王，都是由宝形成的，聚集着诸天神，无穷无尽；菩萨也一样，住法云地，聚集着如来的十力，四无畏，说诸佛法，不可穷尽。}%

@{是十寶山同在大海，因大海水有差別相；菩薩十地亦如是，同在佛智，因一切智故，有差別相。}@
%{这十座宝山都同在大海中，因为海水有不同的相貌；菩萨十地也一样，都在佛智中，因为一切智的不同而有不同的相貌。}%

@{佛子！譬如大海，以十相故名為大海，無有能壞；何等為十？一、漸次深；二、不受死屍；三、餘水失本名；四一味；五、多寶；六、極深難入；七、廣大無量；八、多大身眾生；九、潮不失時；十、能受一切大雨無有盈溢。}@
%{佛子，就像大海，因为十种相貌而被称为大海，没有能破坏它；这十种相貌是什么呢？一、逐渐变深；二、不接受死尸；三、其他水失去本来的名称；四、味道一致；五、有很多宝藏；六、非常深，难以进入；七、广阔无量；八、有很多身躯巨大的众生；九、潮汐不会失时；十、能接受一切大雨，不会溢出。}%

@{菩薩地亦如是以十因緣故，無有能壞；何等為十？歡喜地中，漸生堅固願；離垢地中，不與破戒共宿；明地中，捨諸假名；焰地中，於佛得一心不壞淨信；難勝地中，生世間無量方便神通，起世間事；現前地中，觀甚深因緣法；遠行地中，以大廣心善觀諸法；不動地中，能起大莊嚴示現；善慧地中，能得深解脫通達世間行，如實不失；法雲地中，能受一切諸佛大法明雨。}@
%{菩萨地也一样，因为十种因缘，没有能破坏它；这十种因缘是什么呢？欢喜地中，逐渐产生坚固的愿望；离垢地中，不与破戒者同住；明地中，舍弃一切虚假名称；焰地中，对佛获得一心不坏的清净信心；难胜地中，生出世间无量的方便神通，发起世间事；现前地中，观照甚深的因缘法；远行地中，以广阔的心善观诸法；不动地中，能起大庄严的示现；善慧地中，能获得深解脱，通达世间行，如实不失；法云地中，能接受一切诸佛大法明雨。}%

@{佛子！譬如大摩尼寶珠，有十事能與眾生一切寶物，何等為十？一、出大海；二、巧匠加治；三、轉精妙；四、除垢穢；五、以火鍊治；六、眾寶莊嚴；七、貫以寶縷；八、置瑠璃高柱；九、光明四照；十、隨王意雨眾寶物。}@
%{佛子，就像大摩尼宝珠，有十件事能给众生一切宝物，这十件事是什么呢？一、从大海中取出；二、由巧匠加工；三、转变得精妙；四、去除污垢；五、用火炼制；六、用各种宝物装饰；七、用宝绳串起来；八、放在琉璃高柱上；九、光明四照；十、根据国王的意愿，降下各种宝物。}%

@{菩薩發菩提心寶亦有十事，何等為十？一、初發心布施離慳；二、修持戒頭陀苦行；三、以諸禪定解脫三昧令轉精妙；四、以道行清淨；五、鍊以方便神通；六、以深因緣法莊嚴；七、以種種深方便智慧貫穿；八、置神通自在幢上；九、觀眾生行放多聞智慧光明；十、諸佛授智職，於一切眾生能為佛事，墮在佛數。}@
%{菩萨发菩提心宝也有十件事，这十件事是什么呢？一、初发心布施，远离悭吝；二、修持戒律，头陀苦行；三、用各种禅定解脱三昧令其变得精妙；四、以道行清净；五、用方便神通炼制；六、用深奥的因缘法装饰；七、用各种深奥的方便智慧贯穿；八、放在神通自在幢上；九、观照众生行，放出多闻智慧光明；十、诸佛授予智慧职位，能为一切众生做佛事，堕入佛数。}%

@{佛子！是菩薩所行集一切智慧功德法門品，若不深種善根，不能得聞。}@
%{佛子，这是菩萨所行，集一切智慧功德法门品，如果不能深种善根，就无法得闻。}%

@{問言：佛子！若得聞者，是人為得幾所福？}@
%{问言：佛子，如果得闻此法门，此人能获得多少福德呢？}%

@{答言：隨佛所有智慧勢力，如是發薩婆若心，所緣攝福德，是人得聞此法門，所得福德，亦復如是。何以故？若無菩薩心聞是法門，不能信解受持，何況以身修習能成其事，是故當知是人隨順一切種智，得聞信解受持修行；說是品時，十方世界十億佛國微塵數世界，六種、十八相動，以佛神力法如是故，諸天雨華、末香、瓔珞、寶衣、幡蓋莊嚴身具，雨天妓樂歌頌而下，復有大音讚歎十地殊勝之事。如此世界四天下他化自在天王宮說十地，十方一切世界皆亦如是；以佛神力故，十方過十億佛國微塵數剎，有十億佛國微塵數菩薩，詣此世界，遍滿虛空，皆作是言：善哉！善哉！金剛藏善說菩薩十地之法。佛子！我等皆名金剛藏，發金剛德世界，金剛幢佛所來，所經歷處，皆說是經，眾會如是，言辭義趣亦如是，我等以佛神力故，來證是事，如我至此，十方一切世界他化自在天王宮摩尼寶殿，皆有十億佛國微塵數菩薩往為作證亦復如是。}@
%{答言：如同佛所有的智慧和力量，发菩提心，所缘摄福德，此人得闻此法门，所得福德也如同佛的智慧和力量一样。为什么呢？如果没有菩萨心来闻此法门，就无法信解受持，何况用身来修行，能成就此事呢？所以应当知道，此人随顺一切种智，得闻信解受持修行；说此品时，十方世界十亿佛国微尘数世界，六种、十八相动，以佛神力法如是故，诸天雨花、末香、璎珞、宝衣、幡盖庄严身具，雨天妓乐歌颂而下，又有大音赞叹十地殊胜之事。像这样，这个世界四天下他化自在天王宫说十地，十方一切世界也都一样；以佛神力故，十方超过十亿佛国微尘数刹，有十亿佛国微尘数菩萨，来到这个世界，遍满虚空，都作是言：善哉！善哉！金剛藏善说菩萨十地之法。佛子，我们都叫金剛藏，发金剛德世界，金剛幢佛所来，所经历处，都说是经，大众如是，言辞义趣也如是，我们以佛神力故，来证实此事，如同我来到这里，十方一切世界他化自在天王宫摩尼宝殿，都有十亿佛国微尘数菩萨前来作证，也如同我一样。}%
@{時，金剛藏菩薩觀察十方、觀察一切大眾、觀察法界，讚歎初發薩婆若心，示菩薩境界，淨菩薩行力，攝一切種智；隨眾生說，除一切世間垢穢，與眾生一切種智因緣，示不可思議智慧莊嚴事，讚歎一切菩薩功德差別相；欲令諸地轉勝明顯示眾生故，承佛神力，以偈頌曰：}@
%{当时，金剛藏菩萨观察十方、观察一切大众、观察法界，赞叹初发萨婆若心，展现菩萨境界，净化菩萨修行力量，摄取一切种智；根据众生的情况说法，消除一切世间污垢，与众生结下一切种智的因缘，展现不可思议的智慧庄严之事，赞叹一切菩萨功德的差别相；想要让诸地转胜明显示众生，承接佛的神力，用偈颂说：}%

@{諸菩薩所行，樂於善寂滅，}@
%{诸菩萨所行，乐于善寂灭，}%

@{其心無所著，猶若如虛空。}@
%{他们的心无所执着，如同虚空一般。}%

@{除貪恚癡垢，安住於道智，}@
%{除去贪嗔痴的污垢，安住于道智，}%

@{如是無上行，願樂欲聽聞。}@
%{这样的无上修行，愿乐意去听闻。}%

@{如是諸菩薩，在於無量劫，}@
%{诸菩萨这样，在无量劫中，}%

@{勤心常修習，一切諸善根，}@
%{勤心常常修行，一切的善根，}%

@{供養無量佛，辟支阿羅漢，}@
%{供养无量佛，辟支佛阿罗汉，}%

@{為利眾生故，乃生菩提心。}@
%{为了利益众生，才生起了菩提心。}%

@{精進持戒行，頭陀除罪垢，}@
%{精进持戒修行，头陀除罪垢，}%

@{修善忍轉妙，慚愧威德滿。}@
%{修习善忍转妙，惭愧威德圆满。}%

@{福慧因緣故，勝遠心明淨，}@
%{福慧因缘，胜远心明净，}%

@{深樂於佛智，同佛生菩提。}@
%{深深喜爱佛智，与佛同生菩提。}%

@{供養於一切，十方三世佛，}@
%{供养一切，十方三世佛，}%

@{如虛空等國，悉皆令清淨。}@
%{如同虚空等国，全部令清净。}%

@{一切法平等，善悉通達故，}@
%{一切法平等，善于通达，}%

@{為度諸眾生，發於菩提心。}@
%{为了度化众生，发起了菩提心。}%

@{諸菩薩如是，生是無量心，}@
%{诸菩萨这样，生起的是无量心，}%

@{至於歡喜地，息惡樂布施。}@
%{到了欢喜地，息恶乐布施。}%

@{得諸本願力，增廣慈悲心，}@
%{得到诸本愿力，增长慈悲心，}%

@{深行十善道，能到離垢地。}@
%{深入十善道，能够到达离垢地。}%

@{戒聞功德備，慈心愍世間，}@
%{戒闻功德具足，慈悲心怜悯世间，}%

@{永離諸垢穢，深心常清淨。}@
%{永远离开诸垢秽，内心常清净。}%

@{普觀諸世間，三毒火熾然，}@
%{普观诸世间，三毒火炽燃，}%

@{如是之大士，入第三明地。}@
%{这样的菩萨，进入第三明地。}%

@{觀三界皆空，無常亦如病，}@
%{观三界皆空，无常也如同病，}%

@{如癰如瘡箭，無量苦常然。}@
%{如同痈疮箭，无量苦常燃。}%

@{見諸有為過，貪樂佛功德，}@
%{见到诸有为过患，贪乐佛功德，}%

@{得佛智明焰，入於第四地。}@
%{得到佛智明焰，进入第四地。}%

@{成就於念慧，得至於道智，}@
%{成就念慧，得到道智，}%

@{在此地供養，百千諸如來。}@
%{在此地供养，百千诸如来。}%

@{常能思惟念，諸佛無量德，}@
%{常常思惟念，诸佛无量德，}%

@{得入於一切，世間難勝地。}@
%{得到进入一切世间难胜地。}%

@{能以慧方便，種種而示現，}@
%{能够以智慧方便，种种地展现，}%

@{諸有所為作，以利於世間。}@
%{有所作为，以利益世间。}%

@{供養於諸佛，行益眾生事，}@
%{供养诸佛，行利益众生之事，}%

@{無生法在前，得入現前地。}@
%{无生法在前，得到进入现前地。}%

@{菩薩諸所行，一切世間知，}@
%{菩萨诸所行，一切世间都知道，}%

@{常無有我心，有無皆悉離。}@
%{常常没有我心，有无都全部远离。}%

@{諸法先空寂，十二緣故行，}@
%{诸法先空寂，十二缘故行，}%

@{善了此微妙，入於遠行地。}@
%{善于了解这个微妙法，进入远行地。}%

@{行慧方便等，得法寂滅相，}@
%{行智慧方便等，得到法寂灭相，}%

@{如是之大士，難知難可及。}@
%{这样的菩萨，难以知晓，难以企及。}%

@{為欲令世間，得善寂滅故，}@
%{为了让世间，得到善寂灭，}%

@{還起修諸行，種種福德事。}@
%{还起来修习诸行，种种福德事。}%

@{普入於眾生，種種心行處，}@
%{普入于众生，种种心行处，}%

@{如是能得入，如空不動地。}@
%{这样能够得到进入，如同虚空不动地。}%

@{大智諸菩薩，善能悉具行，}@
%{大智诸菩萨，善于全部具足修行，}%

@{種種諸智業，得十自在力。}@
%{种种智慧事业，得到十自在力。}%

@{能以無有量，無邊限諸身，}@
%{能够以无有量，无边限的诸身，}%

@{普現十方界，而為說妙法。}@
%{普现十方界，而为说法。}%

@{善達於世界，及諸眾生性，}@
%{善于通达世界，以及诸众生的性，}%

@{如是大慈悲，能入善慧地。}@
%{这样的大慈悲，能够进入善慧地。}%

@{第一妙淨智，善觀諸世間，}@
%{第一妙净智，善于观察诸世间，}%

@{縷練煩惱業，甚深諸難處。}@
%{缕练烦恼业，甚深诸难处。}%

@{為度是等故，得諸佛法藏，}@
%{为了度化他们，得到诸佛法藏，}%

@{善說第一義，悉無所違錯。}@
%{善于说第一义，全部没有错误。}%

@{如是次第行，具足諸善法，}@
%{这样次第修行，具足诸善法，}%

@{乃至於九地，所修集福慧。}@
%{乃至于九地，所修集的福慧。}%

@{欲得諸佛力，第一深妙利，}@
%{想要得到诸佛力，第一深妙利益，}%

@{乃於一切佛，得受智職位。}@
%{乃于一切佛，得到受智职位。}%

@{先得無數定，智行極廣大，}@
%{先得到无数定，智慧行为极其广大，}%

@{最後得難壞，諸智位三昧。}@
%{最后得到难坏，诸智位三昧。}%

@{若能得如是，益智位三昧，}@
%{如果能够得到这样的，益智位三昧，}%

@{一切寶莊嚴，蓮華王即出。}@
%{一切宝庄严，莲花王就出现。}%

@{菩薩稱蓮華，現身坐其上，}@
%{菩萨称为莲花，现身坐在上面，}%

@{餘華諸菩薩，咸共一心視。}@
%{其他的莲花上的菩萨，都共同一心观看。}%

@{爾時大菩薩，從身放無量，}@
%{尔时大菩萨，从身上放出无量，}%

@{百千億光明，滅諸世間苦。}@
%{百千亿光明，灭除诸世间苦。}%

@{然後頂上出，百千億光明，}@
%{然后头顶上发出，百千亿光明，}%

@{普照十方界，諸佛大眾會。}@
%{普照十方界，诸佛大众会。}%

@{於上虛空中，化成光明網，}@
%{在上虚空中，化成光明网，}%

@{供養諸佛已，入諸佛足下。}@
%{供养诸佛已，进入诸佛足下。}%

@{時一切如來，及諸大士等，}@
%{这时一切如来，以及诸菩萨等，}%

@{各知某菩薩，得受於智職。}@
%{各自知道某菩萨，得到受智职位。}%

@{如是一切佛，放眉間光明，}@
%{这样一切佛，放眉间光明，}%

@{名益一切智，入此菩薩頂。}@
%{名为益一切智，进入此菩萨顶。}%

@{一切無量佛，與此菩薩職，}@
%{一切无量佛，与这个菩萨职位，}%

@{猶如轉輪王，授於太子位。}@
%{如同转轮王，授予太子职位。}%

@{時十方世界，普皆大震動，}@
%{这时十方世界，普遍都大震动，}%

@{乃至阿鼻等，諸苦皆除滅。}@
%{乃至阿鼻等，诸苦都消除灭。}%

@{菩薩具一切，智慧得是職，}@
%{菩萨具足一切，智慧得到这个职位，}%

@{如是名為到，無上法雲地。}@
%{这样被称为到达，无上法云地。}%

@{住於是地中，智慧無邊限，}@
%{住在这个地中，智慧无边限，}%

@{善知度一切，世間諸因緣。}@
%{善于知道度化一切，世间诸因缘。}%

@{入色無色法，欲色無色界，}@
%{进入色无色法，欲色无色界，}%

@{能知於眾生，國土及法性。}@
%{能够知道众生，国土以及法性。}%

@{又能入可數，不可數法中，}@
%{又能够进入可数，不可数法中，}%

@{乃至能觀察，虛空無量性。}@
%{乃至能够观察，虚空无量性。}%

@{又此地悉知，菩薩變化事，}@
%{又这个地全部知道，菩萨变化事，}%

@{諸佛威神力，微細智密事。}@
%{诸佛威神力，微细智慧密事。}%

@{又能悉通達，一切諸劫數，}@
%{又能够全部通达，一切诸劫数，}%

@{於一微塵中，觀見諸世界。}@
%{在一微尘中，观察见到诸世界。}%

@{一切諸如來，於此無上地，}@
%{一切诸如来，在这个无上地，}%

@{初生及出家，得道轉法輪。}@
%{初生以及出家，得到道转法轮。}%

@{示入於涅槃，皆隨順於智，}@
%{示入于涅槃，都随顺于智慧，}%

@{寂滅妙解脫，悉得於此地。}@
%{寂灭妙解脱，全部得到在这个地。}%

@{此地諸大士，憶念力大故，}@
%{这个地诸菩萨，忆念力大，}%

@{諸佛大法雨，皆悉能受持。}@
%{诸佛大法雨，全部都能受持。}%

@{譬如大海水，能持龍王雨，}@
%{譬如大海水，能够承载龙王雨，}%

@{諸佛廣大法，菩薩受亦爾。}@
%{诸佛广大法，菩萨受持也一样。}%

@{若於一佛所，一時聽受法，}@
%{如果在一佛处，一时听受法，}%

@{十方無量土，微塵數眾生。}@
%{十方无量土，微尘数众生。}%

@{皆多聞總持，成於聲聞乘，}@
%{都多闻总持，成就于声闻乘，}%

@{不如是菩薩，算數所不及。}@
%{不如这样的菩萨，算数所不及。}%

@{以無量智慧，及先大願力，}@
%{以无量智慧，以及先前的大愿力，}%

@{能於一念中，遍滿無量國。}@
%{能够在一念中，遍满无量国。}%

@{雨甘露法雨，滅諸煩惱火，}@
%{雨甘露法雨，灭除诸烦恼火，}%

@{是故諸如來，名為法雲地。}@
%{所以诸如来，被称为法云地。}%

@{大士住此地，供養諸佛具，}@
%{菩萨住在这个地，供养诸佛具，}%

@{過諸天所有，普示大神力。}@
%{超过诸天所有，普遍展现大神力。}%

@{示眾轉勝力，過是數無量，}@
%{示众转胜力，超过这个数无量，}%

@{若人欲思量，迷悶不能解。}@
%{如果人想要思量，迷惑不能理解。}%

@{大智住此地，舉足下足事，}@
%{大智住在这个地，举足下足事，}%

@{一切諸菩薩，乃至於九地。}@
%{一切诸菩萨，乃至于九地。}%

@{皆悉不能知，何況餘眾生，}@
%{全部都无法知道，何况其他众生，}%

@{三世諸聲聞，及與辟支佛。}@
%{三世诸声闻，以及辟支佛。}%

@{住此諸佛示，一切智慧事，}@
%{住在这个地，诸佛展现一切智慧事，}%

@{亦與令通達，三世無礙智。}@
%{也让其通达，三世无碍智。}%

@{示法性寂滅，亦示種種變，}@
%{展现法性寂灭，也展现种种变化，}%

@{一切諸世界，所有眾生類。}@
%{一切诸世界，所有众生类。}%

@{所行一切法，深微隱遠事，}@
%{所行一切法，深微隐远之事，}%

@{一切佛功德，次第示令知。}@
%{一切佛功德，次第展现令其知道。}%

@{菩薩住此地，能以大供具，}@
%{菩萨住在这个地，能够以大供具，}%

@{供養十方佛，遍一切世界。}@
%{供养十方佛，遍一切世界。}%

@{一切諸世間，所有眾生類，}@
%{一切诸世间，所有众生类，}%

@{其餘諸供具，皆所不能及。}@
%{其他的供具，全部都无法企及。}%

@{智者住此地，皆能破一切，}@
%{智者住在这个地，全部都能破除一切，}%

@{無明諸闇冥，開示以佛道。}@
%{无明诸黑暗，开示以佛道。}%

@{如自在天王，光滅眾熱惱，}@
%{如同自在天王，光明灭除众热恼，}%

@{佛子智光明，滅惡亦如是。}@
%{佛子智慧光明，灭除恶也如同这样。}%

@{住是地多作，三界自在王，}@
%{住在这个地，多做三界自在王，}%

@{通達諸智慧，善以三乘化。}@
%{通达诸智慧，善于以三乘化度。}%

@{能於一念中，得無量三昧，}@
%{能够在一念中，得到无量三昧，}%

@{能見十方佛，其數亦如是。}@
%{能够见到十方佛，其数量也如同这样。}%

@{金剛藏菩薩，告諸大士言，}@
%{金剛藏菩萨，告诉诸菩萨说，}%

@{我今略解說，十地之妙行，}@
%{我今天略微解说，十地的妙行，}%

@{若廣演說者，千億劫不盡。}@
%{如果广演说，千亿劫也说不完。}%

@{是則名清淨，諸大菩薩地，}@
%{这就被称为清净，诸大菩萨地，}%

@{為得佛智故，住於十地中，}@
%{为了得到佛智，住于十地中，}%

@{安住不移動，猶如大山王。}@
%{安住不动摇，如同大山王。}%

@{初地具一切，經書諸技術，}@
%{初地具足一切，经书诸技术，}%

@{猶如雪山中，積聚眾藥草。}@
%{如同雪山中，积聚众多药草。}%

@{持戒及多聞，在於二地中，}@
%{持戒以及多闻，在第二地中，}%

@{猶如香山王，集一切香物。}@
%{如同香山王，集聚一切香物。}%

@{如軻梨羅山，多積諸寶華，}@
%{如同軻梨羅山，多积聚诸宝华，}%

@{明地集聞智，禪定亦如是。}@
%{明地集聚闻智，禅定也如同这样。}%

@{焰地多積聚，入道法不壞，}@
%{焰地多积聚，入道法不坏，}%

@{如仙聖山中，善寂所遊止。}@
%{如同仙圣山中，善寂所游止。}%

@{五地諸神通，無能得及者，}@
%{五地诸神通，没有能够企及的，}%

@{如由乾陀山，多集夜叉眾。}@
%{如同由乾陀山，多集聚夜叉众。}%

@{六地善分別，諸果無窮盡，}@
%{六地善于分别，诸果无穷尽，}%

@{猶如馬耳山，妙果無有量。}@
%{如同马耳山，妙果无量。}%

@{七地方便慧，無有能及者，}@
%{七地方便慧，没有能够企及的，}%

@{如尼民陀羅，諸龍王盈滿。}@
%{如同尼民陀羅，诸龙王盈满。}%

@{住於八地中，自在智無量，}@
%{住于八地中，自在智无量，}%

@{如斫迦羅山，多心自在者。}@
%{如同斫迦羅山，多心自在者。}%

@{九地心清淨，說法無障礙，}@
%{九地内心清净，说法无障碍，}%

@{猶如宿慧山，阿脩羅所止。}@
%{如同宿慧山，阿修罗所止。}%

@{十地諸佛力，功德無窮盡，}@
%{十地诸佛力，功德无穷尽，}%

@{如須彌山王，集一切天眾。}@
%{如同须弥山王，集聚一切天众。}%

@{又復初地中，發於廣大願，}@
%{又，在初地中，发起了广大愿，}%

@{二地持戒品，三地假名壞，}@
%{第二地持戒品，第三地假名坏，}%

@{第四地專一，五地眾妙事，}@
%{第四地专一，五地种种妙事，}%

@{六地甚深相，七地廣大心，}@
%{六地甚深相，七地广大心，}%

@{八地中種種，莊嚴諸神通，}@
%{八地中种种，庄严诸神通，}%

@{九地思妙智，能過一切世，}@
%{九地思惟妙智，能够超过一切世，}%

@{十地能受持，諸佛大法雨。}@
%{十地能够受持，诸佛大法雨。}%

@{菩薩行大海，難動不可盡，}@
%{菩萨行大海，难以动摇，不可穷尽，}%

@{發心出世間，得入於初地，}@
%{发心出世间，得到进入初地，}%

@{二地淨持戒，三地修諸禪，}@
%{第二地净持戒，第三地修习诸禅，}%

@{四地道行淨，五鍊方便慧，}@
%{第四地道行净，第五地炼方便慧，}%

@{六因緣莊嚴，七深方便慧，}@
%{第六地因缘庄严，第七地深方便慧，}%

@{八到瑠璃幢，九地觀眾生，}@
%{第八地到达琉璃幢，第九地观众生，}%

@{一切險難處，智慧光普照，}@
%{一切险难处，智慧光普照，}%

@{十地受智職，如珠隨王意，}@
%{十地受智职位，如同珠子随国王意，}%

@{如是次第淨，菩提心妙寶。}@
%{这样次第净化，菩提心妙宝。}%

@{十方諸世界，所有微塵數，}@
%{十方诸世界，所有微尘数，}%

@{可於一念中，計知其多少。}@
%{可以在一念中，计算知道其多少。}%

@{可以一毫末，數知於虛空，}@
%{可以一毫末，计算知道虚空，}%

@{諸佛大功德，無量不可盡。}@
%{诸佛大功德，无量不可尽。}%

@{大方廣佛華嚴經卷第二十七}@
%{大方广佛华严经卷第二十七}%
