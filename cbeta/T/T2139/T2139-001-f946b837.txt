@{老子化胡經}@
%{老子化胡經}%

@{□□□□□□□□□□□止開之則約□□□□□□□□□□之始吾欲書之非筆□□□□體之無形可擬飄乎無外或沈或□□□□□□豪翳餘止如響紀消若雲除□□□□□□捕魚比之於道不足稱無深慜□□□□□□為周柱史經九百年金身□□□□齒銀額有參午龍顏犀文耳高於頂日角月玄鼻有雙柱天中平填足蹈二五手把十文無極之際言歸崑崙化彼胡埏□□罽賓後及天竺於是遂遷文垂後世永乎弗泯。}@
%{打开它就收敛，收敛就是开始，我想要写它，却不是用笔，它无形无体，难以比拟，飘忽不定，无处不在，有时沉静，有时浮动，就像微弱的余光，像回声，像消散的云彩，像捕鱼的网，比喻它不足以形容，它的深奥令人难以理解，老子做了周朝的柱下史，经历了九百年，金色的身体，金色的牙齿，银色的额头，有参午龙颜，犀牛一样的纹路，耳朵高过头顶，日角月玄的鼻子，有双柱，天庭饱满，脚踏二五，手握十文，无极的境界，最终回归昆仑，化入胡地，从罽宾到天竺，最终在这里安顿下来，流传后世，永不磨灭。}%

@{老子西昇化胡經序說第一}@
%{老子西升化胡经序说第一}%

@{是時太上老君。以殷王湯甲庚申之歲建□之月。從常道境。駕三氣雲。乘于曰精垂□九耀。入於玉女玄妙口中。寄胎為人。庚辰□二月十五日誕生于毫。九龍吐水灌洗其形。化為九井。爾時老君鬚髮皓白。登即能行。步生蓮花。乃至于九。左手指天。右手指地。而告人曰。天上天下。唯我獨尊。我當開揚無上道法。普度一切動植眾生。周遍十方及幽牢地獄。應度未度咸悉度之。隱顯人間。為國師範。位登太極。無上神仙。時有自然天衣桂體。神香滿室。陽景重輝。九日中。身長九尺。眾咸驚議。以為聖人。生有老容。故號為老子。天神空裏。讚十號名。所言十者。太上老君．圓神智無上尊．帝王師．大丈夫．大仙尊．天人父．無為上人．大悲仁者．元始天尊．此後老君。凝神混迹。教化天人。兼說治身中外法。百有餘載。王道將衰。殺戮賢良。枉害無數。忠臣切諫。及被誅夷。天降洪災。曾無覺悟。如是數載。為周所滅。康王之時。歲在甲子。亦同俗官。晦迹藏名。為柱下史。師輔王者。至于照王。其歲癸丑。便即西邁。過函谷關。授喜道德五千章句。并說妙真西昇等經。乃至太清上法三洞真文靈寶符圖太玄等法。使其教授。至精仁者羽化神仙。令無斷絕。便即西度。經歷流沙。至于闐國毘摩城所。爾時老君舉如來節。招諸從人。倏忽之間。有赤松子．中黃丈人．元始天王．太一元君．六丁玉女．八卦神君．及龍虎君．功曹使者．金乘童子．惠光童子．天官地官．水官空官．日官月官．山官海官．陰官陽官．木官火官．金官土官．五岳四續諸神等君．天丁力士．遊羅將軍．飛天神王．仙人玉女。十萬餘眾。乘雲駕龍。浮空而至。於是老君處于玉帳。坐七寶座。燌百和香。散眾名花。奏天鈞樂。諸天賢聖周匝圍遶。復以神力召諸胡王。無問遠近。人士咸集。于闐國王乃至朱俱半王．渴叛陀王．護密多王．大月氏王．骨咄陀王．俱蜜王．解蘇國王．拔汗那王．久越得犍王．悒怛國王．烏拉喝王．失范延王．護時健王．多勒建王．罽賓國王．訶達羅支王．波斯國王．疎勒國王．碎葉國王．龜茲國王．拂林國王．大食國王．殖膩國王．數漫國王．恒沒國王．俱藥國王．嵯骨國王．曇陵國王．高昌國王．焉耆國王．弓月國王．石國王．瑟匿國王．康國王．史國王．米國王．似沒盤國王．曹國王．何國王．大小安國王．穆國王．烏那葛國王．尋勿國王．火尋國王．西女國王．大秦國王．舍衛國王．波羅柰國王．帝那忽國王．伽摩路王．乾陀羅王．烏長國王．迦葉彌羅國王．迦羅王．不路羅王．泥婆羅王．熱吒國王．師子國王．拘尸那揭羅王．毘舍離王．劫毘陀王．室羅伐王．瞻波羅國王．三摩咀吒王．烏荼國王．蘇剌吒國王．信度國王．烏刺尸王．扈利國王．狗頭國王．色伽栗王．漫吐𠼦王．泥拔國王．越底延王．奢彌國王．小人國王．軒渠國王．陀羅伊羅王．狼揭羅王．五天竺國王。如是等八十餘國王。及其妃后。并其眷屬。周匝圍遶。皆來聽法。爾時老君告諸國王。汝等心毒。好行殺害。唯食血肉。斷眾生命。我今為汝說夜叉經。令汝斷肉專食麥麨。勿為屠殺。不能斷者。以自死肉。胡人佷戾。不識親疎。唯好貪婬。一無恩義。鬚髮拳鞠。梳洗至難。性既羶腥。體多垢穢。使其修道。煩惱行人。是故普令剔除鬚髮。隨汝本俗而衣氈裘。教汝小道。令漸修學。兼持禁戒。稍習慈悲。每月十五日。常須懺悔。又以神力為化佛形。騰空而來。高丈六身。體作金色。面恒東向。示不忘本。以我東來故顯斯狀。令其見者。發慈善心。汝等國王。所有朝拜一像吾面。東向政事。如是不久。過䓗嶺山。中有深池。毒龍居止。五百商旅。宿於池濱。為龍所害。竟不遺一。我遺其國渴叛陀王傳祝與之。就池行法。龍王恐怖。乃變為人。謝過向王請移別住。不復於此更損人民。令後往來絕其傷害。次即南出至于烏場。遍歷五天。入摩竭國。我衣素服。手執空壺。置精舍中。立浮屠教。號清淨佛。令彼剎利婆羅門等而奉事之。以求無上正真之道。歷年三八。穆王之時。我還中夏。使入東海。至于蓬萊方丈等洲。到於扶桑。暫過大帝之所。挍集仙品稱位高下。又經八王二百餘載。幽深演之時。歲次辛酉。三川震蕩。王者將亡。數遭百六。非人可制。我更西度。教化諸國。次入西海。至于聚窟流麟等洲。總召十方神仙大士及初得道地下主者并未授任遊散仙人至孝至忠適經歷度者。如是等輩八萬餘人。挍量功德行業輕重。授其職位五等仙官二十七品仙真上聖岳瀆三天。咸悉補擬如是。又經六十餘載。桓王之時。歲次甲子一陰之月。我令尹喜。乘彼月精。降中天竺國入乎白淨夫人口中託廕而生。號為悉達。捨太子位。入山修道。成無上道。號為佛陀。始建悉曇十二文字。展轉離合三萬餘言。廣說經誡。求無上法。又破九十六種邪道。歷年七十。示人涅槃。襄王之時。其歲乙酉。我還中國。教化天人。乃授孔丘仁義等法。爾後王誕六十年間。分國從都。王者無德。我即上登崑崙。飛昇紫微。布氣三界。含養一切。後經四百五十餘年。我乘自然光明道氣。從真寂境飛入西那玉界蘇隣國中。降誕王室。示為太子。捨家入道。號末摩尼。轉大法輪。說經誡律定慧等法。乃至三際及二宗門。教化天人。令知本際。上至明界。下及幽塗。所有眾生。皆由此度。摩尼之後。年垂五九。金氣將興。我法當盛。西方聖象。衣彩自然。來入中洲是効也。當此之時。黃白氣合。三教混齊。同歸於我。仁祠精舍。接棟連甍。翻演後聖大明尊法。中洲道士。廣說因緣。為世舟航。大弘法事。動植含氣。普皆救度。是名總攝一切法門。}@
%{这时候，太上老君，在殷王汤甲庚申年建□月，从常道境，驾着三气云，乘着日精垂□九耀，进入玉女玄妙的口中，寄胎为人。庚辰□年二月十五日出生在毫，九龙吐水灌洗他的形体，化作九井。当时，老君的头发胡须洁白，一出生就能行走，步步生莲花，一直走到九步。他左手指天，右手指地，对人们说：“天上天下，唯我独尊！我将开扬无上道法，普度一切动植物众生，周遍十方，及幽牢地狱，应度未度，咸悉度之。隐显人间，为国师范，位登太极，无上神仙。”当时，他天生天衣桂体，神香满室，阳光照耀，九日之中，身高九尺，众人皆惊议，认为他是圣人。他生来就有老人的容貌，所以被称为老子。天神在空中，赞颂十个称号，所说十个称号，分别是：太上老君、圆神智无上尊、帝王师、大丈夫、大仙尊、天人父、无为上人、大悲仁者、元始天尊。此后，老君凝神混迹，教化天人，兼说治身内外法，一百多年。王道将衰，杀戮贤良，枉害无数，忠臣切谏，却被诛夷。天降洪灾，却毫无觉悟，如此数年，被周朝灭亡。康王之时，岁在甲子，他也像普通官员一样，隐姓埋名，做了柱下史，辅佐王者。直到昭王，其岁癸丑，便即西迈，过函谷关，传授喜道德五千章句，并说妙真西升等经，乃至太清上法三洞真文灵宝符图太玄等法，使其教授，至精仁者羽化神仙，令其不绝。便即西度，经历流沙，来到于阗国毘摩城。当时，老君举如来节，招诸从人，倏忽之间，有赤松子、中黄丈人、元始天王、太一元君、六丁玉女、八卦神君，及龙虎君、功曹使者、金乘童子、惠光童子、天官地官、水官空官、日官月官、山官海官、阴官阳官、木官火官、金官土官、五岳四续诸神等君、天丁力士、游罗将军、飞天神王、仙人玉女，十万余众，乘云驾龙，浮空而至。于是，老君处在玉帐之中，坐在七宝座上，焚百和香，散众名花，奏天钧乐，诸天贤圣周匝围遶。又以神力召集诸胡王，无论远近，人士咸集。于阗国王乃至朱俱半王、渴叛陀王、护密多王、大月氏王、骨咄陀王、俱蜜王、解苏国王、拔汗那王、久越得犍王、悒怛国王、乌拉喝王、失范延王、护时健王、多勒建王、罽宾国王、訶达罗支王、波斯国王、疏勒国王、碎叶国王、龟兹国王、拂林国王、大食国王、殖腻国王、数漫国王、恒没国王、俱药国王、嵯骨国王、曇陵国王、高昌国王、焉耆国王、弓月国王、石国王、瑟匿国王、康国王、史国王、米国王、似沒盘国王、曹国王、何国王、大小安国王、穆国王、乌那葛国王、寻勿国王、火寻国王、西女国王、大秦国王、舍卫国王、波罗柰国王、帝那忽国王、伽摩路王、乾陀罗王、乌长国王、迦叶弥罗国王、迦罗王、不路罗王、泥婆罗王、热吒国王、师子国王、拘尸那揭罗王、毘舍离王、劫毘陀王、室羅伐王、瞻波羅国王、三摩咀吒王、乌荼国王、苏剌吒国王、信度国王、乌刺尸王、扈利国王、狗头国王、色伽栗王、漫吐𠼦王、泥拔国王、越底延王、奢彌国王、小人国王、轩渠国王、陀罗伊罗王、狼揭罗王、五天竺国王，如是等八十余国王，及其妃后，并其眷属，周匝围遶，皆来听法。尔时老君告诸国王：“汝等心毒，好行杀害，唯食血肉，断众生命。我今为汝说夜叉经，令汝断肉专食麦麨，勿为屠杀。不能断者，以自死肉。胡人佷戾，不识亲疏，唯好贪婬，一无恩义。鬚髮拳鞠，梳洗至难。性既羶腥，体多垢秽。使其修道，烦恼行人。是故普令剔除鬚髮，随汝本俗而衣氈裘。教汝小道，令渐修学，兼持禁戒，稍习慈悲。每月十五日，常须懺悔。”又以神力为化佛形，腾空而来，高丈六身，体作金色，面恒东向，示不忘本。以我东来故显斯状，令其见者，发慈善心。汝等国王，所有朝拜一像吾面，东向政事。如是不久，过䓗岭山，中有深池，毒龙居止。五百商旅，宿于池滨，为龙所害，竟不遗一。我遗其国渴叛陀王传祝与之，就池行法，龙王恐怖，乃变为人，谢过向王请移别住，不复於此更损人民，令后往来绝其伤害。次即南出至于烏场，遍历五天，入摩竭国。我衣素服，手执空壶，置精舍中，立浮屠教，号清净佛。令彼剎利婆罗门等而奉事之，以求无上正真之道。历年三八，穆王之時，我還中夏，使入東海，至于蓬莱方丈等洲，到於扶桑，暂过大帝之所，挍集仙品称位高下。又经八王二百餘载，幽深演之時，岁次辛酉，三川震荡，王者将亡，数遭百六，非人可制。我更西度，教化诸国。次入西海，至于聚窟流麟等洲，总召十方神仙大士及初得道地下主者并未授任遊散仙人至孝至忠適經歷度者，如是等辈八万余人，挍量功德行業轻重，授其职位五等仙官二十七品仙真上圣岳渎三天，咸悉补拟如是。又经六十餘载，桓王之時，岁次甲子一阴之月，我令尹喜，乘彼月精，降中天竺国入乎白净夫人口中託廕而生，号为悉达。舍太子位，入山修道，成无上道，号为佛陀。始建悉曇十二文字，展转离合三万餘言，广说经誡，求无上法。又破九十六种邪道。历年七十，示人涅槃。襄王之時，其岁乙酉，我還中國，教化天人，乃授孔丘仁义等法。尔后王诞六十年间，分国从都，王者无德，我即上登崑崙，飞昇紫微，布气三界，含养一切。后经四百五十餘年，我乘自然光明道气，从真寂境飞入西那玉界苏隣国中，降诞王室，示为太子，捨家入道，号末摩尼。转大法轮，说经誡律定慧等法，乃至三际及二宗门，教化天人，令知本際。上至明界，下及幽塗，所有众生，皆由此度。摩尼之后，年垂五九，金气将兴，我法当盛。西方圣象，衣彩自然，来入中洲是効也。当此之时，黄白气合，三教混齐，同归于我。仁祠精舍，接栋连甍，翻演后圣大明尊法。中洲道士，广说因缘，为世舟航，大弘法事。动植含气，普皆救度。是名总摄一切法门。}%
