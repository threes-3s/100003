@{佛說迴向輪經一卷}@
%{佛说迴向轮经一卷}%

@{于闐三藏尸羅達摩於北庭龍興寺譯}@
%{于阗三藏尸罗达摩于北庭龙兴寺译}%

@{如是我聞：}@
%{如是我闻：}%

@{一時佛在大摩尼金剛寶山峯中，與大菩薩眾俱。爾時世尊告金剛摩尼菩薩言：佛子！若有菩薩求大菩提，為欲救度一切有情，已受菩薩律儀戒，學已曾發起大菩提心，有大悲愍，常欲奉事一切如來，欲廣積集諸大菩薩福德資糧、欲證佛智、欲以無礙等持總持諸解脫門神通遊戲、欲令虛空成大庫藏、欲令自手似如意寶作是奉施，唯願一切諸佛世尊、已住十地諸大菩薩、持金剛者當憶念我。弟子某甲已發菩提心，未安住正道，今持身心，於一切時以一切種奉施三世諸佛菩薩。願大自在諸佛如來、已證大地一切菩薩當攝受我，令我大福德智慧資糧，猛利精進廣大心量，寂靜調伏神通自在，波羅蜜多速得圓滿。}@
%{有一次，佛在摩尼金刚宝山峰中，与大菩萨众一起。这时世尊对金刚摩尼菩萨说：“佛子！如果有菩萨追求大菩提，为了想要救度一切有情，已经受了菩萨律仪戒，学习后曾发起了大菩提心，有大悲悯，常常想要奉事一切如来，想要广积集诸大菩萨福德资粮、想要证得佛智、想要以无碍等持总持诸解脱门神通游戏、想要令虚空成为大库藏、想要令自己的手像如意宝一样作是奉施，唯愿一切诸佛世尊、已经住十地诸大菩萨、持金刚者应当忆念我。弟子某甲已经发了菩提心，还没有安住正道，现在持身心，于一切时以一切种奉施三世诸佛菩萨。愿大自在诸佛如来、已经证得大地一切菩萨应当摄受我，令我大福德智慧资粮，猛利精进广大的心量，寂静调伏神通自在，波罗蜜多速得圆满。”}%

@{復作是言：唯大悲者當憶念我，弟子某甲墮在生死繫以大縛，閉居牢獄離正道法，逼以彊力煩惱怨敵，無怙無救、無目無依，無將無導遊行僻路，趣向生死背大涅槃，順諸惡趣將墮險路，臨仆惡道常遇惡友，離善知識迷於邪正、有利無利、有義無義，遠離諸善成就不善，常背賢聖諸佛菩薩，生老病死憂惱所迫，不得安隱無怖無畏，心常散亂闕修寂靜調伏施戒及不放逸，遠離等持總持二門十地法忍，不能安住甚深般若波羅蜜多及平等性，不修無量慈悲喜捨，不具菩薩三聚戒蘊，遠離無障無礙大智，不能安住於寂滅因善成立法，遠離神通力無所畏，不住正念不能成就隨行趣入，無忘失法匱諸功德，見取疑惑障於通達七等覺支，闕修如實八聖道支，無量百千苦惱所逼，而常熾然眾苦逼迫，心常下劣忿恨散亂，常順煩惱。唯願一切諸佛菩薩，依大悲愍為我救護、為我歸依、為我導師。唯願令我速得圓滿大正覺路，大菩提道菩提資糧。又願令我速得圓滿如來十力、四無所畏、十八不共諸如來法，無礙辯才等持解脫陀羅尼門，功德神通波羅蜜多。又願與我一切成就一切功德。}@
%{又作是言：“唯大悲者应当忆念我，弟子某甲堕在生死系以大缚，闭居牢狱离正道法，逼以强力烦恼怨敌，无怙无救、无目无依，无将无导游行僻路，趣向生死背大涅槃，顺诸恶趣将堕险路，临仆恶道常遇恶友，离善知识迷于邪正、有利无利、有义无义，远离诸善成就 不善，常背贤圣诸佛菩萨，生老病死忧恼所迫，不得安隐无怖无畏，心常散乱阙修寂静调伏施戒及不放逸，远离等持总持二门十地法忍，不能安住甚深般若波罗蜜多及平等性，不修无量慈悲喜捨，不具菩萨三聚戒蕴，远离无障无碍大智，不能安住于寂灭因善成立法，远离神通力无所畏，不住正念不能成就随行趣入，无忘失法匮诸功德，见取疑惑障于通达七等觉支，阙修如实八圣道支，无量百千苦恼所逼，而常炽然众苦逼迫，心常下劣忿恨散乱，常顺烦恼。唯愿一切诸佛菩萨，依大悲悯为我救护、为我归依、为我导师。唯愿令我速得圆满大正觉路，大菩提道菩提资粮。又愿令我速得圆满如来十力、四无所畏、十八不共诸如来法，无碍辩才等持解脱陀罗尼门，功德神通波罗蜜多。又愿与我一切成就一切功德。”}%

@{復次為轉廣大供養，應作是言：又願一切諸佛世尊、已得大勢諸菩薩眾當憶念我。弟子某甲，今於一切佛菩薩所轉大恭敬，承事供養以身奉獻。所有十方諸世界中大莊嚴具，所謂種種寶宮，諸寶莊嚴寶樹寶山、寶座寶壇，珍寶行列寶蓋寶幢，寶飾瓔珞真珠羅網，寶器寶聚積寶光焰。諸寶洲中大末尼寶，清淨燈樹寶鈴和鳴，末尼光曜真金纓拂，垂覆連接妙金蓮花，閻浮檀金以為其鬚。金樹行列種種寶宮，寶雲靉靆雨眾寶渧。諸寶藏殿眾妙末尼，閒錯墻壁寶珠欄楯。大持明者可樂圓苑，屋宅寶宮殿堂樹林皆可愛樂。以如是等無攝無受，迴向一切諸佛菩薩。於贍部洲所有妙藥長壽藥類，諸末尼寶能與有情所求眾藥，自然成美殊勝飲食。并諸香樹種種異類，旃檀妙樹、阿伽盧樹、沈水赤檀、大葉恒花、能醉香等諸樹種類，可樂妙香無攝無受諸如意樹。於大海中種種異類，諸末尼寶如意寶珠，及須彌山、鷄娑囉山、香山、摩尼耶山、尹地(二合)耶大山、曼陀羅山、金剛山等，諸大山中種種寶峯、寶臺寶石、寶窟寶宮、寶飾寶片眾寶階道。諸末尼柱諸寶燈輪，諸瑠璃等末尼種類。所有天上無主天宮，天諸名花悅意樂見，天諸樂具微風吹動，空宮行伍和鳴美聲，天諸音樂不鼓自然出美妙聲。天諸眾鳥住空宮中，鳴妙音聲并諸寶雲出大美聲，天諸末尼歌詠音樂。并諸妙香花樹鬘樹、塗香燒香樹、燈樹幢樹、幡樹寶樹。此等一切無所攝受，奉施一切諸佛菩薩。所有一切佛眼所覩，諸佛剎中大供養雲，花雲、香雲、鬘雲、燒香雲、塗香雲、寶蓋雲、寶幢雲、寶幡雲、寶衣雲、寶聚雲、寶器雲、大末尼聚雲，種種微妙大寶珠雲。又以香油滿大燈器量等千界，燃以燈炷量百須彌，奉施一切諸佛世尊、諸大菩薩。由是供養所生勝福，並將迴向無上菩提。如過去佛所修諸善，以無所得而為方便，迴向菩提；我亦如是持此功德，迴向無上正等菩提。勸請諸佛，唯願往赴菩提道場、降伏魔怨、證大菩提、轉大法輪。欲滅度者，為諸有情勸請，願住滿一大劫。隨喜一切諸佛菩薩、一切有情所修諸福。發露懺悔一切諸罪，猶如三世諸佛菩薩懺悔罪障，我亦如是願罪銷滅。奉施乃至懺悔已畢，即以淨心憶念一切諸佛菩薩，對佛像前誦此密言滿足八遍。密言曰：}@
%{其次，为了转广大供养，应当作是言：“又愿一切诸佛世尊、已经得大势诸菩萨众应当忆念我。弟子某甲，现在于一切佛菩萨所转大恭敬，承事供养以身奉献。所有十方诸世界中大庄严具，所谓种种宝宫，诸宝庄严宝树宝山、宝座宝坛，珍宝行列宝盖宝幢，宝饰璎珞真珠罗网，宝器宝聚积宝光焰。诸宝洲中大末尼宝，清净灯树宝铃和鸣，末尼光曜真金缨拂，垂覆连接妙金莲花，阎浮檀金以为其须。金树行列种种宝宫，宝云靉靆雨众宝渧。诸宝藏殿众妙末尼，闲错墙壁宝珠栏楯。大持明者可乐圆苑，屋宅宝宫殿堂树林皆可爱乐。以如是等无摄无受，迴向一切诸佛菩萨。于赡部洲所有妙药长寿药类，诸末尼宝能与有情所求众药，自然成美殊胜饮食。并诸香树种种异类，旃檀妙树、阿伽卢树、沈水赤檀、大叶恒花、能醉香等诸树种类，可乐妙香无摄无受诸如意树。于大海中种种异类，诸末尼宝如意宝珠，及须弥山、鷄娑囉山、香山、摩尼耶山、尹地(二合)耶大山、曼陀罗山、金刚山等，诸大山中种种宝峰、宝台宝石、宝窟宝宫、宝饰宝片众宝阶道。诸末尼柱诸宝灯轮，诸瑠璃等末尼种类。所有天上无主天宫，天诸名花悦意乐见，天诸乐具微风吹动，空宫行伍和鸣美声，天诸音乐不鼓自然出美妙声。天诸众鸟住空宫中，鸣妙音声并诸宝云出大美声，天诸末尼歌詠音乐。并诸妙香花树鬘树、涂香烧香树、灯树幢树、幡树宝树。此等一切无摄无受，奉施一切诸佛菩萨。所有一切佛眼所睹，诸佛剎中大供养云，花云、香云、鬘云、烧香云、塗香雲、宝盖云、宝幢云、宝幡云、宝衣云、宝聚云、宝器云、大末尼聚云，种种微妙大宝珠云。又以香油满大灯器量等千界，燃以灯炷量百须弥，奉施一切诸佛世尊、诸大菩萨。由此供养所生胜福，并将迴向无上菩提。如过去佛所修诸善，以无所得而为方便，迴向菩提；我亦如是持此功德，迴向无上正等菩提。劝请诸佛，唯愿往赴菩提道场、降伏魔怨、证大菩提、转大法轮。欲灭度者，为诸有情劝请，愿住满一大劫。随喜一切诸佛菩萨、一切有情所修诸福。发露忏悔一切诸罪，犹如三世诸佛菩萨忏悔罪障，我亦如是愿罪销灭。奉施乃至忏悔已毕，即以净心忆念一切诸佛菩萨，对佛像前诵此密言满足八遍。密言曰：”}%

@{唵娑頗(二合)羅裟頗(二合)羅微摩那娑(去引)囉摩訶(引)若縛吽}@
%{唵娑婆罗娑婆罗微摩那娑罗摩诃若缚吽}%

@{誦密言已，即便隨欲成就天妙大供養雲，一切佛所而得現前。若善男子或善女人繫念於佛，或晝或夜轉誦如是大迴向輪，此善男子或善女人諸罪銷滅，一切煩惱漸得微薄，能獲如前所說功德。若轉一遍得百梵福，夢常見佛，命終之後得生淨土。}@
%{诵密言已，即便随欲成就天妙大供养云，一切佛所而得现前。若善男子或善女人繫念于佛，或昼或夜转诵如是大迴向轮，此善男子或善女人诸罪销灭，一切烦恼渐得微薄，能获如前所说功德。若转一遍得百梵福，梦常见佛，命终之后得生净土。}%

@{佛說是經已，諸菩薩眾歡喜奉行。}@
%{佛说是经已，诸菩萨众欢喜奉行。}%

@{佛說迴向輪經}@
%{佛说迴向轮经}%
