@{佛說大吉祥天女十二名號經}@
%{佛说大吉祥天女十二名号经}%

@{開府儀同三司特進試鴻臚卿肅國公食邑三千戶賜紫贈司空諡大鑒正號大廣智大興善寺三藏沙門不空奉詔譯}@
%{开府仪同三司特进试鸿胪卿肃国公食邑三千户赐紫赠司空谥大鉴正号大广智大兴善寺三藏沙门不空奉诏译}%

@{如是我聞：}@
%{如是我闻：}%

@{一時薄伽梵在安樂世界。爾時觀自在菩薩來詣佛所，頭面禮佛足，退坐一面。}@
%{一时薄伽梵在安乐世界。尔时观自在菩萨来诣佛所，头面礼佛足，退坐一面。}%

@{爾時大吉祥天女菩薩摩訶薩亦往佛所，稽首佛足，退坐一面。}@
%{尔时大吉祥天女菩萨摩诃萨亦往佛所，稽首佛足，退坐一面。}%

@{爾時世尊為欲利益薄福貧窮諸有情故，見吉祥天女，告觀自在菩薩言：若有苾芻、苾芻尼、近事男、近事女及彼一切有情之類，知此大吉祥天女十二名號，受持讀誦、修習供養、為他宣說，能除一切貧窮業障，獲得豐饒財寶富貴。爾時會中一切天龍八部異口同音咸作是言。世尊所說真實不虛。我等願聞十二名號：唯願世尊大悲演說。佛言：汝當善聽，今為汝說。所謂：}@
%{尔时世尊为欲利益薄福贫穷诸有情故，见吉祥天女，告观自在菩萨言：若有比丘、比丘尼、近事男、近事女及彼一切有情之类，知此大吉祥天女十二名号，受持读诵、修习供养、为他宣说，能除一切贫穷业障，获得丰饶财宝富贵。尔时会中一切天龙八部异口同音咸作是言。世尊所说真实不虚。我等愿闻十二名号：唯愿世尊大悲演说。佛言：汝当善听，今为汝说。所谓：}%

@{吉慶、吉祥、蓮華、嚴飾、具財、白色、大名稱、大光曜、施食者、施飲者、寶光、大吉。}@
%{吉庆、吉祥、莲花、严饰、具财、白色、大名称、大光曜、施食者、施饮者、宝光、大吉。}%

@{是十二名號：汝當受持。我今復說是吉祥言曰：}@
%{是十二名号：汝当受持。我今复说是吉祥言曰：}%

@{怛儞也(二合)他室哩(二合)抳室哩(二合)抳(二)薩嚩迦哩野娑馱𩕳悉𩕳悉𩕳𩕳𩕳𩕳𩕳阿落乞史茗曩捨野娑嚩(二合引)訶}@
%{怛儞也(二合)他室哩(二合)抳室哩(二合)抳(二)萨嚩迦哩野娑驮𩕳悉𩕳悉𩕳𩕳𩕳𩕳𩕳阿落乞史茗曩捨野娑嚩(二合引)訶}%

@{爾時世尊說是陀羅尼已，告觀自在菩薩言：此大吉祥陀羅尼及十二名號，能除貧窮、一切不祥，所有願求皆得圓滿。若能晝夜三時讀誦此經，每時三遍，或常受持不間，作饒益心隨力虔誠供養大吉祥天女菩薩，速獲一切財寶豐樂吉祥。時觀自在菩薩及諸大眾天龍八部，從佛聞說十二名號及真言，歎未曾有，皆大歡喜，信受奉行。}@
%{尔时世尊说是陀罗尼已，告观自在菩萨言：此大吉祥陀罗尼及十二名号，能除贫穷、一切不祥，所有愿求皆得圆满。若能昼夜三时读诵此经，每时三遍，或常受持不间，作饶益心随力虔诚供养大吉祥天女菩萨，速获一切财宝丰乐吉祥。时观自在菩萨及诸大众天龙八部，从佛闻说十二名号及真言，叹未曾有，皆大欢喜，信受奉行。}%

@{佛說大吉祥天女十二名號經}@
%{佛说大吉祥天女十二名号经}%
