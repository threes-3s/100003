@{穢跡金剛說神通大滿陀羅尼法術靈要門一卷}@
%{秽迹金刚说神通大满陀罗尼法术灵要门一卷}%

@{北天竺國三藏沙門阿質達霰唐言無能勝將譯}@
%{北天竺国三藏沙门阿质达霰唐言无能胜将译}%

@{如是我聞：}@
%{如是我闻：}%

@{一時佛在拘尸那國力士生處跋提河邊娑羅雙樹間。}@
%{一时佛在拘尸那国力士生处跋提河边娑罗双树间。}%

@{爾時如來臨入涅槃，是時有無量百千萬眾天龍八部人非人等，啼泣向佛四面哽咽悲惱而住。}@
%{尔时如来临入涅槃，是时有無量百千萬众天龙八部人非人等，啼泣向佛四面哽咽悲恼而住。}%

@{爾時復有諸天大眾、釋提桓因等皆來供養，唯有䗍髻梵王將諸天女，依於四面圍繞而坐，前後天女千萬億眾共相娛樂，聞如來入般涅槃而不來覲省。}@
%{尔时复有诸天大众、释提桓因等皆来供养，唯有䗍髻梵王将诸天女，依于四面围绕而坐，前后天女千万亿众共相娱乐，闻如来入般涅槃而不来觐省。}%

@{時諸大眾為言：今日如來臨般涅槃，是彼梵王何不來耶？其王必有我慢之心而不來至此。}@
%{时诸大众为言：今日如来临般涅槃，是彼梵王何不来耶？其王必有我慢之心而不来至此。}%

@{我等徒眾驅使小呪仙往彼令取。}@
%{我等徒众驱使小咒仙往彼令取。}%

@{作是語已，策百千眾呪仙到於彼處，乃見種種不淨而為城塹。}@
%{作是语已，策百千众咒仙到于彼处，乃见种种不净而为城塹。}%

@{其仙見已，各犯呪而死。}@
%{其仙见已，各犯呪而死。}%

@{時諸大眾怪未曾有。}@
%{时诸大众怪未曾有。}%

@{復策無量金剛，亦令持呪而去，乃至七日無人取得。}@
%{复策无量金刚，亦令持呪而去，乃至七日无人取得。}%

@{大眾見是事倍復悲哀。}@
%{大众见是事倍复悲哀。}%

@{爾時大眾同聲而說偈言：}@
%{尔时大众同声而说偈言：}%

@{苦哉大聖尊，入真何太速？}@
%{苦哉大圣尊，入真何太速？}%

@{諸天猶決定，天人追喚得。}@
%{诸天犹决定，天人追唤得。}%

@{痛哉天中天，入真如火滅。}@
%{痛哉天中天，入真如火灭。}%

@{時諸大眾說此偈已，倍復哽咽悲啼嘷哭。}@
%{时诸大众说此偈已，倍复哽咽悲啼嘷哭。}%

@{是時如來愍諸大眾，即以大遍知神力，隨左心化出不壞金剛。}@
%{是时如来愍诸大众，即以大遍知神力，随左心化出不坏金刚。}%

@{即於眾中從座而起，白大眾言：我有大神呪，能取彼梵王。}@
%{即于众中从座而起，白大众言：我有大神呪，能取彼梵王。}%

@{作是語已，即於大眾之中顯大神通，變此三千大千世界六返震動，天宮、龍宮、諸鬼神宮皆悉崩摧。}@
%{作是语已，即于大众之中显大神通，变此三千大千世界六返震动，天宫、龙宫、诸鬼神宮皆悉崩摧。}%

@{即自騰身至梵王所，以指指之，其彼醜穢物變為大地。}@
%{即自腾身至梵王所，以指指之，其彼丑秽物变为大地。}%

@{爾時金剛至彼報言：汝大愚癡！我如來欲入涅槃，汝何不去？}@
%{尔时金刚至彼报言：汝大愚癡！我如来欲入涅槃，汝何不去？}%

@{即以金剛不壞之力微以指之，梵王發心至如來所。}@
%{即以金刚不坏之力微以指之，梵王发心至如来所。}%

@{爾時大眾讚言：大力士！汝能有是神力，取彼梵王來至於此。}@
%{尔时大众赞言：大力士！汝能有是神力，取彼梵王来至于此。}%

@{時金剛即報言：若有世間眾生，被諸天惡魔一切外道所惱亂者，但誦我呪十萬遍，我自現身令一切有情隨意滿足，永離貧窮常令安樂。}@
%{时金刚即报言：若有世间众生，被诸天恶魔一切外道所恼乱者，但诵我呪十万遍，我自现身令一切有情随心满足，永离贫穷常令安乐。}%

@{其呪如是。}@
%{其呪如是。}%

@{先發此大願：南無我本師釋迦牟尼佛。}@
%{先发此大愿：南无我本师释迦牟尼佛。}%

@{於如來滅後受持此呪，誓度群生，令佛法不滅久住於世。}@
%{于如来灭后受持此呪，誓度群生，令佛法不灭久住于世。}%

@{說是願已，即說大圓滿陀羅尼神呪穢跡真言曰：}@
%{说是愿已，即说大圆满陀罗尼神呪秽迹真言曰：}%

@{唵𠲽咶啒㖀摩訶鉢囉(二合)𭉆那𠵨(三音)吻汁吻(四音)微咭微摩那栖(六音)嗚深慕(七音)啒㖀𤙖𤙖泮泮泮娑訶}@
%{唵𠲽咶啒㖀摩訶鉢囉(二合)𭉆那𠵨(三音)吻汁吻(四音)微咭微摩那栖(六音)嗚深慕(七音)啒㖀𤙖𤙖泮泮泮娑訶}%

@{時彼金剛說此呪已，復作是言：我於如來滅後常誦此呪。}@
%{时彼金刚说此呪已，复作是言：我于如来灭后常诵此呪。}%

@{若有眾生請願受持此呪者，我常為給使者，令所求如願。}@
%{若有众生请愿受持此呪者，我常为给使者，令所求如愿。}%

@{我今於如來前說此神呪，唯願如來於真中照知我等。}@
%{我今于如来前说此神呪，唯愿如来于真中照知我等。}%

@{世尊！若有眾生多被諸惡鬼神之所惱亂，此呪者皆不能為害，永離苦難。}@
%{世尊！若有众生多被诸恶鬼神之所恼乱，此呪者皆不能为害，永离苦难。}%

@{世尊！若有善男子善女人欲救療萬病者，誦上呪四十萬遍，見有病者治之有驗。}@
%{世尊！若有善男子善女人欲救疗万病者，诵上呪四十万遍，见有病者治之有验。}%

@{無問淨與不淨，隨意驅使，我當隨從滿一切願。}@
%{无问净与不净，随心驱使，我当随从满一切愿。}%

@{若欲令枯樹生枝葉者，取白膠香一大兩塗樹心，楊枝呪樹一百遍，日三時，至滿三日即生華果。}@
%{若欲令枯树生枝叶者，取白胶香一大两涂树心，杨枝呪树一百遍，日三时，至满三日即生华果。}%

@{若欲令枯泉出水者，淨灰圍之，即井華水三斗置泉水中，於寅時呪一百八遍，水如車輪涌出。}@
%{若欲令枯泉出水者，净灰围之，即井华水三斗置泉水中，于寅时呪一百八遍，水如车轮涌出。}%

@{若欲令枯山生草木，取鑌鐵刀一口，於四方圍山，呪三千遍，七日滿則生。}@
%{若欲令枯山生草木，取鑌铁刀一口，于四方围山，呪三千遍，七日满则生。}%

@{若欲令野獸歸伏者，取安悉香燒，向有獸住處呪一千遍，其獸至夜間並集持法人門首，歸降如人間六畜相似，隨意驅使永不相捨。}@
%{若欲令野兽归伏者，取安悉香烧，向有兽住处呪一千遍，其兽至夜间并集持法人门首，归降如人间六畜相似，随心驱使永不相捨。}%

@{若令夜叉自來歸降者，取桃枝十翦齊截，取水一石煎取五斗，澇桃柳枝出，以丁香三大兩、乳頭香三大兩、白膠香三大兩，後和柳水煎取五斗，即置一破盆中。}@
%{若令夜叉自来归降者，取桃枝十翦齐截，取水一石煎取五斗，涝桃柳枝出，以丁香三大两、乳头香三大两、白胶香三大两，后和柳水煎取五斗，即置一破盆中。}%

@{取一桃枝長三尺，攪水誦呪一百遍，一切夜叉羅剎皆來現，共行法人語，請求與人先為侍者。}@
%{取一桃枝长三尺，搅水诵呪一百遍，一切夜叉罗剎皆来现，共行法人语，请求与人先为侍者。}%

@{若令諸惡鬼神毒蛇蝎猛獸等毒以滅者，取淨灰圍所居穴孔，並自出來，當微出聲呪之一百遍，其蛇等一切蠱獸各滅毒心不敢傷人，速得解脫。}@
%{若令诸恶鬼神毒蛇蝎猛兽等毒以灭者，取净灰围所居穴孔，并自出来，当微出声呪之一百遍，其蛇等一切蛊兽各灭毒心不敢伤人，速得解脱。}%

@{若令惡狗不傷人者，取食一摶呪七遍與食，永不傷人復不出聲。}@
%{若令恶狗不伤人者，取食一摶呪七遍与食，永不伤人复不出声。}%

@{若令惡人來降伏者，書前人姓名，置呪人脚下，呪之百遍，心念彼人，其人立至，降伏捨怨憎之心。}@
%{若令恶人来降伏者，书前人姓名，置呪人脚下，呪之百遍，心念彼人，其人立至，降伏舍怨憎之心。}%

@{若欲人相憎者，書彼二人名號，於自足下，呪二百一十八遍，其人等便相離背不相愛敬。}@
%{若欲人相憎者，书彼二人名号，于自足下，呪二百一十八遍，其人等便相离背不相爱敬。}%

@{若有相憎人令相愛敬者，即書取彼名姓，於自足下，呪一百八遍，其人便相愛重永不相捨。}@
%{若有相憎人令相爱敬者，即书取彼名姓，于自足下，呪一百八遍，其人便相爱重永不相捨。}%

@{若有未安樂之人令安樂者，取前人名字書足下，呪三百遍，當為彼人發大誓願。}@
%{若有未安乐之人令安乐者，取前人名字书足下，呪三百遍，当为彼人发大誓愿。}%

@{我於彼時即自送，辯才無滯，隨行者意所須之者並悉施與。}@
%{我于彼时即自送，辩才无滞，随行者意所须之者并悉施与。}%

@{若持呪人求種種珍寶摩尼如意珠等者，但至心誦呪自限多少，我即自送，滿其所願。}@
%{若持呪人求种种珍宝摩尼如意珠等者，但至心诵呪自限多少，我即自送，满其所愿。}%

@{若欲治人病者，作頓病印。}@
%{若欲治人病者，作顿病印。}%

@{先以左手頭指中指押索文，印呪之一百遍，以印頓病人七下立差。}@
%{先以左手头指中指押索文，印呪之一百遍，以印顿病人七下立差。}%

@{若病人臨欲死者，先於禁五路印然後治之，即不死印目。}@
%{若病人临欲死者，先于禁五路印然后治之，即不死印目。}%

@{如是先准印，以無名指屈向掌中，竪小指，呪之百遍，其患速除。}@
%{如是先准印，以无名指屈向掌中，竪小指，呪之百遍，其患速除。}%

@{若治邪病者，但於病患人頭邊燒安悉香誦之，呪立除之。}@
%{若治邪病者，但于病患人头边烧安悉香诵之，呪立除之。}%

@{若蟲毒病者，書患人名字紙上呪之即差。}@
%{若虫毒病者，书患人名字纸上呪之即差。}%

@{治精魅病者，亦如法。}@
%{治精魅病者，亦如法。}%

@{若治伏連病者，書患人姓名及作病鬼姓名，埋患人床下呪之，其鬼遠奉名字自出現身，便令彼鬼看三世之事，一一具說向人，其病速差。}@
%{若治伏连病者，书患人姓名及作病鬼姓名，埋患人床下呪之，其鬼远奉名字自出现身，便令彼鬼看三世之事，一一具说向人，其病速差。}%

@{若有患時氣病者，呪師見之即差。}@
%{若有患时气病者，呪师见之即差。}%

@{若欲令行病鬼王不入界者，於十齋日誦我此呪一千八遍，能除萬里病患。}@
%{若欲令行病鬼王不入界者，于十斋日诵我此呪一千八遍，能除万里病患。}%

@{穢跡金剛說神通大滿陀羅尼法術靈要門一卷}@
%{秽迹金刚说神通大满陀罗尼法术灵要门一卷}%
