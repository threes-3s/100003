@{明佛法根本碑}@
%{明佛法根本碑}%

@{大興善寺大曼拏攞阿闍梨三藏智慧論述}@
%{大兴善寺大曼荼罗阿阇梨三藏智慧论述}%

@{佛根本者。薄伽梵大毘盧遮那。為諸佛所依。}@
%{佛的根本，是薄伽梵大毘卢遮那，是所有佛陀的依靠。}%

@{法根本者。真言陀羅尼。為諸法所依。}@
%{法的根本，是真言陀罗尼，是所有法的依靠。}%

@{十方法界塵剎海會一切如來果滿聖賢。皆依毘盧遮那淨妙法身。現自他受用及變化身。}@
%{十方世界尘刹海会一切如来，果满圣贤，都依毘卢遮那净妙法身，现自他受用及变化身。}%

@{所詮教理皆真言陀羅尼門。流演三藏教法。既隨根性。有大小乘三藏。}@
%{所诠教理，都是真言陀罗尼门，流演三藏教法。既随根性，有大乘和小乘三藏。}%

@{各證戒定慧及蘊處界緣聖諦食等法。所謂素怛覽比擿迦。唐言契經藏。}@
%{各自证戒定慧及蕴处界缘圣谛食等法。所谓素怛览比擿迦，唐言契经藏。}%

@{微奈耶比擿迦。唐言調伏藏。}@
%{微奈耶比擿迦，唐言调伏藏。}%

@{阿毘達磨比擿迦。唐言對法藏。即是契經律論藏。故稱三藏。}@
%{阿毘达磨比擿迦，唐言对法藏。即是契经律论藏，故称三藏。}%

@{真言陀羅尼門一字具攝一切三藏教理行果。若解一尊陀羅尼教。即三藏陀羅尼者。唐言總持者。}@
%{真言陀罗尼门，一字具摄一切三藏教理行果。若解一尊陀罗尼教，即三藏陀罗尼者，唐言总持者。}%

@{持一切惡法不生。持一切善法不滅。摧却一切雜染之法。證得清淨法界等流教法。}@
%{持一切恶法不生，持一切善法不灭，摧却一切杂染之法，证得清净法界等流教法。}%

@{言總藏持者。於一字義中。悟無量百千甚深妙義。修行宣說逆順自在。}@
%{言总藏持者，於一字义中，悟无量百千甚深妙义，修行宣说逆顺自在。}%

@{言三摩地總持者。由此陀羅尼故。三摩地現前。悟無量百千三摩地門。}@
%{言三摩地总持者，由此陀罗尼故，三摩地现前，悟无量百千三摩地门。}%

@{是故菩薩常於六趣示現受生。不被煩惱隨煩惱壞。證大神通。成就利樂無邊有情。}@
%{是故菩萨常於六趣示现受生，不被烦恼随烦恼坏，证大神通，成就利乐无边有情。}%

@{言文字總持者。由此陀羅尼。成就於一字中所聞所誦無量蘇多羅。永不忘失。}@
%{言文字总持者，由此陀罗尼，成就於一字中所闻所诵无量苏多罗，永不忘失。}%

@{當知陀羅尼者。遍持三身大功德法佛之法性法住法界。總持諸法也。}@
%{当知陀罗尼者，遍持三身大功德法佛之法性法住法界，总持诸法也。}%

@{三世如來皆依此門而成正覺。若樂修行者。應從瑜珈阿闍梨。發無上大菩提心。}@
%{三世如来皆依此门而成正觉。若乐修行者，应从瑜珈阿阇梨，发无上大菩提心。}%

@{受三摩耶戒。入大曼拏攞得灌頂者。然許授受修行也。}@
%{受三摩耶戒，入大曼荼罗得灌顶者，然许授受修行也。}%

@{受大毘盧遮那一切如來五智灌頂。紹阿闍梨位。方可傳教也。}@
%{受大毘卢遮那一切如来五智灌顶，绍阿阇梨位，方可传教也。}%

@{灌頂者冊命受位之義。受佛智體金剛名號。從此已後。受得廣大甚深不思議法。}@
%{灌顶者册命受位之义，受佛智体金刚名号，从此已后，受得广大甚深不可思议法。}%

@{超越二乘十地。名大金剛薩埵。阿闍梨者。紹佛傳法。行如來事。}@
%{超越二乘十地，名大金刚萨埵。阿阇梨者，绍佛传法，行如来事。}%

@{修佛身密之戒律。持佛語密之真言。依佛心密之正智。為有情三密之度門。}@
%{修佛身密之戒律，持佛语密之真言，依佛心密之正智，为有情三密之度门。}%

@{成無上三身之果位。示教示歸。稽首世尊大慈悲者。開演法門無教。}@
%{成无上三身之果位，示教示归。稽首世尊大慈悲者，开演法门无教。}%

@{斯乃普應群心。大略八萬四千。總攝在其三藏。}@
%{斯乃普应群心，大略八万四千，总摄在其三藏。}%

@{未入正法者。令入正法。故說修多羅藏也。}@
%{未入正法者，令入正法，故说修多罗藏也。}%

@{入正法者。令受持學處。故說微奈耶藏。}@
%{入正法者，令受持学处，故说微奈耶藏。}%

@{已受持學處者。令通達諸法真實性相。故說阿毘達磨藏。}@
%{已受持学处者，令通达诸法真实性相，故说阿毘达磨藏。}%

@{既隨根性。遂有大小乘三藏。各詮戒定慧學。依教信解。修行相應。證成其果。}@
%{既随根性，遂有大乘和小乘三藏，各诠戒定慧学，依教信解，修行相应，证成其果。}%

@{小即四果三覺。大即地前十地。皆是佛說。咸指佛心。}@
%{小即四果三觉，大即地前十地，皆是佛说，咸指佛心。}%

@{又有最上乘三藏。亦名佛乘。圓開灌頂超昇等妙之尊。三密四印相應。頓證三身佛果。}@
%{又有最上乘三藏，亦名佛乘，圆开灌顶超升等妙之尊，三密四印相应，顿证三身佛果。}%

@{指歸曰。}@
%{指归曰：}%

@{一乘三藏佛法根源大覺開示}@
%{一乘三藏佛法根源大觉开示}%

@{灌頂相傳覺入悟入三業清堅}@
%{灌顶相传觉入悟入三业清坚}%

@{受佛等戒上如來禪真言慧解}@
%{受佛等戒上如来禅真言慧解}%

@{知見無邊分明了了月滿珠圓}@
%{知见无边分明了了月满珠圆}%

@{普周無盡利樂隨緣}@
%{普周无尽利乐随缘}%

@{此教有十萬誐他。灌頂傳受。乃至一切如來三密內證同體加持。一一修行。從師指授。}@
%{此教有十万誐他，灌顶传受，乃至一切如来三密内证同体加持，一一修行，从师指授。}%

@{發一心是諸佛心。修一行是諸佛行。悟一法總持諸法了。}@
%{发一心是诸佛心，修一行是诸佛行，悟一法总持诸法了。}%

@{諸法共依一演。一字生無量字入一字。}@
%{诸法共依一演，一字生无量字入一字。}%

@{字體本空。實性無窮。執持情剎。法佛真宮。}@
%{字体本空，实性无穷，执持情刹，法佛真宫。}%

@{無邊聖會。互即重重。或收或教。殊圓月貫。心鏡照明。菩提果滿。}@
%{无边圣会，互即重重，或收或教，殊圆月贯，心镜照明，菩提果满。}%

@{成濟無住。真常不斷。}@
%{成济无住，真常不断。}%

@{根本佛法碑}@
%{根本佛法碑}%
