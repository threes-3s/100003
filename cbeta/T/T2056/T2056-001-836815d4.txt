@{大唐故大德贈司空大辨正廣智不空三藏行狀}@
%{大唐故大德，赠司空大辨正广智不空三藏行状}%

@{前試左領軍衛兵曹參軍輸林待詔臣趙遷}@
%{前试左领军卫兵曹参军输林待诏臣赵迁}%

@{皇帝灌頂大師法號不空。以普賢行願。傳大菩提心金剛智印。奉佛教令。拔濟群品。持大法寶。為時而來。翼贊三朝。近三十載。}@
%{皇帝灌顶大师法号不空，以普贤行愿，传大菩提心金刚智印，奉佛教令，拔济群品，持大法宝，为时而来，翼赞三朝，近三十载。}%

@{大師本西良府。北天竺之波羅門族也。先門早逝。育于舅氏。便隨母姓。}@
%{大师本西良府，北天竺的婆罗门族也。先门早逝，育于舅氏，便随母姓。}%

@{初母康氏之未娠也。有善相者言曰。爾後畢生菩提薩埵。言訖不見。大奇之。遂沐浴換衣。斷語持念。}@
%{初母康氏之未娠也，有善相者言曰：尔后毕生菩提萨埵。言讫不见，大奇之。遂沐浴换衣，断语持念。}%

@{未經三日。坐而假寐。夢佛微笑。雙目光流。入母人頂。忽而驚寤。遍體流汗。因覺有身。香燈已後。夜室如晝。十二月而生。}@
%{未经三日，坐而假寐，梦佛微笑，双目光流，入母人顶。忽而惊寤，遍体流汗，因觉有身。香灯已后，夜室如昼，十二月而生。}%

@{生而能言。風神出凡。精氣殊眾。六波羅密。四無量心。宛若生知。非關師授。唯佛與佛。乃能究焉。}@
%{生而能言，风神出凡，精气殊众。六波罗蜜，四无量心，宛若生知，非关师授。唯佛与佛，乃能究焉。}%

@{昔者婆伽梵毘盧遮那。以金剛頂瑜伽祕密教王真言法印。付屬金剛手菩薩。垂近千載。傳龍猛菩薩。}@
%{昔者婆伽梵毘卢遮那，以金刚顶瑜伽秘密教王真言法印，付属金刚手菩萨。垂近千载，传龙猛菩萨。}%

@{數百年後。龍猛傳龍智阿遮梨耶。後數百年。龍智傳金剛智阿遮利耶。金剛智傳今之大師。}@
%{数百年后，龙猛传龙智阿遮梨耶。后数百年，龙智传金刚智阿遮利耶。金刚智传今之大师。}%

@{雖源一流派分。蓋數十人而已。家嫡相繼。我師承其六焉。}@
%{虽源一流派分，盖数十人而已。家嫡相继，我师承其六焉。}%

@{初大師隨外氏觀風大國。生年十歲。周遊巡歷武威太原。十三事大弘教。祖師道悉談章波羅門語論。}@
%{初大师随外氏观风大国，生年十岁，周游巡历武威太原。十三事大弘教，祖师道悉谈章婆罗门语论。}%

@{輒背文而諷誦。剋日而洞悟。祖師大奇。他日與授菩提心戒。引入金剛界大曼茶羅。驗之擲花。知有後矣。}@
%{辄背文而讽诵，克日而洞悟。祖师大奇，他日与授菩提心戒，引入金刚界大曼茶罗，验之掷花，知有后矣。}%

@{十五初落髮。二十進具戒。善一切有部律。曉諸國語。識異國書。先翻經常使譯語。}@
%{十五初落发，二十进具戒，善一切有部律，晓诸国语，识异国书，先翻经常使译语。}%

@{對唐梵之輕重。酌文義之精華。討習聲論十二年功六月而畢。誦文殊願。一載之限。再夕而終。}@
%{对唐梵之轻重，酌文义之精华，讨习声论十二年功六月而毕。诵文殊愿，一载之限，再夕而终。}%

@{後於祖師處。哀祈瑜伽五部三密。求之三載。未遂夙心。為法之故。欲歸天竺。是日宿于新豐逆旅。}@
%{后于祖师处，哀祈瑜伽五部三密，求之三载，未遂夙心。为法之故，欲归天竺。是日宿于新丰逆旅。}%

@{祖師此夜偶然而夢。京城諸寺佛菩薩像。悉皆東行。忽而驚悟。令疾命還。及聞迴至。祖師大喜。}@
%{祖师此夜偶然而梦，京城诸寺佛菩萨像，悉皆东行。忽而惊悟，令疾命还。及闻回至，祖师大喜。}%

@{我之法藏。盡將付汝。次於他晨。為與傳授五部之法。灌頂護摩阿闍梨教。大日經悉地儀軌。諸佛頂部眾真言行。一一傳持。皆盡其妙。}@
%{我之法藏，尽将付汝。次于他晨，为与传授五部之法，灌顶护摩阿闍梨教，大日经悉地仪轨，诸佛顶部众真言行，一一传持，皆尽其妙。}%

@{後數年。祖師奉詔歸國。大師隨侍。至河南府。祖師示疾而終。是時開元二十九年仲秋矣。}@
%{后数年，祖师奉诏归国，大师随侍，至河南府，祖师示疾而终。是时开元二十九年仲秋矣。}%

@{影塔既成。以先奉先師遺言。令往師子國。至天實初。到南海郡。信舶未至。採訪劉巨鱗。}@
%{影塔既成，以先奉先师遗言，令往师子国。至天实初，到南海郡。信舶未至，采访刘巨鳞。}%

@{三請大師。哀求灌頂。我師許之。權於法性寺。建立道場。因劉公也。四眾咸賴。度人億千。}@
%{三请大师，哀求灌顶。我师许之，权于法性寺，建立道场。因刘公也，四众咸赖，度人亿千。}%

@{大師之未往也。入曼荼羅。對本尊像。金剛三密。以加持。念誦經行。未踰旬日。文殊師利現身。}@
%{大师之未往也，入曼荼罗，对本尊像，金刚三密，以加持，念诵经行，未逾旬日，文殊师利现身。}%

@{因誠大願不孤。夙心已遂。便率門人含光惠𮗿僧俗三七。杖錫登舟。採訪已下。舉州士庶大會。}@
%{因诚大愿不孤，夙心已遂。便率门人含光惠𮗿僧俗三七，杖锡登舟，采访已下，举州士庶大会。}%

@{陳設香花。遍于海浦。蠡梵栝于天涯。奉送大師。凡數百里。初至訶陵國界。遇大黑風。眾商惶怖。}@
%{陈设香花，遍于海浦，蠡梵栝于天涯，奉送大师，凡数百里。初至诃陵国界，遇大黑风，众商惶怖。}%

@{作本天法。[橠-多+(口/一)]之無効稽首膜拜。哀求大師。惠𮗿小師。亦隨慟叫。大師告曰。今吾有法。爾等勿憂。}@
%{作本天法，[橠-多+(口/一)]之无效稽首膜拜，哀求大师。惠𮗿小师，亦随恸叫。大师告曰：今吾有法，尔等勿忧。}%

@{遂右執五智菩提心杵。左持般若佛母經。申作法加持。誦大隨求。纔經一遍。惠𮗿亦怪之。風優海澄。師之力也。}@
%{遂右执五智菩提心杵，左持般若佛母经，申作法加持，诵大随求。纔经一遍，惠𮗿亦怪之，风优海澄，师之力也。}%

@{後又遇疾風。大鯨出海。噴浪若山。有甚前患。商人之輩。甘心輸命。大師哀愍。如舊念持。}@
%{后又遇疾风，大鲸出海，喷浪若山，有甚前患。商人之辈，甘心输命。大师哀愍，如旧念持。}%

@{亦令惠𮗿。誦娑竭羅龍王經。未移時剋。眾難俱弭。次達海口城。師子國王。遣使迎之。}@
%{亦令惠𮗿，诵娑竭罗龙王经。未移时剋，众难俱弭。次达海口城，师子国王，遣使迎之。}%

@{大師見王。王大悅。便請大師住宮。七日供養。每日常以真金浴斛。滿貯香水。王為大師。躬自澡浴。}@
%{大师见王，王大悦，便请大师住宫，七日供养。每日常以真金浴斛，满贮香水。王为大师，躬自澡浴。}%

@{次及太子后妃輔相。如王禮大師。他日尋普賢阿闍梨等。奉獻金寶錦繡之屬。}@
%{次及太子后妃辅相，如王礼大师。他日寻普贤阿闍梨等，奉献金宝锦绣之属。}%

@{請開十八會金剛頂瑜伽法門毘盧遮那大悲胎藏。建立壇法。并許門人含光惠𮗿。同授五部灌頂。}@
%{请开十八会金刚顶瑜伽法门毘卢遮那大悲胎藏，建立坛法。并许门人含光惠𮗿，同授五部灌顶。}%

@{大師自爾。覺無常師。遍更討尋諸真言教。并諸經論五百餘部。本三昧諸尊密印。儀形色像。壇法標幟。文義性相。無不盡源。}@
%{大师自尔，觉无常师，遍更讨寻诸真言教，并诸经论五百余部。本三昧诸尊密印，仪形色像，坛法标帜，文义性相，无不尽源。}%

@{他日王作調象戲。以示國人。登高望之。無敢近目。大師密誦佛眼真言。并結大印。住於慈定。當衢而立。}@
%{他日王作调象戏，以示国人，登高望之，无敢近目。大师密诵佛眼真言，并结大印，住于慈定，当衢而立。}%

@{狂象十餘。數步之內。頓倒忙走。舉國奇之。又遊五天。巡歷諸國。事跡數繁。闕而不記。}@
%{狂象十余，数步之内，顿倒忙走，举国奇之。又游五天，巡历诸国，事迹数繁，阙而不记。}%

@{天寶五載。還歸上京。進師子國王尸羅迷伽表。及金瓔珞。般若梵甲。諸寶白㲲等。奉勅令權住鴻臚寺。}@
%{天宝五载，还归上京，进师子国王尸羅迷伽表，及金璎珞，般若梵甲，诸宝白㲲等。奉勅令权住鸿胪寺。}%

@{他日有詔。請大師入內。建立曼茶羅。為玄宗皇帝。五部灌頂。是年移住淨影寺。}@
%{他日有诏，请大师入内，建立曼荼罗，为玄宗皇帝，五部灌顶。是年移住净影寺。}%

@{是歲也終夏愆陽。帝請大師入內祈雨。制日時不得賖。雨不得暴。大師奏大孔雀明王經壇法。未盡三日。膏澤彌洽。}@
%{是岁也终夏愆阳，帝请大师入内祈雨，制日時不得賖，雨不得暴。大师奏大孔雀明王经坛法，未尽三日，膏泽弥洽。}%

@{皇帝大悅。自持寶箱。賜大師紫袈裟。帝為披擐。并賜絹二百疋。後有大風卒起。勅令大師止風。}@
%{皇帝大悦，自持宝箱，赐大师紫袈裟，帝为披擐，并赐绢二百疋。后有大风卒起，勅令大师止风。}%

@{大師請一銀瓶。作加持法。須臾風止。帝殊器重。後有池鵝。誤觸瓶倒。風擊如前。勅令再止。隨止隨効。帝倍加敬。}@
%{大师请一银瓶，作加持法，须臾风止。帝殊器重。后有池鹅，误触瓶倒，风击如前。勅令再止，随止随効，帝倍加敬。}%

@{恩命號為智藏。八載恩旨。許歸本國。垂驛騎之五疋。到南海郡。後勅令且住。十二載。勅令赴河瀧節度御史大夫哥舒翰所請。}@
%{恩命号为智藏。八载恩旨，许归本国。垂驛骑之五疋，到南海郡。后勅令且住。十二载，勅令赴河泷节度御史大夫哥舒翰所请。}%

@{十三載。到武威。住開元寺。節度已下。至于一命。皆授灌頂。士庶之類。數千人眾。咸登道場。}@
%{十三载，到武威，住开元寺。节度已下，至于一命，皆授灌顶。士庶之类，数千人众，咸登道场。}%

@{與僧弟子含光。授五部法。次與今之功德使開府李元琮。授五部灌頂。并授金剛界大曼茶羅。是日也道場地大動。}@
%{与僧弟子含光，授五部法。次与今之功德使开府李元琮，授五部灌顶。并授金刚界大曼茶罗。是日也道场地大动。}%

@{大師感而謂曰。此即汝心之誠所致也。十五載夏。奉詔還京。住大興善寺。至德中。鑾駕在靈武風翔。}@
%{大师感而谓曰：此即汝心之诚所致也。十五载夏，奉诏还京，住大兴善寺。至德中，銮驾在灵武风翔。}%

@{大師常密使人問道。奉表起居。又頻論剋復之策。肅宗皇帝。亦頻密諜使者。到大師處。求祕密法。并定收京之日。果如所料。}@
%{大师常密使人问道，奉表起居，又频论克复之策。肃宗皇帝，亦频密谍使者，到大师处，求秘密法，并定收京之日。果如所料。}%

@{乾元中。帝請大師。於內建立道場。及護摩法。帝授轉輪王七寶灌頂。上元末。皇帝聖躬不康。請大師。}@
%{乾元中，帝请大师，于内建立道场，及护摩法。帝授转轮王七宝灌顶。上元末，皇帝圣躬不康，请大师。}%

@{以大隨求真言。拂除七遍。聖躬萬福。帝特加殊禮。大師表請入山。李輔國勅令終南山智矩寺修功德。念誦之夕。大樂薩埵。}@
%{以大随求真言，拂除七遍，圣躬万福。帝特加殊礼。大师表请入山，李辅国勅令终南山智矩寺修功德，念诵之夕，大乐萨埵。}%

@{舒毫發光。以相驗之。位隣悉地。大師又曰。眾生未度。吾安自度之。遂已先聖登遐。}@
%{舒毫发光，以相验之，位邻悉地。大师又曰：众生未度，吾安自度之。遂已先圣登遐。}%

@{今皇御宇。渥恩日甚。錫賚便繁。今略述而已。仁王密嚴二經。皇帝特製經序。勅命頒行之日。慶雲大現。舉朝表賀。編之國史。}@
%{今皇御宇，渥恩日甚，锡赉便繁。今略述而已。仁王密严二经，皇帝特制经序，勅命颁行之日，庆云大现，举朝表贺，编之国史。}%

@{永泰元年十一月一日。制授大師特進試鴻臚卿。號大廣智三藏。大曆三年。大師於興善寺立道場。}@
%{永泰元年十一月一日，制授大师特进试鸿胪卿，号大广智三藏。大历三年，大师于兴善寺立道场。}%

@{賜瑞錦褥十二領。繡羅幡三十二口。價直千萬。又賜二七日入道場大眾齋糧。近侍大臣諸禁軍使。勅令入灌頂道場。道俗之流。別有五千餘眾。}@
%{赐瑞锦褥十二领，绣罗幡三十二口，价直千万。又赐二七日入道场大众斋粮。近侍大臣诸禁军使，勅令入灌顶道场，道俗之流，别有五千余众。}%

@{四年冬。大師奏。天下寺食堂中。特置文殊師利為上座。恩制許之。須宣宇內。五年夏五月。詔請大師。往太原臺山修功德。}@
%{四年冬，大师奏：天下寺食堂中，特置文殊师利为上座。恩制许之，须宣宇内。五年夏五月，诏请大师，往太原台山修功德。}%

@{是歲也有彗出焉。法事告終。妖星自伏。季秋屆于京師。皇上以所乘師子。聽并御鞍轡。遣中使出城迎大師。}@
%{是岁也有彗出焉，法事告终，妖星自伏。季秋届于京师。皇上以所乘师子，听并御鞍辔，遣中使出城迎大师。}%

@{大師固辭。恩命不許。乃乘之入對。皇上大悅。并僧俗弟子。咸賜內殿齋飯。錫賚束帛甚厚。}@
%{大师固辞，恩命不许，乃乘之入对。皇上大悦，并僧俗弟子，咸赐内殿斋饭，锡赉束帛甚厚。}%

@{六年春玉二月。勅賜大師道場繡羅幡二十四口。繡縵天一。并繡額一。十月聖誕日。大師進前後所譯經。}@
%{六年春玉二月，勅赐大师道场绣罗幡二十四口，绣縵天一，并绣额一。十月圣诞日，大师进前后所译经。}%

@{有勅宣示中外。編入一切經目籙。并僧俗弟子等。都賜物五百一十疋。七年春。勅賜絹一百疋。}@
%{有勅宣示中外，编入一切经目籙，并僧俗弟子等，都赐物五百一十疋。七年春，勅赐绢一百疋。}%

@{是歲春夏旱。有詔。請大師祈雨。中使李憲誠。奉宣恩旨。若三日內雨足。是和上功。非過三日關和尚事。}@
%{是岁春夏旱，有诏，请大师祈雨。中使李宪诚，奉宣恩旨：若三日内雨足，是和上功，非过三日关和尚事。}%

@{大師受制。建立道場。一日已終。及依法祈請。亦不過限。大雨豐足。皇帝大悅。設千僧齋。并僧弟子衣七副。以報功也。}@
%{大师受制，建立道场，一日已终，及依法祈请，亦不过限，大雨丰足。皇帝大悦，设千僧斋，并僧弟子衣七副，以报功也。}%

@{冬大師奏。造文殊閣。聖上自為閣主。貴妃韓王。華陽公主贊之。凡出正庫財。約三千萬數。特為修崇。}@
%{冬大师奏：造文殊阁。圣上自为阁主，贵妃韩王，华阳公主赞之。凡出正库财，约三千数，特为修崇。}%

@{八年春。賜大師絹二百疋。充乳藥。五月奉勅。譯薩路荼王經一卷。賜絹二百二十疋。冬十二月十四日。上文殊閣梁。一切費用。皆是恩旨。別有錫賚。相望道路。}@
%{八年春，赐大师绢二百疋，充乳药。五月奉勅，译萨路荼王经一卷，赐绢二百二十疋。冬十二月十四日，上文殊阁梁，一切费用，皆是恩旨。别有锡赉，相望道路。}%

@{九年春正月。賜綵六十疋。夏四月。賜絹三百疋。充衣鉢。六月十一日。有詔。就加開府儀同三司。封肅國公。食邑三千戶。餘如故。累讓不許。諸弟子相次馳賀。大師不悅曰。}@
%{九年春正月，赐綵六十疋。夏四月，赐绢三百疋，充衣鉢。六月十一日，有诏，就加开府仪同三司，封肃国公，食邑三千户，余如故。累让不许。诸弟子相次驰贺，大师不悦曰。}%

@{聖眾儼如。舒手相慰。白月圓滿。吾之去時。柰何臨終。更竊名位。附令懇讓。大師自去。}@
%{圣众俨如，舒手相慰。白月圆满，吾之去时，奈何临终，更窃名位。附令恳让，大师自去。}%

@{冬臘中夜。命弟子趙遷。持筆硯。吾欲略一涅槃荼毘儀軌。使爾後代。准此送終。遷稽首三請。伏乞慈悲。且久住世。}@
%{冬腊中夜，命弟子赵迁，持笔砚，吾欲略一涅槃荼毘仪轨，使尔后代，准此送终。迁稽首三请，伏乞慈悲，且久住世。}%

@{大師笑而不許。自春及夏。停飧輟寢。宣揚妙法。誡勗門人。每語乃普賢行願出生無邊門經。勸令誦持。再三歎息。}@
%{大师笑而不许。自春及夏，停飧辍寝，宣扬妙法，诫勗门人。每语乃普贤行愿出生无边门经，劝令诵持，再三叹息。}%

@{其先受法者。偏使屬意觀菩提心本尊大印真詮阿字。了法不生證大覺身。若指諸掌。慰誨勤勤悲喜交集。}@
%{其先受法者，偏使属意观菩提心本尊大印真诠阿字，了法不生证大觉身。若指诸掌，慰诲勤勤悲喜交集。}%

@{汝等於法。宜踰身命。是所聞者斯不易也。吾思往日。涉險冐危。為法委身。窮歷拜國。周遊往返。十餘萬里。}@
%{汝等于法，宜踰身命，是所闻者斯不易也。吾思往日，涉险冐危，为法委身，穷历拜国，周游往返，十余万里。}%

@{爾等當思此意。速此修行。無殉利以辱身。勿為名而喪道奉我臨終之誠。成爾書紳之勗。}@
%{尔等当思此意，速此修行，无殉利以辱身，勿为名而丧道奉我临终之诚，成尔书绅之勗。}%

@{以大曆九年六月十五日午時。浴香水。換新服。端居正容。命草辭表。北面瞻望。東首倚臥。住大印身定中便去。}@
%{以大历九年六月十五日午时，浴香水，换新服，端居正容，命草辞表，北面瞻望，东首倚卧，住大印身定中便去。}%

@{神雖往而容貌如舊。氣將盡而色澤逾鮮。斯法力之加。豈死相而能壞。行年七十。僧臘五十。}@
%{神虽往而容貌如旧，气将尽而色泽逾鲜。斯法力之加，岂死相而能坏。行年七十，僧腊五十。}%

@{僧弟子惠朗。次承灌頂之位。餘知法者。蓋數十人而已。聖上哀悼。輟朝三日。念師資之啟沃。觀遺跡而惻愴。}@
%{僧弟子惠朗，次承灌顶之位。余知法者，盖数十人而已。圣上哀悼，辍朝三日，念师资之启沃，观遺跡而恻怆。}%

@{絹三百匹布二百端。米麵四百石。油七石。柴十五車。炭三車。賜錢四十萬。又賜造塔錢二百餘萬。齋七供養。仍別支給。日日中使予慰存問。勅功德使李元琮知喪事。}@
%{绢三百匹布二百端，米麵四百石，油七石，柴十五车，炭三车，赐钱四十万。又赐造塔钱二百余万，斋七供养，仍别支给。日日中使予慰存问。勅功德使李元琮知丧事。}%

@{初大師之將終。眾相先現。諸僧夢千仞寶幢。無故摧倒。文殊新閣。忽然崩壞。大振院宇。比至驚悟。聲猶在耳。}@
%{初大师之将终，众相先现。诸僧梦千仞宝幢，无故摧倒，文殊新阁，忽然崩坏，大振院宇。比至惊悟，声犹在耳。}%

@{金剛智杵飛空上。大興善寺後。池水盡枯涸。林竹生實。庭花變色。諸事異相。近數十條今略序之。餘皆不錄。}@
%{金刚智杵飞空上，大兴善寺后，池水尽枯涸，林竹生实，庭花变色。诸事异相，近数十条今略序之，余皆不录。}%

@{昔者如來滅度。雙林改白。文宣歿世。泗水逆流。雖古今之有殊。驗徵應之不異也。}@
%{昔者如来灭度，双林改白。文宣歿世，泗水逆流。虽古今之有殊，验徵应之不异也。}%

@{七月六日。就塔所。具荼毘之禮。隨喜者億千萬數。是日有詔。使高品劉仙鶴就致祭。并贈司空諡曰大辨正廣智不空三藏和上。尊其德也。}@
%{七月六日，就塔所，具荼毘之礼，随喜者亿千万数。是日有诏，使高品刘仙鹤就致祭，并赠司空諡曰大辨正广智不空三藏和上，尊其德也。}%

@{荼毘火滅。於餘燼中。凡得舍利數百粒。八十粒進入內。又於頂骨中。有一粒。半隱半現。後有勅。令於大興善寺舊住院中。起舍利塔。特賜造塔錢萬餘貫。}@
%{荼毘火灭，于余烬中，凡得舍利数百粒，八十粒进入内。又于顶骨中，有一粒，半隐半现。后有勅，令于大兴善寺旧住院中，起舍利塔，特赐造塔钱万余贯。}%

@{承後諸弟子在院者。聖恩愛及如大師在日。皇上據四海之圖籍。十有三年矣。所賜大師手詔數十首。皆聖人密旨。並却進奉。}@
%{承后诸弟子在院者，圣恩爱及如大师在日。皇上据四海之图籍，十有三年矣。所赐大师手诏数十首，皆圣人密旨，并却进奉。}%

@{遠自先朝。至今聖代。所有黑制卷軸盈篋。錫賚束帛。不知其數。累年繫月。積若岳。未甞言貯畜。輒不謀於生計。今並不書。}@
%{远自先朝，至今圣代，所有黑制卷轴盈篋，锡赉束帛，不知其数。累年繫月，积若岳，未尝言貯畜，辄不谋于生计，今并不书。}%

@{每在中禁。建立道場。頗積年歲。傳授法印。加持護摩。殄除災異。增益吉祥。祕密之事。大師未曾輒有宣爾。今並不列於行狀。諸類事跡。其徒寔繁。蓋存於別傳。}@
%{每在中禁，建立道场，颇积年岁，传授法印，加持护摩，殄除灾异，增益吉祥。秘密之事，大师未曾辄有宣尔，今并不列于行状。诸类事迹，其徒寔繁，盖存於别传。}%

@{付法弟子。輸誠國家。則在於遺書進奉。陳博情蓋題於辭表。大師自開元。至今大曆。翻譯經法。凡一百二十餘卷。}@
%{付法弟子，输诚国家，则在于遗书进奉。陈博情盖题于辞表。大师自开元，至今大历，翻译经法，凡一百二十余卷。}%

@{諸佛示權。摧魔護國。非臣下堪聞者。緘在於天宮。普賢行門。菩提般若。是瑜伽修行者。須宣於人代。}@
%{诸佛示权，摧魔护国，非臣下堪闻者，緘在于天宫。普贤行门，菩提般若，是瑜伽修行者，须宣于人代。}%

@{大師據灌頂師位。四十餘年。入壇弟子。授法門人。三朝宰臣。五京大德。緇素士流。方牧岳主。農商庶類。蓋億萬計。}@
%{大师据灌顶师位，四十余年，入坛弟子，授法门人，三朝宰臣，五京大德，緇素士流，方牧岳主，农商庶类，盖亿万计。}%

@{其登戒壇。二千弟子。一切有部。獨為宗師。嗚呼大師。訓人之道。其徒不一。泯合二諦。適于眾因。}@
%{其登戒坛，二千弟子，一切有部，独为宗师。嗚呼大师，训人之道，其徒不一，泯合二諦，适于众因。}%

@{先觀性以示方。非妄投而虛力。以大海之法寶。隨所受而適心。以雪山之妙藥。故應病而令服。}@
%{先观性以示方，非妄投而虚力。以大海之法宝，随所受而适心。以雪山之妙药，故应病而令服。}%

@{是以有蘇悉地毘盧遮那金剛頂經諸真言部。若戒定慧。頓漸半滿。大師之教也。如是大師。其存也三朝帝師。其歿也萬人哀痛。}@
%{是以有蘇悉地毘卢遮那金刚顶经诸真言部，若戒定慧，顿渐半满，大师之教也。如是大师，其存也三朝帝师，其歿也万人哀痛。}%

@{教法懸於日月。生死霑於雨露。二七僧人。常入天宮之會。三千門士。猶承聖上之恩。}@
%{教法悬于日月，生死霑于雨露。二七僧人，常入天宫之会。三千门士，犹承圣上之恩。}%

@{且佛教東來。向近二千載。傳勝法。沐光榮。實未有與大師同年而語者。諸弟子等所痛。夜室光沈。釋門喪寶。天柱中折。濟舟忽覆。氾氾苦海。將何所依。淚盡繼血。心摧魄喪。}@
%{且佛教东来，向近二千载，传胜法，沐光荣，实未有与大师同年而语者。诸弟子等所痛，夜室光沈，释门丧宝，天}%