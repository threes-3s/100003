@{大方廣佛華嚴經卷第五罽賓國三藏般若奉詔譯}@
%{大方广佛华严经卷第五 罽宾国三藏般若奉诏译}%

@{入不思議解脫境界普賢行願品}@
%{入不可思议解脱境界普贤行愿品}%

@{爾時，善財童子聞善知識教，一心正念；隨順思惟所有智慧光明門，隨順通達所有甚深解脫門，隨順憶持所有自在三昧門，隨順敬奉所有清淨教誨門，隨順觀察所見諸佛威德門，隨順欣樂所見諸佛住處門，隨順解了所見諸佛軌則門，隨順思念所見諸佛出現門，隨順趣入所見諸佛法界門，隨順安住所見諸佛境界門。}@
%{这时，善财童子听了善知识的教诲，一心正念；顺着思惟所有智慧的光明门，顺着通达所有甚深解脱门，顺着忆持所有自在三昧门，顺着敬奉所有清净教诲门，顺着观察所见诸佛威德门，顺着欣乐所见诸佛住处门，顺着解了所见诸佛轨则门，顺着思念所见诸佛出现门，顺着趣入所见诸佛法界门，顺着安住所见诸佛境界门。}%

@{漸次南行，向海門國，詣海雲比丘所，頂禮雙足，遶無數匝，於前合掌，白言：聖者！我已先發阿耨多羅三藐三菩提心，欲入甚深最上智海，而未知菩薩云何能具菩薩行，長養菩提種？云何能捨凡夫家，生於如來家？云何能度生死海，入佛智慧海？云何能離凡愚地，入佛最勝地？云何能斷生死流，入佛淨行流？云何能壞生死輪，成就大願輪？云何能滅魔境界，顯示佛境界？云何能竭愛欲海，增長大悲海？云何能閉三塗八難門，開人天涅槃門？云何能出三有繫縛城，入種智解脫城？云何能棄捨一切珍玩資具，饒益攝受一切眾生？唯願慈哀，為我宣說。}@
%{渐渐南行，向海门国，前往海云比丘处，顶礼双足，绕无数匝，于前合掌，白言：圣者！我已经先发了阿耨多罗三藐三菩提心，想要进入甚深最上智海，而不知道菩萨怎样才能具备菩萨行，长养菩提种？怎样才能舍弃凡夫家，生于如来家？怎样才能度过生死海，进入佛智慧海？怎样才能离开凡愚地，进入佛最胜地？怎样才能断生死流，进入佛净行流？怎样才能坏生死轮，成就大愿轮？怎样才能灭魔境界，显示佛境界？怎样才能竭爱欲海，增长大悲海？怎样才能闭三涂八难门，开人天涅槃门？怎样才能出三有系缚城，入种智解脱城？怎样才能弃舍一切珍玩资具，饶益摄受一切众生？唯愿慈哀，为我宣说。}%

@{時，海雲比丘告善財言：善男子！汝已發阿耨多羅三藐三菩提心耶？}@
%{时，海云比丘告诉善财说：善男子！你已经发了阿耨多罗三藐三菩提心了吗？}%

@{善財言：唯！我已先發阿耨多羅三藐三菩提心。}@
%{善财说：唯！我已经先发了阿耨多罗三藐三菩提心。}%

@{海雲告言：善哉！善哉！善男子！發菩提心者不可得聞，何況自能深心發趣？善男子！若諸眾生未曾修種深固善根，則不能發阿耨多羅三藐三菩提心。是故，菩薩要得平等無礙境界，普門善根光明照故；要得真實巧方便藏，正道三昧光明照故；要得積集功德海藏，廣大福聚莊嚴身故；要得增長種種白法，念念出生無休息故；要能供事真善知識，諮問法要無疲厭故；要捨慳吝，無所藏積，於身命財無愛著故；要離憍慢，心無高下，安住不動如大地故；要恒慈愍隨順眾生，平等饒益無違逆故；要處生死，於惡趣中度苦眾生，心不捨故；要恒觀察如來境界，欣求修習至究竟故；要恒利益安樂一切諸眾生故；如是乃能發菩提心。}@
%{海云告言：善哉！善哉！善男子！发菩提心者不可得闻，何况自能深心发趣？善男子！如果诸众生未曾修种深固善根，则不能发阿耨多罗三藐三菩提心。是故，菩萨要得平等无碍境界，普门善根光明照故；要得真实巧方便藏，正道三昧光明照故；要得积集功德海藏，广大福聚庄严身故；要得增长种种白法，念念出生无休息故；要能供事真善知识，咨询法要无疲厌故；要舍悭吝，无所藏积，于身命财无爱著故；要离憍慢，心无高下，安住不动如大地故；要恒慈愍随顺众生，平等饶益无违逆故；要处生死，于恶趣中度苦众生，心不捨故；要恒观察如来境界，欣求修习至究竟故；要恒利益安乐一切诸众生故；如是乃能发菩提心。}%

@{發菩提心者，所謂：拔濟苦惱諸眾生故，發大悲心；平等福祐諸眾生故，發大慈心；除滅眾生諸苦蘊故，發安樂心；為息眾生不善心故，發饒益心；救護怖畏諸眾生故，發哀愍心；捨離執著障礙法故，發無著心；普遍法界諸佛剎故，發廣大心；等虛空界無不往故，發無邊心；見一切佛妙色身故，發無垢心；觀三世法智無盡故，發清淨心；為欲普入一切智智甚深海故，發大智心；發如是等種種心故，是名菩薩發菩提心。}@
%{发菩提心者，所谓：拔济苦恼诸众生故，发大悲心；平等福祐诸众生故，发大慈心；除灭众生诸苦蕴故，发安乐心；为息众生不善心故，发饶益心；救护怖畏诸众生故，发哀愍心；舍离执著障碍法故，发无著心；普遍法界诸佛剎故，发广大心；等虚空界无不往故，发无边心；见一切佛妙色身故，发无垢心；观三世法智无尽故，发清净心；为欲普入一切智智甚深海故，发大智心；发如是等种种心故，是名菩萨发菩提心。}%

@{善男子！我初止住此海門國十有二年，常以十事觀察大海而為境界。所謂：思惟大海寬廣難量，思惟大海深難得底，思惟大海同一鹹味，思惟大海出生眾寶，思惟大海吞納眾流，思惟大海水色差別不可思議，思惟大海種種眾生之所依住，思惟大海容受無量大身眾生，思惟大海能受大雲所雨之雨，思惟大海究竟恒滿無有增減。善男子！我復思念：世間之中頗有深廣過此海不？乃至容受常無增減過此海不？}@
%{善男子！我初止住此海门国十有二年，常以十事观察大海而为境界。所谓：思惟大海宽广难量，思惟大海深难得知，思惟大海同一咸味，思惟大海出生众宝，思惟大海吞纳众流，思惟大海水色差别不可思议，思惟大海种种众生之所依住，思惟大海容受无量大身众生，思惟大海能受大云所雨之雨，思惟大海究竟恒满无有增减。善男子！我复思念：世间之中颇有深广过此海不？乃至容受常无增减过此海不？}%

@{善男子！我作如是思惟之時，從大海中有大蓮華，眾寶莊嚴，欻然出現，以無能勝帝青頗胝迦金剛摩尼王寶為莖，毘瑠璃摩尼王寶為臺，無垢清淨閻浮檀金為葉，隨時芬馥白栴檀香沈水妙寶而為其藏，黃色映徹碼碯寶王以為其鬚，百萬摩尼寶莊嚴網羅布其上；凡所莊校，周圓無際，光榮四照，彌覆大海。百萬欲天王普雨種種天寶、天華、天鬘、天香、天燒香、天塗香、天末香、天妙衣服、天幢幡蓋如雲而下；百萬龍王起大香雲，雨眾香水；百萬夜叉王獻以種種珍奇寶藏；百萬羅剎王各以慈心，合掌觀察；百萬乾闥婆王以妙樂音，歌詠讚歎；百萬阿脩羅王執持其莖，曲躬而立；百萬迦樓羅王銜諸瓔珞，妙寶繒帶四面垂下；百萬緊那羅王起饒益心，歡喜愛樂；百萬摩睺羅伽王起清淨心，恭敬禮拜；百萬人王起殷重心，合掌瞻仰；百萬轉輪聖王各以七寶，莊嚴供養；百萬梵天王頭頂禮敬；百萬淨居天恭敬合掌；百萬主海神俱時出現，恭敬作禮；百萬主火神各持種種妙寶莊嚴。百萬味光摩尼寶光明普照，百萬淨福摩尼寶布散莊嚴，百萬遍照摩尼寶為清淨藏，百萬離垢藏摩尼寶其光赫奕，百萬吉祥藏摩尼寶放妙光明，百萬妙藏摩尼寶光照無邊，百萬閻浮幢摩尼寶周布行列，百萬不可壞金剛摩尼寶清淨莊嚴。百萬日藏摩尼寶廣大清淨，圓光普照；百萬可愛樂摩尼寶顯現眾色，具足莊嚴；百萬心王摩尼寶放雜色光，雨無盡寶。}@
%{善男子！我作如是思惟之时，从大海中有大莲花，众宝庄严，忽然而出现，以无能胜帝青颇胝迦金刚摩尼王宝为茎，毘琉璃摩尼王宝为台，无垢清净阎浮檀金为叶，随时芬馥白栴檀香沈水妙宝而为其藏，黄色映彻码碯宝王以为其须，百万摩尼宝庄严网罗布其上；凡所庄校，周圆无际，光荣四照，弥覆大海。百万欲天王普雨种种天宝、天华、天鬘、天香、天烧香、天涂香、天末香、天妙衣服、天幢幡盖如云而下；百万龙王起大香云，雨众香水；百万夜叉王献以种种珍奇宝藏；百万罗剎王各以慈心，合掌观察；百万乾闥婆王以妙乐音，歌詠赞叹；百万阿脩罗王执持其茎，曲躬而立；百万迦楼罗王衔诸瓔珞，妙宝繒带四面垂下；百万紧那罗王起饶益心，欢喜爱乐；百万摩睺罗伽王起清净心，恭敬礼拜；百万 人王起殷重心，合掌瞻仰；百万转轮圣王各以七宝，庄严供养；百万梵天王头顶礼敬；百万净居天恭敬合掌；百万主海神俱时出现，恭敬作礼；百万主火神各持种种妙宝庄严。百万味光摩尼宝光明普照，百万净福摩尼宝布散庄严，百万遍照摩尼宝为清净藏，百万离垢藏摩尼宝其光赫奕，百万吉祥藏摩尼宝放妙光明，百万妙藏摩尼宝光照无边，百万阎浮幢摩尼宝周布行列，百万不可坏金刚摩尼宝清净庄严。百万日藏摩尼宝广大清净，圆光普照；百万可爱乐摩尼宝显现众色，具足庄严；百万心王摩尼宝放杂色光，雨无尽宝。}%
@{此大蓮華所有莊嚴，皆從如來過去積集出世廣大善根所生，令諸菩薩各於此華，信願成滿；普於十方一切世界無不顯現；從如幻觀香王業生，以無生法所莊嚴故；從如夢觀離相法生，以無作法之所印故；從無染著離諍法生，隨境觀察無所著故；恒出妙音演說如來廣大境界，其聲充滿一切諸佛清淨剎土。假使無數百千億劫，以妙辯才稱讚此華，功德無盡。}@
%{这朵大莲花上所有的庄严，都是从如来过去积累出世广大善根而生，让所有菩萨各自在这朵莲花上，信愿圆满；遍布十方一切世界无不显现；从如幻观香王业生，以无生法所庄严故；从如梦观离相法生，以无作法之所印故；从无染著离诤法生，随境观察无所得故；恒出妙音演说如来广大境界，其声充满一切诸佛清净刹土。即使无量百千万亿劫，以妙辩才称赞这朵莲花，功德无穷无尽。}%

@{善男子！我時於此蓮華之上，見有如來結跏趺坐，相好具足，形量高廣，上至有頂。如來所處寶蓮華座不可思議，道場眾會不可思議，圓滿智慧不可思議，圓光照耀不可思議，威儀隨現不可思議，光明熾盛不可思議，諸相隨好不可思議，變現自在不可思議，神通調伏不可思議，清淨妙色不可思議，無見頂相不可思議，舌相長廣不可思議，辯才善巧不可思議，圓音普演不可思議，無量智力不可思議，清淨無畏不可思議，無礙解智不可思議，憶念彼佛往修本行不可思議，菩提自在不可思議，法雷震吼不可思議，普門示現不可思議，種種莊嚴不可思議，隨其左右見各差別不可思議，普遍饒益咸令成熟不可思議。}@
%{善男子！我当时在这朵莲花之上，看见有如来结跏趺坐，相好具足，身形高广，上至有顶。如来所处宝莲花座不可思议，道场大众不可思议，圆满智慧不可思议，圆光照耀不可思议，威仪随现不可思议，光明炽盛不可思议，诸相随好不可思议，变现自在不可思议，神通调伏不可思议，清净妙色不可思议，无见顶相不可思议，舌相长广不可思议，辩才善巧不可思议，圆音普演不可思议，无量智力不可思议，清净无畏不可思议，无碍解智不可思议，忆念彼佛往修本行不可思议，菩提自在不可思议，法雷震吼不可思议，普门示现不可思议，种种庄严不可思议，随其左右见各差别不可思议，普遍饶益咸令成熟不可思议。}%

@{善男子！時彼如來於蓮華上，則伸右手而摩我頂，為我演說普眼法門；顯發一切菩薩諸行，開演一切如來境界，闡揚一切諸佛妙法，光照一切諸佛剎土，圓滿一切諸佛相好，摧伏一切外道邪論，散滅一切諸魔軍眾；能令一切眾生歡喜，調伏一切眾生煩惱，能照一切眾生心行，善了一切眾生根性，能以威力普轉法輪，隨眾生心悉令開悟。}@
%{善男子！当时彼如来在莲花上，就伸出右手摩我头顶，为我演说普眼法门；显发一切菩萨诸行，开演一切如来境界，阐扬一切诸佛妙法，光照一切诸佛刹土，圆满一切诸佛相好，摧伏一切外道邪论，散灭一切诸魔军众；能令一切众生欢喜，调伏一切众生烦恼，能照一切众生心行，善了一切众生根性，能以威力普转法轮，随众生心悉令开悟。}%

@{我從彼佛得聞於此普眼法門，受持讀誦，憶念思惟。假使有人以大海量墨，須彌聚筆，書此無盡廣大海藏普眼法門，一品中一門，一門中一法，一法中一義，一義中一句，乃至少分，尚不可得，何況盡能具足書寫？善男子！我於彼佛千二百歲，受持如是普眼法門，相續不斷。於日日中常以十種陀羅尼門，領受記持十無數品，所謂：以聞持陀羅尼光明，領受無數品；以寂靜門陀羅尼光明，趣入無數品；以無邊旋陀羅尼光明，普入無數品；以隨地觀察普遍照耀陀羅尼光明，分別無數品；以具足威力陀羅尼光明，普攝無數品；以蓮華莊嚴陀羅尼光明，引發無數品；以微妙言音陀羅尼光明，開演無數品；以虛空藏陀羅尼光明，顯示無數品；以光聚山陀羅尼光明，增廣無數品；以海藏普持陀羅尼光明，辨析無數品。}@
%{我从彼佛得闻于此普眼法门，受持读诵，忆念思惟。假使有人以大海量墨，须弥聚笔，书此无尽广大海藏普眼法门，一品中一门，一门中一法，一法中一义，一义中一句，乃至少分，尚不可得，何況尽能具足书写？善男子！我于彼佛千二百岁，受持如是普眼法门，相续不断。于日日中常以十种陀罗尼门，领受记持十无量品，所谓：以闻持陀罗尼光明，领受无量品；以寂静门陀罗尼光明，趣入无量品；以无边旋陀罗尼光明，普入无量品；以随地观察普遍照耀陀罗尼光明，分别无量品；以具足威力陀罗尼光明，普摄无量品；以莲花庄严陀罗尼光明，引发无量品；以微妙言音陀罗尼光明，开演无量品；以虚空藏陀罗尼光明，显示无量品；以光聚山陀罗尼光明，增广无量品；以海藏普持陀罗尼光明，辨析无量品。}%

@{善男子！是時十方一切世界，各有無量諸眾生等，為聽法故而來我所；所謂：天王、龍王、夜叉王、乾闥婆王、阿脩羅王、迦樓羅王、緊那羅王、摩睺羅伽王、人王、梵王，如是諸王并其眷屬，來詣我所，諮問我法。我悉為其次第開演，分別解說，咸令歡喜，心生愛樂，深信趣入，悟解成就，安住於此諸佛菩薩光明妙行普眼法門。}@
%{善男子！是时十方一切世界，各有無量诸众生等，为听法故而来我所；所谓：天王、龙王、夜叉王、乾闼婆王、阿修罗王、迦楼罗王、紧那罗王、摩睺罗伽王、人王、梵王，如是诸王并其眷属，来诣我所，咨询我法。我悉为其次第开演，分别解说，咸令欢喜，心生爱乐，深信趣入，悟解成就，安住于此诸佛菩萨光明妙行普眼法门。}%

@{善男子！我唯知此普眼法門，如諸菩薩摩訶薩深入一切菩薩行海，隨其願力皆清淨故；深入一切廣大願海，盡一切劫住世間故；深入一切諸眾生海，隨其心行普饒益故；深入一切眾生心海，出生無礙十力智故；深入一切眾生根海，隨時調伏令成熟故；深入一切同異剎海，為滿本願悉嚴淨故；深入一切無盡佛海，常願承事興供養故；深入一切正覺法海，能以智慧咸悟入故；深入一切佛功德海，於真實道具足修故；深入一切諸言辭海，遍一切剎轉法輪故；而我云何能知、能說彼功德行？}@
%{善男子！我唯知此普眼法门，如诸菩萨摩诃萨深入一切菩萨行海，随其愿力皆清净故；深入一切广大愿海，尽一切劫住世间故；深入一切诸众生海，随其心行普饶益故；深入一切众生心海，出生无碍十力智故；深入一切众生根海，随时调伏令成熟故；深入一切同异刹海，为满本愿悉严净故；深入一切无尽佛海，常愿承事兴供养故；深入一切正觉法海，能以智慧咸悟入故；深入一切佛功德海，于真实道具足修故；深入一切诸言辞海，遍一切刹转法轮故；而我云何能知、能说彼功德行？}%
@{善男子！從此南行六十由旬，楞伽道邊，有一聚落名為海岸，彼有比丘名曰妙住，汝詣彼問菩薩云何令菩薩行速得清淨？時，善財童子禮海雲足，右遶瞻仰，辭退而去。}@
%{善男子！从现在开始往南走六十由旬，在楞伽道边上，有一个聚落名叫海岸，那里有一个比丘名叫妙住，你去那里问问菩萨，怎样才能让菩萨快速获得清净？当时，善财童子礼拜了海云的脚，绕着海云右转瞻仰，告别后就离开了。}%

@{爾時，善財童子隨順思惟善知識教；專心憶念普眼法門，專念如來神變威力，憶持微妙法句身雲，趣入無邊法門教海，觀察善友威儀法式，游泳甚深法海漩澓，普遍趣入虛空法界，淨治法眼所有翳障，捃拾善友所集法寶。如是作意，漸次南行，至楞伽道海岸聚落，觀察十方，周遍求覓妙住比丘。}@
%{当时，善财童子顺着善知识的教诲思考；专心记念普眼法门，专念如来神变威力，记住微妙法句身云，进入无边法门教海，观察善友的威仪法式，在深邃的法海漩涡中游泳，普遍进入虚空法界，净化法眼所有的障翳，拾取善友收集的法宝。这样想着，他逐渐往南走，到了楞伽道海岸聚落，观察十方，周遍寻找妙住比丘。}%

@{見彼比丘在虛空中經行來往。不思議數諸淨居天與宮殿俱，於虛空恭敬合掌，發弘誓願而為供養；不思議數諸梵天王，曲躬合掌出妙音聲，以人間法稱揚讚歎而為供養；無數千萬欲界諸天及諸天王，恭敬圍遶滿虛空中，布天華雲，雨天華雨，作天妓樂，出妙音聲，無數繒綺寶幢幡蓋，種種嚴飾，悉遍虛空而為供養；復有無數諸大龍王，於虛空中興不思議沈水香雲，普遍虛空，震雷激電而為供養；無量不思議數諸夜叉王各以眷屬，周匝圍遶恭敬守護而為供養；無量不思議數諸羅剎王與諸眷屬，其形長大，甚可怖畏，咸起慈心，親近瞻仰而為供養；無量阿脩羅王興不思議摩尼寶雲，放大光明遍滿虛空，雨種種寶莊嚴照耀而為供養；無數迦樓羅王作童子形，諸妙采女之所圍遶，起大慈愍，無殺害心，恭敬合掌而為供養；無數緊那羅王拊擊眾樂，演出種種微妙音聲，復以種種稱法言辭，歌詠讚歎而為供養；無數摩睺羅伽王持不思議上妙微細天諸衣服，親近隨逐，周迴布列而為供養；無量主海神作諸妓樂，嘯和雅音而為供養。}@
%{他看见那个比丘在虚空中来回行走。不可思议数量的净居天与宫殿一起，在虚空中恭敬合掌，发弘誓愿来供养他；不可思议数量的梵天王，弯腰合掌发出美妙的声音，用人间法来称赞赞叹来供养他；无数千万欲界诸天及诸天王，恭敬地围绕着充满虚空，布满天华云，下天华雨，演奏天妓乐，发出美妙的声音，无数的锦缎宝幢幡盖，各种装饰，都遍布虚空来供养他；还有无数的大龙王，在虚空中兴起不可思议的沉水香云，遍布虚空，震雷闪电来供养他；无量不可思议数量的夜叉王各自带着眷属，周匝围绕着恭敬守护来供养他；无量不可思议数量的罗刹王与眷属，他们的身形高大，非常可怕，都生起慈心，亲近瞻仰来供养他；无量阿修罗王兴起不可思议的摩尼宝云，放大光明遍满虚空，下各种宝来庄严照耀来供养他；无数迦楼罗王化作童子形，被许多妙采女围绕着，生起大慈悲，没有杀害之心，恭敬合掌来供养他；无数紧那罗王敲击着各种乐器，演奏出各种美妙的声音，又用各种称赞佛法的言辞，歌唱赞叹来供养他；无数摩睺罗伽王拿着不可思议的上妙微细天诸衣服，亲近跟随，周回排列来供养他；无量主海神演奏着各种乐曲，吹奏着和谐的雅音来供养他。}%

@{善財童子見此比丘於虛空中經行自在，復有如是供養之事充滿虛空；歡喜踊躍，不能自持；五體投地，一心敬禮，良久乃起；合掌白言：聖者！我已先發阿耨多羅三藐三菩提心，而未知菩薩云何勤求佛法？云何積集佛法？云何滿足佛法？云何熏習佛法？云何修行佛法？云何淨治佛法？云何隨順佛所行法？云何通達佛算數法？云何增長佛普遍法？云何清淨佛究竟法？云何總攝佛功德法？云何能入佛隨順法？我聞聖者善能誘誨；唯願慈悲，為我宣說菩薩云何恒見諸佛，聞法勤修而不捨離？菩薩云何恒同一切菩薩善根而不捨離？菩薩云何恒以智慧證諸佛法而不捨離？菩薩云何恒以大願饒益眾生而不捨離？菩薩云何恒修一切菩薩事業而不捨離？菩薩云何恒住劫海，修行無厭而不捨離？菩薩云何恒住剎海，普遍莊嚴而不捨離？菩薩云何恒依佛力，悉能知見諸佛神變而不捨離？菩薩云何恒於六趣自在受生，住無住道而不捨離？菩薩云何恒受諸佛正法雲雨悉能憶持而不捨離？菩薩云何恒發智光普照三世佛所行處而不捨離？唯願慈哀，為我開演。}@
%{善财童子看见这个比丘在虚空中自由行走，又有这样供养的事情充满虚空；他欢喜踊跃，不能自持；五体投地，一心敬礼，过了很久才站起来；合掌说道：圣者！我已经先发阿耨多罗三藐三菩提心，但还不知道菩萨怎样勤求佛法？怎样积集佛法？怎样满足佛法？怎样熏习佛法？怎样修行佛法？怎样净化佛法？怎样随顺佛所行法？怎样通达佛算数法？怎样增长佛普遍法？怎样清净佛究竟法？怎样总摄佛功德法？怎样能入佛随顺法？我听说圣者善于诱导教诲；唯愿慈悲，为我宣说菩萨怎样恒见诸佛，闻法勤修而不舍离？菩萨怎样恒同一切菩萨善根而不舍离？菩萨怎样恒以智慧证诸佛法而不舍离？菩萨怎样恒以大愿饶益众生而不舍离？菩萨怎样恒修一切菩萨事业而不舍离？菩萨怎样恒住劫海，修行无厌而不舍离？菩萨怎样恒住刹海，普遍庄严而不舍离？菩萨怎样恒依佛力，悉能知见诸佛神变而不舍离？菩萨怎样恒于六趣自在受生，住无住道而不舍离？菩萨怎样恒受诸佛正法云雨悉能忆持而不舍离？菩萨怎样恒发智光普照三世佛所行处而不舍离？唯愿慈哀，为我开演。}%

@{爾時，妙住比丘告善財言：善哉！善哉！善男子！汝已能發阿耨多羅三藐三菩提心，今復志求一切智法及自覺法。善男子！汝能發心深信愛樂，慇懃不捨，請問於我；汝當諦聽，今為汝說。}@
%{当时，妙住比丘对善财说：善哉！善哉！善男子！你已经能发阿耨多罗三藐三菩提心，现在又志求一切智法及自觉法。善男子！你能够发心深信爱乐，殷勤不舍，向我提问；你应该仔细听，我现在为你讲述。}%

@{善男子！我得菩薩普遍速疾勇猛不空供養諸佛成熟眾生解脫門。常於此門，若行若止，修習思惟；或入或出，隨順觀察；即時獲得智慧光明名普照諸法究竟無礙。由得如是智光明故，知諸眾生種種心行無所罣礙，知諸眾生種種歿生無所罣礙，知諸眾生宿住之事無所罣礙，知諸眾生未來劫事無所罣礙，知諸眾生現在世事無所罣礙，知諸眾生種種言音隨俗差別無所罣礙，知諸眾生種種疑網咸為決了無所罣礙，知諸眾生種種根性受法差別無所罣礙，知諸眾生應受化時悉往調伏無所罣礙，知諸時分、剎那、臘縛牟呼栗多、晝夜、年劫、延促、相入無所罣礙，知三世海諸法流轉相續次第無所罣礙，知諸佛剎無量差別，能以其身遍往十方無所罣礙；何以故？以得無住、無作、無行神通力故。}@
%{善男子！我得到了菩萨普遍快速勇猛不空供养诸佛成熟众生解脱门。经常在这个门上，无论是行走还是静止，都修习思惟；无论是进入还是出去，都随顺观察；立刻获得智慧光明，名叫普照诸法究竟无碍。由于得到这样的智慧光明，就知道了所有众生种种心行无所障碍，知道了所有众生种种死亡出生无所障碍，知道了所有众生宿住的事情无所障碍，知道了所有众生未来劫的事情无所障碍，知道了所有众生现在世的事情无所障碍，知道了所有众生种种言音随俗差别无所障碍，知道了所有众生种种疑网都能够解决无所障碍，知道了所有众生种种根性受法差别无所障碍，知道了所有众生应该受化的时候都能够去调伏无所障碍，知道了所有时间、刹那、腊缚牟呼栗多、昼夜、年劫、延促、相入无所障碍，知道了三世海诸法流转相续次第无所障碍，知道了所有佛刹无量差别，能够以自己的身体遍往十方无所障碍；为什么呢？因为得到了无住、无作、无行神通力。}%
@{善男子！我以得此神通力故，於虛空中或行、或住、或坐、或臥，乃至現作種種威儀隱顯自在。}@
%{善男子！因为我获得了这种神通力量，所以无论在虚空中行走、站立、坐着、躺着，甚至表现出各种各样的仪态，隐现自在。}%

@{或以一身分為多身，或以多身合為一身；}@
%{或者用一个身体分裂成多个身体，或者用多个身体合为一个身体；}%

@{或以其身來往、入出、穿度石壁而無障礙；}@
%{或者用这个身体来来往往，进出、穿透石壁都没有障碍；}%

@{或於空中結跏趺坐，自在往來，猶如飛鳥；}@
%{或者在空中结跏趺坐，自由来往，就像飞鸟一样；}%

@{入地如水，履水如地；}@
%{进入大地如同水一样，走在水上如同走在陆地一样；}%

@{遍身上下普出煙焰，光明熾盛如大火聚；}@
%{全身上下都发出烟焰，光明炽盛如同大火聚在一起；}%

@{或時震動一切大地；}@
%{有时候震动整个大地；}%

@{或時以手捫摸日月；}@
%{有时候用手摸日月；}%

@{或現威德超自在天；}@
%{有时候显现威德超越自在天；}%

@{或現大身過於梵世；}@
%{有时候显现巨大的身形超过梵天世界；}%

@{或以神力轉變自在；}@
%{或者用神力变化自在；}%

@{或現燒香雲盤旋如蓋，彌覆十方；}@
%{或者显现烧香的云朵盘旋如同盖子，弥漫覆盖十方；}%

@{或現寶焰雲，光明熾盛，普照一切；}@
%{或者显现宝焰云，光明炽盛，普照一切；}%

@{或現變化雲，其身隨類，等眾生界；}@
%{或者显现变化云，身形随着类别，等同于众生界；}%

@{或現光網雲，具足眾色，映徹無礙。}@
%{或者显现光网云，具足各种颜色，映照透彻，毫无障碍。}%

@{或現其身於一念頃，過於東方一世界、十世界、百世界、千世界、百千世界、億世界、百億世界、千億世界、百千億世界、百千億那由他世界，乃至無數世界、無量世界、無邊世界、無等世界，不可思世界、不可量世界、不可稱世界、不可說世界、不可說不可說世界，乃至或過閻浮提極微塵數世界，乃至過不可說不可說佛剎極微塵數世界。}@
%{或者显现身形在一念之间，超过东方一个世界、十个世界、一百个世界、一千个世界、一万个世界、一亿个世界、一百亿个世界、一千亿个世界、一万亿个世界、一万亿那由他世界，乃至无数个世界、无量个世界、无边个世界、无等个世界，不可思量世界、不可测量世界、不可称量世界、不可说世界、不可说不可说世界，乃至超过阎浮提极微尘数量的世界，乃至超过不可说不可说佛刹极微尘数量的世界。}%

@{如是一切世界海中，所有一切世界出生中，一切世界方處中，一切世界旋轉中，一切世界普遍中，一切世界變化中，一切世界名字中，一切世界法門中，一切世界時劫中，一切世界微細中，一切世界菩提場中，一切世界莊嚴具中，一切世界大眾會中。}@
%{如同所有这些世界海中，所有一切世界诞生之中，一切世界方位之中，一切世界旋转之中，一切世界普遍之中，一切世界变化之中，一切世界名字之中，一切世界法门之中，一切世界时间劫之中，一切世界微细之中，一切世界菩提场之中，一切世界庄严具之中，一切世界大众会之中。}%

@{如是一切種種世界，其中所有一切剎土，皆有如來現成正覺；}@
%{如同所有这些各种各样的世界，其中所有一切刹土，都有如来现成正觉；}%

@{彼諸如來一一復現一切佛剎極微塵數大眾集會差別之身，我悉於彼一切佛所，普現其身。}@
%{那些如来一一又显现一切佛刹极微尘数量的大众集会差别之身，我全部在那些如来那里，普遍显现身形。}%

@{於一一身，普雨一切諸佛剎海極微塵數諸供養雲，所謂：一切華雲、一切香雲、一切鬘雲、一切蓋雲、一切幢雲、一切幡雲、一切帳雲、一切網雲、一切末香雲、一切塗香雲、一切衣服雲；}@
%{在每一个身形上，普遍降下所有佛刹海极微尘数量的供养云，所谓：一切花云、一切香云、一切鬘云、一切盖云、一切幢云、一切幡云、一切帐云、一切网云、一切末香云、一切涂香云、一切衣服云；}%

@{以一切身各持如是諸供具雲而為供養。}@
%{用所有身形分别持着这些供具云来供养。}%

@{一一如來所轉法輪，種種宣說，所謂：廣說、略說、讚說、毀說、明了說、隱密說、有餘說、無餘說、不定說、決定說，我皆悟解，憶念受持。}@
%{每一个如来所转的法轮，各种各样的宣说，所谓：广说、略说、赞说、毁说、明了说、隐密说、有余说、无余说、不定说、决定说，我都领悟理解，忆念受持。}%

@{一一國土，諸佛剎海，所有莊嚴，我皆憶持，曾無忘失。}@
%{每一个国土，所有佛刹海，所有的庄严，我都忆持，从未忘记。}%

@{如於東方，南、西、北方，四維，上、下，亦復如是。}@
%{如同在东方，南、西、北方，四维，上下，也都是这样。}%

@{善男子！如是一切諸世界中所有眾生，若聞我名，若見我身，或覩經行止住之處，或以一心禮拜供養，或時散亂懷疑不信，如是一切皆決定於阿耨多羅三藐三菩提得不退轉。}@
%{善男子！如同所有这些世界中所有众生，如果听到我的名字，如果看到我的身形，或者看到经行止住的地方，或者一心礼拜供养，或者有时候散乱怀疑不信，如同所有这些都决定于阿耨多罗三藐三菩提得不退转。}%

@{彼諸世界一切眾生我皆明見，隨其大小、勝劣、苦樂，示同其形，隨所應度，教化調伏而成熟之；}@
%{那些世界所有众生我都明见，随着他们大小、优劣、苦乐，显示与其相同的身形，随着他们应得的度化，教化调伏而使他们成熟；}%

@{隨有眾生親近我者，悉令安住如是法門。}@
%{随着有众生亲近我，都让他们安住于这样的法门。}%

@{善男子！我唯知此普遍速疾，勇猛不空，供養諸佛，成熟眾生無礙解脫門；}@
%{善男子！我只知道这种普遍迅速、勇猛不空，供养诸佛，成熟众生无碍解脱的门；}%

@{如諸菩薩摩訶薩具足受持大慈悲戒，波羅蜜戒，住大乘戒，不離菩薩道戒，不著一切法戒，不捨菩提心戒，不墮二乘地戒，常以佛法為所緣戒，心常憶念一切智戒，所發志樂等虛空戒，一切世間無所依戒，不缺漏戒，不濁亂戒，無遺失戒，不雜染戒，不追悔戒，無厭怠戒，清淨戒，離塵戒，無垢戒，如是菩薩戒行功德，無量無邊，而我云何能知、能說？}@
%{如同诸菩萨摩诃萨具足受持大慈悲戒、波罗蜜戒、住大乘戒、不离菩萨道戒、不著一切法戒、不舍菩提心戒、不堕二乘地戒、常以佛法为所缘戒、心常忆念一切智戒、所发志乐等虚空戒、一切世间无所依戒、不缺漏戒、不浊乱戒、无遗失戒、不染污戒、不追悔戒、无厌怠戒、清净戒、离尘垢戒、无垢戒，如同这些菩萨戒行功德，无量无边，而我如何能知、能说？}%

@{善男子！從此南方有一國土，名達邏比吒，其國有城，名金剛層；中有大士，名曰彌伽；汝往彼問菩薩云何學菩薩行，云何修菩薩道。}@
%{善男子！从这里往南方有一个国土，名叫达逻比吒，那个国家有一座城，名叫金刚层；其中有位大士，名叫弥伽；你到那里去问这位菩萨如何学习菩萨行，如何修菩萨道。}%

@{時，善財童子禮妙住足，右遶瞻仰，辭退而去。}@
%{这时，善财童子礼拜妙住足，右绕瞻仰，辞退而去。}%

@{爾時，善財童子一心隨順善知識教，正念觀彼法光明門；}@
%{那时，善财童子一心随顺善知识的教诲，正念观察那个法光明门；}%

@{以清淨心深信趣入，念法威力，順佛所行，專心憶持，紹三寶種，歎離欲性；}@
%{用清净心深信趣入，念诵法力，顺应佛所行，专心忆持，绍续三宝种子，赞叹离欲性；}%

@{念善知識，普遍觀察，照明三世，憶本大願，隨順修行；}@
%{念诵善知识，普遍观察，照明三世，忆念本来的大愿，随顺修行；}%

@{以無礙心入眾生界，常勤作意救護世間；}@
%{用无碍心进入众生界，常勤作意救护世间；}%

@{於諸有為，心無倚著，觀一切法根本自性，念念流入一切智海，普遍嚴淨一切佛剎；}@
%{对于所有有为法，心无倚靠，观察一切法根本自性，念念流入一切智海，普遍严净一切佛刹；}%

@{於諸如來道場眾會，心無依住。}@
%{对于所有如来的道场大众会，心无依住。}%

@{如是觀察，漸次南行，至達邏比吒國，入金剛層城，周遍求覓彌伽大士。}@
%{这样观察，逐渐往南行走，到达达逻比吒国，进入金刚层城，周遍寻找弥伽大士。}%
@{乃見其人於市肆中，處高臺上，坐師子座，十千人眾所共圍遶，廣說輪字莊嚴法門。善財往詣，頂禮其足，遶無數匝，恭敬合掌，白言：聖者！我已先發阿耨多羅三藐三菩提心，而未知菩薩云何學菩薩行？云何修菩薩道？云何流轉諸趣，常不忘失菩提之心？云何心得堅固，勤求佛法無有厭倦？云何獲得清淨謙下之心無能壞者？云何得大悲心力，恒處生死不憚劬勞？云何得陀羅尼力，自在攝持普門清淨？云何發生廣大智光，離諸翳障？云何得妙辯才，善巧決擇甚深法藏？云何得正念力，憶持諸佛一切法輪？云何得淨趣力，演一切法普淨諸趣？云何得成菩薩普遍智力，於一切法種種分別，悉能決定了真實義？唯願慈哀，為我宣說。}@
%{我看到这个人，在集市里，站在高台上，坐在狮子座上，周围有上万人围着，他在广泛宣讲佛法。善财上前拜见，顶礼他的双脚，绕着走了很多圈，恭敬地合掌，说道：圣者！我已经发起了无上正等正觉之心，但我不知道菩萨应该怎样学习菩萨的行为？怎样修菩萨道？怎样在六道轮回中，始终不忘记菩提心？怎样让内心坚定，勤奋地寻求佛法，没有厌倦？怎样获得清净谦卑的心，不被任何东西破坏？怎样获得大悲心力，常住生死，不辞辛劳？怎样获得陀罗尼力，自在摄持普门清净？怎样产生广大的智慧之光，远离一切障碍？怎样获得妙辩才，善巧抉择深奥的佛法宝藏？怎样获得正念力，忆持诸佛一切法轮？怎样获得清净趣力，演说一切法，普净一切众生？怎样获得成为菩萨的普遍智力，对一切法种种分别，都能确定了真实义？希望您慈悲怜悯，为我宣说。}%

@{爾時，彌伽告善財言：善男子！汝已先發阿耨多羅三藐三菩提心耶？}@
%{这时，弥伽对善财说：善男子！你已经发起了无上正等正觉之心了吗？}%

@{善財白言：唯然！大士！我已先發阿耨多羅三藐三菩提心。}@
%{善财回答说：是的！大士！我已经发起了无上正等正觉之心。}%

@{彌伽遽即下師子座，由為尊重菩提心故，於善財前五體投地，一心禮敬；從地而起，散金銀華無價寶珠及以上妙碎末旃檀，復以雜綵無量寶衣以覆其上。復散無數殊勝光潔悅意香華，眾妙供具而為供養；然後合掌，以柔軟音而稱讚言：善哉！善哉！善男子！汝乃能發阿耨多羅三藐三菩提心。}@
%{弥伽立即从狮子座上下来，因为尊重菩提心，就在善财面前五体投地，一心礼敬；从地上站起来，散下金银华无价宝珠以及上妙碎末旃檀，又用杂色无量宝衣覆盖其上。又散下无数殊胜光洁悦意的香华，种种妙供具作为供养；然后合掌，用柔软的声音赞叹说：善哉！善哉！善男子！你竟然能够发起了无上正等正觉之心。}%

@{善男子！若有能發阿耨多羅三藐三菩提心者，則為勤求一切智智不斷佛種，則為永離一切世間凡夫種性，則為嚴淨一切諸佛所有剎土，則為調伏一切眾生令其成熟，則為覺了一切法性出生死海，則為照解一切業種無所依著，則為勤修一切菩薩所有妙行，則為已發一切大願無有斷絕，則為隨順一切種智離欲行處，則為獲得一切菩薩堅固種性，則為已得一切諸佛威力加持，則能明見一切三世所有差別，則為十方一切如來共所護念，則與法界一切菩薩志樂平等，則得一切賢聖咸共稱讚，則得一切梵王一心禮覲，則得一切天王恭敬供養，則得一切夜叉王常勤守護，則得一切羅剎王隨逐侍衛，則得一切諸大龍王迎接奉事，則得一切緊那羅王歌詠讚歎，則得一切諸世間主同心慶悅，則令一切諸眾生界悉得安隱。所謂：令斷一切惡趣流轉故，令捨一切諸苦難處故，令息一切貧窮根本故，令生一切人天快樂故，令得親近供養一切善知識故，令得聽聞受持諸佛廣大法故，能令修集一切菩薩菩提分法故，能令增長一切功德善法根芽故，能令熏發一切菩薩無漏智種故，能令智光普照一切差別智道故，能令究竟住於菩薩真實智地故。}@
%{善男子！如果你能发起了无上正等正觉之心，那就等于勤奋寻求一切智慧，不断佛种，等于永远离开一切世间凡夫的种性，等于严净一切诸佛所有的刹土，等于调伏一切众生，令其成熟，等于觉悟了一切法性，出生死海，等于照解一切业种，无所依着，等于勤修一切菩萨所有的妙行，等于已经发起了所有的大愿，没有断绝，等于随顺一切种智，离欲行处，等于获得了所有菩萨坚固的种性，等于已经得到了所有诸佛威力的加持，等于能够明见一切三世所有的差别，等于十方一切如来共同护念，等于与法界一切菩萨志乐平等，等于得到一切贤圣共同称赞，等于得到一切梵王一心礼觐，等于得到一切天王恭敬供养，等于得到一切夜叉王常勤守护，等于得到一切罗刹王跟随侍卫，等于得到一切诸大龙王迎接奉事，等于得到一切紧那罗王歌咏赞叹，等于得到一切诸世间主同心庆悦，等于令一切诸众生界都得到安隐。所谓：令断一切恶趣流转故，令舍一切诸苦难处故，令息一切贫穷根本故，令生一切人天快乐故，令得亲近供养一切善知识故，令得听闻受持诸佛广大法故，能令修集一切菩萨菩提分法故，能令增长一切功德善法根芽故，能令熏发一切菩萨无漏智种故，能令智光普照一切差别智道故，能令究竟住于菩萨真实智地故。}%

@{善男子！如是菩薩難得出世，亦難值遇；諸有所作難識、難知。能為眾生作甚難事；若得見者倍更為難。何以故？菩薩出世與諸眾生為大利益：如父母，長養安慰令成就故；如瓔珞，莊嚴一切諸天人故；如船師，於生死海度眾生故；如屋宅，覆護一切諸世間故；如商主，能導群生至寶所故；如赫日，智慧光明能普照故；如君主，覺法城中得自在故；如熾火，能燒眾生我愛薪故；如大雲，普霔無邊甘露雨故；如時雨，增長信等善根芽故；如船舫，運度眾生達彼岸故；如橋梁，能度眾生越生死故；如津濟，顯示一切出要道故；如風輪，能持眾生不令墮落三惡趣故；如大地，悉能增長一切眾生諸善根故；如大海，具足一切無盡福智功德藏故；如滿月，普放智光破煩惱暗，施清涼故；如猛將，悉能摧伏一切魔軍，令退散故；如須彌，勝智善根超出深廣生死海故。}@
%{善男子！这样的菩萨很难出世，也很难遇到；他们所做的一切都很难识别、难理解。他们能为众生做非常难的事情；如果能见到他们，就更加难了。为什么呢？因为菩萨出世，是为了给所有众生带来大利益：就像父母，抚养安慰，使他们成就；就像璎珞，庄严一切诸天人；就像船师，在生死海中度化众生；就像房屋，庇护一切世间；就像商人，能够引导众生到达宝藏的地方；就像赫赫太阳，智慧光明能够普照一切；就像君主，在觉法的城池中获得自在；就像烈火，能够烧掉众生我执的薪柴；就像大云，普降无边甘露雨；就像及时雨，增长信等善根芽；就像船只，运载众生到达彼岸；就像桥梁，能够度化众生越过生死；就像渡口，显示一切出要之道；就像风轮，能够持住众生，不让他们堕落三恶趣；就像大地，能够增长一切众生诸善根；就像大海，具足一切无穷无尽的福智功德宝藏；就像满月，普放智光，破除烦恼黑暗，施予清凉；就像猛将，能够摧伏一切魔军，令其退散；就像须弥山，胜智善根超越深广的生死海。}%
@{爾時，彌伽廣為善財稱讚顯示發菩提心大功德力，令諸眾會，皆生歡喜；同聲唱言：善哉！善哉！善男子！今我眾會，因見勝人，得聞菩薩功德行願，踊躍歡喜，不能自持。}@
%{当时，弥伽广为善财称赞显示发菩提心的大功德力，让所有大众都生起欢喜，大家一起说：太好了！太好了！善男子！现在我们大家，因为见到胜人，听到菩萨的功德行愿，都非常欢喜，高兴得控制不住自己。}%

@{是時，彌伽還昇本座，從其面門放種種光，普照三千大千世界。時，此世界諸大梵王、天、龍、夜叉、乾闥婆、阿脩羅、迦樓羅、緊那羅、摩睺羅伽、人及非人，如是諸王并其眷屬，蒙光照耀，靡不來集。}@
%{这时，弥伽回到座位上，从他面门放出各种光芒，照耀三千大千世界。这时，这个世界所有的大梵王、天、龙、夜叉、乾闼婆、阿修罗、迦楼罗、紧那罗、摩睺罗伽、人以及非人，以及这些王和他们的眷属，都被光芒照耀，都纷纷前来集聚。}%

@{是時，大士觀察眾心，咸生恭敬，離諸諂慢，其心寂靜，志意柔順，隨其樂欲，廣為分別開示，解釋輪字句品莊嚴法門；彼諸眾生聞此法已，信順悟入，皆於阿耨多羅三藐三菩提得不退轉。}@
%{这时，大士观察大家的心，发现所有人都生起恭敬心，远离了所有谄媚和傲慢，他们的内心平静，志意柔顺，大士就根据他们的心愿，广泛地分别开示，解释轮字句品莊严法门；那些众生听到这个法以后，都信顺地悟入，都在阿耨多罗三藐三菩提得不退转。}%

@{所應作已，告善財言：善男子！我已成就妙音陀羅尼光明法門，於一念中能分別知三千大千世界所有欲色諸天語言差別祕密；諸龍、夜叉、乾闥婆、阿脩羅、迦樓羅、緊那羅、摩睺羅伽、人、非人等所有語言差別祕密；亦知彼彼一切眾生所有心想，種種樂欲差別祕密。}@
%{应该做的事情都做完了以后，弥伽对善财说：善男子！我已经成就了妙音陀罗尼光明法门，在一念之间就能分别知道三千大千世界所有欲界和色界天人的语言差别秘密；所有龙、夜叉、乾闼婆、阿修罗、迦楼罗、紧那罗、摩睺罗伽、人、非人等的语言差别秘密；也知道所有众生的心想，各种快乐和欲望的差别秘密。}%

@{所謂：了知色界梵王及諸梵眾所有心樂差別祕密；亦知欲界諸大天王、天子、天女所有心樂差別祕密；亦知龍等，人及非人男女眷屬所有心樂差別祕密；亦能知此三千大千世界一切聲聞及辟支佛所有向果，各各修習一切菩薩行願地位，各各修習微細意趣差別祕密；及諸言辭分別解說，辨釋文義，無不明了。}@
%{比如：了解色界梵王和所有梵众的内心快乐的差别秘密；也知道欲界所有大天王、天子、天女内心快乐的差别秘密；也知道龙等等，人以及非人男女眷属内心快乐的差别秘密；也能知道这三千大千世界所有声闻和辟支佛的向果，他们各自修习所有菩萨行愿的地位，各自修习细微意趣的差别秘密；以及各种言辞分别解说，辨别解释文字意义，没有不明白的。}%

@{亦能了知三世諸佛，為諸眾生演說一切甚深法海，種種言辭意趣祕密。}@
%{也能了解三世所有佛，为所有众生演说所有深奥的法海，各种言辞意趣的秘密。}%

@{如於一念知此世界所有眾生及諸賢聖言辭、心想、行願、地位，各各差別微細祕密；亦知東方一十百千萬億那由他無數、無量、無邊、無等、不可數、不可稱、不可思、不可量、不可說、不可說不可說諸世界中，所有眾生及諸賢聖言辭、心想、行願、地位微細祕密；}@
%{就像在一念之间就能知道这个世界所有众生以及所有贤圣的言辞、心想、行愿、地位，各自的差别细微秘密；也知道东方一十百千万亿那由他无数、无量、无边、无等、不可数、不可称、不可思、不可量、不可说、不可说不可说诸世界中，所有众生以及所有贤圣的言辞、心想、行愿、地位的细微秘密；}%

@{南、西、北方，四維，上、下，各盡不可說不可說諸世界中，所有眾生及諸賢聖言辭、心想、行願、地位各各差別微細祕密；如是一切，悉能了知，無不通達。}@
%{南、西、北方，四维，上下，所有不可说不可说诸世界中，所有众生以及所有贤圣的言辞、心想、行愿、地位各自的差别细微秘密；所有一切，都能了解，没有不了解的。}%

@{善男子！我唯知此妙音陀羅尼光明法門；如諸菩薩摩訶薩普能隨入一切眾生種種想行眷屬海；普能隨入一切眾生種種建立施設海；普能隨入一切眾生種種稱謂名字海；}@
%{善男子！我只知道这个妙音陀罗尼光明法门；就像所有菩萨摩诃萨都能随入所有众生的各种想法行为眷属海；都能随入所有众生的各种建立设施海；都能随入所有众生的各种称呼名字海；}%

@{普能隨入一切眾生種種方俗語言海；普能隨入一切諸佛甚深祕密法句海；普能隨入一切諸佛究竟最上法句海；普能隨入一切諸佛於一所緣中，說一切三世所緣法句海；}@
%{都能随入所有众生的各种地方风俗语言海；都能随入所有佛的深奥秘密法句海；都能随入所有佛的究竟最上法句海；都能随入所有佛在一所缘中，说所有三世所缘法句海；}%

@{普能隨入一切諸佛於一切語言中，演說一切增上法句海；普能隨入一切諸佛於一切語言中，演說一切上上法句海；普能隨入一切諸佛於一切語言中，演說廣大差別法句海；普能隨入一切諸佛於一切語言中，演說一切差別善巧調伏法句海；}@
%{都能随入所有佛在所有语言中，演说所有增上法句海；都能随入所有佛在所有语言中，演说所有上上法句海；都能随入所有佛在所有语言中，演说所有广大差别法句海；都能随入所有佛在所有语言中，演说所有差别善巧调伏法句海；}%

@{普能隨入一切諸佛於一切世界中，演說種種呪術言辭差別祕密海；普能隨入一切世界種種眾生音聲語言際；普能隨入一切諸佛清淨法輪，圓滿莊嚴際；普能隨入一切世間種種字輪，普遍出生顯示諸法際。}@
%{都能随入所有佛在所有世界中，演说各种呪術言辞差别秘密海；都能随入所有世界的各种众生音声语言际；都能随入所有佛清净法轮，圆满庄严际；都能随入所有世间各种字轮，普遍出生显示诸法际。}%

@{如是菩薩行智功德，而我云何能知、能說？}@
%{像这样菩萨的行智功德，而我怎么会知道、会说呢？}%

@{善男子！從此南方有一聚落名為住林，彼有長者名住解脫，汝往彼問菩薩云何修集菩薩道？菩薩云何出生菩薩德？菩薩云何成就菩薩行？菩薩云何思惟菩薩法？}@
%{善男子！从这里往南有一个聚落，叫做住林，那里有一个长者，叫做住解脱，你到那里去问菩萨，应该怎么修集菩萨道？菩萨应该怎么出生菩萨德？菩萨应该怎么成就菩萨行？菩萨应该怎么思惟菩萨法？}%

@{時，善財童子蒙善知識深心誨誘，於一切智法，深生尊重；於一切善根，增益信樂；於一切佛法，倍起精勤；於一切善知識教，普加隨順。}@
%{这时，善财童子蒙受善知识深心教诲，对一切智法，生起深厚尊重；对所有善根，更加增进信心和快乐；对所有佛法，更加精进；对所有善知识的教诲，都加倍随顺。}%

@{禮彌伽足，悲泣流淚，遶無量匝，戀慕瞻仰，辭退南行。}@
%{他向弥伽礼拜，悲泣流泪，绕行无数圈，恋慕瞻仰，告别后向南而去。}%
