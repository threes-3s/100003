@{菩提心義(海運)}@
%{菩提心义(海运) }%

@{菩提之心。成佛之本。發起之相。具在眾經。大事因緣莫過於此。欲正修覺不可不知。隨所見聞略辨其相。菩提心義。五門分別。一釋名義。二識體性。三辨一異。四明相狀。五述行願。初釋名義者。梵云菩提此翻名覺。眾生迷覆名為不覺。今遇善友開發無明。省除迷覆求覺之心。名菩提心。發求菩提之心名菩提心。依主釋也。若悟名覺迷為不覺。譬如迷人依方故迷。眾生爾耳。依覺故迷。若離於覺則無不覺。猶是言之。菩提與心不得為二。菩提與心。相違釋也。}@
%{菩提之心，是成佛的根本，是发起的相状，遍布于各种经书。所有重要的因缘，没有比这更重要的了。想要真正修行觉悟，就不能不知道它。根据所见所闻，略微辨别它的相状。菩提心义，可以从五个方面来分别：一、解释名义；二、认识体性；三、辨别一异；四、阐明相状；五、讲述行愿。首先解释名义：梵语“菩提”，翻译成汉语就是“觉”。众生被迷惑蒙蔽，叫做“不觉”。现在遇到善友，开启无明，去除迷惑蒙蔽，追求觉悟的心，叫做“菩提心”。发起了追求菩提的心，就叫做“菩提心”。这是按照“主释”来解释的。如果悟了，就叫做“觉”，迷惑就叫做“不觉”。比如迷路的人，因为依靠方向而迷路，众生也是这样，因为依靠觉悟而迷惑。如果离开觉悟，就没有不觉悟。这就像说话一样，菩提和心不能分开。菩提和心，这是按照“相违释”来解释的。}%

@{二釋體性者。如義府說。三辨一異者。心與菩提性無有二。由無二故不可分別。此就理體無差別門。故華嚴云。如心佛亦爾。如佛眾生然。心佛與眾生。是三無差別。虛空藏經第四亦云。世尊常演說法無盡。有情及虛空。菩提心佛法。若依進修起行願門。即發起妄心求菩提故名菩提心。故起信云。云何熏習。起淨法不斷。所謂以有真如法故。能熏習無明。以熏習因緣力故。則令妄心厭生死苦。樂求涅槃。以妄心有厭求因緣故。即熏習真如。自信已性。知心妄動無前境界。修遠離法。以如實知無前境界故。種種方便起隨順行。不取不念。乃至久遠熏習力故。無明則滅。以無明滅故心無有起。心無起故境界隨滅。以因緣俱滅故心相皆盡。名得涅槃成自然業等。此則棄妄成真。發起妄心。求起真覺。即真妄為異也。而實離真無妄。妄體即真。以不覺者即本覺故。是非異也。}@
%{第二，解释体性：就像《义府》所说，第三，辨别一异：心和菩提性，没有二。因为没有二，所以不能分别。这是从理体无差别门来说的。所以《华严经》说：“如心佛亦尔，如佛众生然。”心佛与众生，这三者没有差别。 《虚空藏经》第四卷也说：“世尊常演说法无尽，有情及虚空，菩提心佛法。” 如果按照精进修行、发起行愿的门来说，那就是发起了妄心，追求菩提，所以叫做“菩提心”。所以《起信论》说：“云何熏习，起净法不断？所谓以有真如法故，能熏习无明。以熏习因缘力故，则令妄心厌生死苦，乐求涅槃。以妄心有厌求因缘故，即熏习真如。自信已性，知心妄动无前境界，修远离法。以如实知无前境界故，种种方便起随顺行，不取不念。乃至久远熏习力故，无明则灭。以无明灭故心无有起，心无起故境界随灭。以因缘俱灭故心相皆尽，名为得涅槃成自然业等。” 这就是舍弃妄心而成真。发起了妄心，追求起真觉，这就是真妄为异。而实际上离开真，就没有妄，妄的体性就是真。因为不觉悟者，就是本来觉悟，所以这不是异。}%

@{四明相狀者。發菩提心之相狀有二。一明行位相。二辨功用相。行位相狀者。長耳三藏云。初習種性發心有三。一假想發。二輕想發。三信想發。初假想發者。由三種力。一善友力。謂善知識。二行力。謂受律儀。三法力。通別二因。通謂如來藏內熏之性。別謂信等五根。由此三力。假起求菩提想。自利利他漸次修習。譬如輕毛無所倚著。名輕想發。後漸漸修。信心澄淨得入十住。名信想發。起信論云。發心有三。一者信成就發心。二者解脫發心。三者證發心。初信成就發心者。謂不定聚眾生。有熏習善根力故。信業果報。能起十善。厭生死苦。欲求無上菩提。乃至云。經一萬劫。信心成就故。諸佛菩薩教令發心。或以大悲。能自發心。或因正法欲滅。以護法因緣。能自發心得入十住。此則同前信想發心也。本業經云。是信想菩薩。於十千劫。行十戒法。當入十信心。入初住位。即發心住也。仁王經云。習種性有十信。已超二乘一切善地。起信又云。發何等心。略說有三。一者直心。正念真如法故。二者深心。樂集一切諸善行故。三者大悲心。欲拔一切眾生苦故。乃至云。菩薩發是心故。則得少分見於法身。以見法身故。隨其願力。能現八種。利益眾生等。}@
%{第四，阐明相状：发菩提心的相状，有两个：一、阐明行位相；二、辨别功用相。行位相状，长耳三藏说，初习种性发心，有三种：一、假想发；二、轻想发；三、信想发。初假想发者，由三种力：一、善友力，指的是善知识；二、行力，指的是受持律仪；三、法力，通别两种原因。通指的是如来藏内熏之性，别指的是信等五根。由此三种力，假起追求菩提的念头，自利利他，逐渐修行。比如轻毛没有依靠，叫做“轻想发”。后来逐渐修行，信心澄净，得入十住，叫做“信想发”。 《起信论》说：“发心有三：一者信成就发心；二者解脱发心；三者证发心。初信成就发心者，指的是不定聚众生，有熏习善根力故，信业果报，能起十善，厌生死苦，欲求无上菩提。乃至说，经过一万劫，信心成就故，诸佛菩萨教令发心，或者以大悲，能自发心，或者因为正法欲灭，以护法因缘，能自发心得入十住。这与前面信想发心是一样的。” 《本业经》说：“是信想菩萨，于十千劫，行十戒法，当入十信心，入初住位，即发心住也。” 《仁王经》说：“习种性有十信，已超二乘一切善地。” 《起信论》又说：“发何等心？略说有三：一者直心，正念真如法故；二者深心，乐集一切诸善行故；三者大悲心，欲拔一切众生苦故。乃至说，菩萨发是心故，则得少分见于法身。以见法身故，随其愿力，能现八种，利益众生等。”}%

@{二解行發心者。當知轉勝。以是菩薩從初正信已來。於第一阿僧祇劫。將欲滿故。於真如法中。深解現前。所修離相等。三證發心者。從淨心地。乃至菩薩究竟地。證何境界。所謂真如。乃至云。又是菩薩發心相者。有三種心微細之相。一者真心。無分別名。二者方便心。自然遍行。利益眾生故。三者業識心。微細起滅故等。二辨功用相者。維摩經云。欲得佛身斷一切眾生病者。當發阿耨多羅三藐三菩提心。華嚴七十八云。菩提心者。由如種子。能生一切諸佛法故。菩提心者。由如良田。能長眾生白淨法故。菩提心者由如大地。能持一切諸世間故。菩提心者由如淨水。能洗一切煩惱垢故。菩提心者。由如大風。普於世間無所礙故。菩提心者。由如盛火。能燒一切諸見薪故。菩提心者。由如淨日。普照一切諸世間故。菩提心者。由如盛月諸白淨法悉圓滿故。菩提心者。由如明燈。能放種種淨光明故。菩提心者。由如淨目。普見一切安危處故。菩提心者。由如大道。普令得入大智城故。菩提心者。由如正濟。令其得離諸邪法故。乃至云。善男子。若有發阿耨多羅三藐三菩提心者。則已出生無量功德。普能攝取一切智道。善男子。譬如有人得無畏藥離五恐怖。何等為五。所謂。火不能燒。毒不能中。刀不能傷。水不能漂。煙不能熏。菩薩摩訶薩。亦復如是。得一切智菩提心藥。貪火不燒。瞋毒不中。惑刀不傷。有流不漂。諸覺觀煙。不能熏害。善男子。譬如有人得解脫藥終無橫難。菩薩摩訶薩。亦復如是。得菩提心解脫智藥。永離一切生死橫難。善男子。譬如有人持摩訶應伽藥。毒蛇聞氣即皆遠去。菩薩摩訶薩。亦復如是。持菩提心大應伽藥。一切煩惱諸惡毒蛇。聞其氣者。悉皆散滅。}@
%{第二，解行发心者，应当知道这是转胜。因为是菩萨从初正信以来，于第一阿僧祇劫，将要满故，于真如法中，深解现前，所修离相等。第三，证发心者，从净心地，乃至菩萨究竟地，证何境界？所谓真如。乃至说，又是菩萨发心相者，有三種心微细之相：一者真心，无分别名；二者方便心，自然遍行，利益众生故；三者业识心，微细起灭故等。第二，辨别功用相： 《维摩经》说：“欲得佛身断一切众生病者，当发阿耨多罗三藐三菩提心。” 《华严经》七十八卷说：“菩提心者，由如种子，能生一切诸佛法故。菩提心者，由如良田，能长众生白净法故。菩提心者由如大地，能持一切诸世间故。菩提心者由如净水，能洗一切烦恼垢故。菩提心者，由如大风，普于世间无所碍故。菩提心者，由如盛火，能烧一切诸见薪故。菩提心者，由如净日，普照一切诸世间故。菩提心者，由如盛月，诸白净法悉圆满故。菩提心者，由如明灯，能放种种净光明故。菩提心者，由如净目，普见一切安危处故。菩提心者，由如大道，普令得入大智城故。菩提心者，由如正济，令其得离诸邪法故。乃至说，善男子，若有发阿耨多罗三藐三菩提心者，则已出生无量功德，普能摄取一切智道。善男子，譬如有人得无畏药离五恐怖，何等为五？所谓：火不能烧，毒不能中，刀不能伤，水不能漂，烟不能熏。菩萨摩诃萨，亦复如是，得一切智菩提心药，贪火不烧，瞋毒不中，惑刀不伤，有流不漂，诸觉观烟，不能熏害。善男子，譬如有人得解脱药终无横难。菩萨摩诃萨，亦复如是，得菩提心解脱智药，永离一切生死横难。善男子，譬如有人持摩訶应伽药，毒蛇闻气即皆远去。菩萨摩诃萨，亦复如是，持菩提心大应伽药，一切烦恼诸恶毒蛇，闻其气者，悉皆散灭。”}%

@{第五明行願者。顯揚云。世俗發心者。為對智者前。發弘誓願。乃至云。我從今日發無上菩提心。為欲饒益諸有情故。從今已往。凡我所修六波羅蜜。皆為證得無上菩提故。我今與諸菩薩摩訶薩。和合出家。願尊證知。我是菩薩。毘盧遮那疏云。發菩提心者。謂生決定誓願。一向志求一切智智。必當普度法界眾生。此心由如幢旗。是眾行導首。由如種子。是萬德根本。若不發此心。亦如未託歌羅羅。則大悲胎藏。何所養育。又云。日喻本淨菩提心。即是毘盧遮那自體。月喻菩提行。白月十五日眾行圓滿。喻成菩提。黑月十五日眾行皆息。喻般涅槃。中間與時昇降。喻方便善巧等。發菩提心經云。若菩薩親近善知識。供養諸佛。修習善根。志求勝法。心常柔和。遭苦能忍。慈悲淳厚。深心平等。信樂大乘。求佛智慧。若人能具如是十方。乃能發於無上菩提之心。復有四緣能發是心。一者思惟諸佛。二者觀身過患。三者慈愍眾生。四者求最勝果。一思惟諸佛者。三世諸佛。初始發心具煩惱性。亦如我今。發大明慧。於無明㲉。建立勝心。積集苦行。度生死海。捨身命財。求一切智。今皆成就。若此菩提。是可得法。我亦應得故。發菩提心。}@
%{第五，讲述行愿： 《显扬经》说：“世俗发心者，为了在智者面前，发弘誓愿。乃至说，我从今日发无上菩提心，为了想要饶益诸有情故。从今已往，凡我所修六波罗蜜，皆为证得无上菩提故。我今与诸菩萨摩诃萨，和合出家，愿尊证知，我是菩萨。” 《毘卢遮那疏》说：“发菩提心者，指的是生起决定誓愿，一向志求一切智智，必定要普度法界众生。此心犹如幢旗，是众行的引导首领；犹如种子，是万德的根本。如果不发此心，就像没有托付歌罗罗，那么大悲胎藏，何所养育？” 又说：“日喻本净菩提心，即是毘卢遮那自体。月喻菩提行，白月十五日众行圆满，喻成菩提。黑月十五日众行皆息，喻般涅槃。中间与时升降，喻方便善巧等。” 《发菩提心经》说：“若菩萨亲近善知识，供养诸佛，修习善根，志求胜法，心常柔和，遭苦能忍，慈悲淳厚，深心平等，信乐大乘，求佛智慧。若人能具如是十方，乃能发于无上菩提之心。复有四缘能发是心：一者思惟诸佛；二者观身过患；三者慈愍众生；四者求最胜果。一思惟诸佛者，三世诸佛，初始发心具烦恼性，亦如我今，发大明慧，于无明垢，建立胜心，积集苦行，度生死海，舍身命财，求一切智，今皆成就。若此菩提，是可得法，我亦应得故，发菩提心。”}%

@{二觀身過患者。自觀我身。九孔常流臭穢不淨。生厭離故。又觀五陰四大。俱能興造無量惡業。具貪瞋癡無量煩惱。如泡如沫念念無常。求捨離故發菩提心。三慈愍眾生者。見諸眾生。無明所縛。眾苦所纏。集不善業。受大劇苦。捨離正法。信受邪道。沒煩惱河。不求解脫。轉造眾惡。愍念彼故。發菩提心。四求最勝果者。見諸如來。相好莊嚴。有戒定慧。知見清淨。十力無畏。大悲三念。具一切智。憐愍眾生。常住法身。清淨無染。為修習故。發菩提心。又云。發菩提心者。先當堅固發於正願。所謂四弘誓等。立志堅強。作大要誓。常修正行。所謂六波羅蜜等。故此佛剎經中。虛空王立誓云。對於大眾前。我發菩提心。誓度諸群生。皆離於眾苦。願從今已後。若我有染污瞋恚嫉妬心。並我慢貪愛。是欺誑十方及現在諸佛。乃至云。由斯誠實言。地動六種。我若不實語。四大互遷易等。又發菩提心經云。立決定誓。有五事持故。一者能堅固其心。二者能制伏煩惱。三者能遮放逸。四者能破五蓋。五者能勤修行六波羅蜜等。若具如是誓願。堅固勇猛修施戒忍進定慧慈悲喜捨無有退轉。是名真發菩提心也。維摩經云。發阿耨多羅三藐三菩提心者。是即出家是即具足也。}@
%{第二，观身过患者，自己观察自身，九孔常流臭秽不净，生起厌离故。又观察五阴四大，俱能兴造无量恶业，具贪瞋痴无量烦恼，如泡如沫，念念无常，求舍离故发菩提心。第三，慈愍众生者，见诸众生，无明所缚，众苦所缠，集不善业，受大剧苦，舍离正法，信受邪道，没烦恼河，不求解脱，转造众恶，愍念彼故，发菩提心。第四，求最胜果者，见诸如来，相好庄严，有戒定慧，知见清净，十力无畏，大悲三念，具一切智，怜悯众生，常住法身，清净无染，为修行故，发菩提心。又说，发菩提心者，先应当坚固发于正愿，所谓四弘誓等，立志坚强，作大要誓，常修正行，所谓六波罗蜜等。故此《佛刹经》中，虚空王立誓说：“对于大众前，我发菩提心，誓度诸群生，皆离于众苦。愿从今已后，若我有染污瞋恚嫉妬心，并我慢贪爱，是欺誑十方及现在诸佛。乃至说，由斯诚实言，地动六种，我若不实语，四大互迁易等。” 又《发菩提心经》说：“立决定誓，有五事持故：一者能坚固其心；二者能制伏烦恼；三者能遮放逸；四者能破五盖；五者能勤修行六波罗蜜等。若具如是誓愿，坚固勇猛修施戒忍进定慧慈悲喜捨无有退转，是名真发菩提心也。” 《维摩经》说：“发阿耨多罗三藐三菩提心者，是即出家，是即具足也。”}%

@{菩提心義}@
%{菩提心义}%
