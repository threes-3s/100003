@{摩訶般若波羅蜜經卷第二十四}@
%{摩訶般若波羅蜜經卷第二十四}%

@{後秦龜茲國三藏鳩摩羅什譯}@
%{後秦龜茲國三藏鳩摩羅什譯}%

@{須菩提白佛言：世尊！若諸法如夢、如響、如影、如焰、如幻、如化，無有實事、無所有性、自相空者，云何分別是善法，是不善法，是世間法、是出世間法，是有漏法，是無漏法，是有為法、是無為法，是法能得須陀洹果、斯陀含果、阿那含果、阿羅漢果，能得辟支佛道，能得阿耨多羅三藐三菩提？}@
%{须菩提对佛说：世尊！如果所有法如同梦、如同响声、如同影子、如同火焰、如同幻影、如同变化，没有真实的事物、没有实有的性质、自身是空的，那怎么区分什么是善法，什么是恶法，什么是世间法，什么是出世间法，什么是漏法，什么是无漏法，什么是有为法，什么是无为法，什么法能够得到须陀洹果、斯陀含果、阿那含果、阿罗汉果，能够得到辟支佛道，能够得到阿耨多罗三藐三菩提呢？}%

@{佛告須菩提：凡夫愚人得夢、得見夢者，乃至得化、得見化者，起身口意善業、不善業、無記業，起福業、若罪業，作不動業。是菩薩摩訶薩行般若波羅蜜住二空中——畢竟空、無始空——為眾生說法，作是言：諸眾生！是色空無所有，受想行識空無所有，十二入、十八界空無所有。色是夢，受想行識是夢，十二入、十八界是夢。色是響、是影、是焰、是幻、是化，受想行識亦如是，十二入、十八界是夢、是響、是影、是焰、是幻、是化。是中無陰、入、界，無夢亦無見夢者，無響亦無聞響者，無影亦無見影者，無焰亦無見焰者，無幻亦無見幻者，無化亦無見化者，一切法無根本實性無所有。汝等於無陰中見有陰，無入見有入，無界見有界，是一切法皆從因緣和合生，以顛倒心起屬業果報。汝等何以故於諸法空無根本中而取根本相？}@
%{佛对须菩提说：凡夫愚人做梦、梦见梦，甚至得到变化、看到变化，身心意念上就会产生善业、不善业、无记业，产生福业、或者罪业，或者不动业。而菩萨摩诃萨在行般若波罗蜜的时候，住在两个空性中——毕竟空、无始空——为众生说法，说：诸位众生！色是空的，没有实有的东西，受想行识也是空的，没有实有的东西，十二入、十八界也是空的，没有实有的东西。色是梦，受想行识也是梦，十二入、十八界也是梦。色是响声、是影子、是火焰、是幻影、是变化，受想行识也一样，十二入、十八界也是梦、是响声、是影子、是火焰、是幻影、是变化。这里面没有阴、入、界，没有梦也没有梦见梦的人，没有响声也没有听到响声的人，没有影子也没有看到影子的人，没有火焰也没有看到火焰的人，没有幻影也没有看到幻影的人，没有变化也没有看到变化的人，一切法都没有根本的实性，没有实有的东西。你们在没有阴的地方看到有阴，在没有入的地方看到有入，在没有界的地方看到有界，这是因为一切法都是从因缘和合而生的，因为颠倒的心而产生属于业果报。你们为什么会在诸法空无根本的时候，却执着于根本的相呢？}%

@{是時菩薩摩訶薩行般若波羅蜜，以方便力故，於慳法中拔出眾生，教行檀那波羅蜜。持是布施功德得大福報，從大福報拔出教令持戒。持戒功德生天上尊貴處，復拔出令住初禪。初禪功德生梵天處，二禪、三禪、四禪，無邊空處、識處、無所有處、非有想非無想處亦如是。眾生行是布施及布施果報，持戒及持戒果報，禪定及禪定果報，種種因緣拔出安置無餘涅槃及涅槃道中，所謂四念處、四正勤、四如意足、五根、五力、七覺分、八聖道分，空解脫門無相、無作解脫門，八背捨、九次第定，佛十力、四無所畏、四無礙智、十八不共法，安隱眾生，令住聖無漏法。無色無形無礙法中，有可得須陀洹果者，安隱教化令住須陀洹果；可得斯陀含果、阿那含果、阿羅漢果、辟支佛道者，令住斯陀含果、阿那含果、阿羅漢果、辟支佛道；可得阿耨多羅三藐三菩提者，安隱教化令住阿耨多羅三藐三菩提中。}@
%{这时候，菩萨摩诃萨在行般若波罗蜜的时候，凭借方便的力量，从悭法中拔出众生，教导他们行檀那波罗蜜。持守布施的功德，得到很大的福报，从大福报中拔出他们，教导他们持戒。持戒的功德，让他们生到天上的尊贵之处，再拔出他们，让他们住到初禅。初禅的功德，让他们生到梵天处，二禅、三禅、四禅、无边空处、识处、无所有处、非有想非无想处也是一样。众生行布施以及布施的果报，持戒以及持戒的果报，禅定以及禅定的果报，通过种种因缘，把他们拔出来，安置在无余涅槃以及涅槃道中，比如四念处、四正勤、四如意足、五根、五力、七觉分、八圣道分，空解脱门无相、无作解脱门，八背舍、九次第定，佛十力、四无所畏、四无碍智、十八不共法，安抚众生，让他们住到圣无漏法中。在无色无形无碍法中，如果有人可以得到须陀洹果，就安稳地教化他们，让他们住到须陀洹果；如果有人可以得到斯陀含果、阿那含果、阿罗汉果、辟支佛道，就让他们住到斯陀含果、阿那含果、阿罗汉果、辟支佛道；如果有人可以得到阿耨多罗三藐三菩提，就安稳地教化他们，让他们住到阿耨多罗三藐三菩提中。}%

@{須菩提白佛言：世尊！諸菩薩摩訶薩甚希有難及，能行是深般若波羅蜜。諸法無所有性，畢竟空、無始空而分別諸法，是善是不善、是有漏是無漏，乃至是有為是無為。}@
%{须菩提对佛说：世尊！诸位菩萨摩诃萨非常稀有难遇，能够行深般若波罗蜜。所有法都没有实有的性质，毕竟空、无始空，却还要分别诸法，是善还是不善、是有漏还是无漏，甚至是有为还是无为。}%

@{佛告須菩提：如是，如是！諸菩薩摩訶薩甚希有難及，能行是深般若波羅蜜。諸法無所有性，畢竟空、無始空而分別諸法。須菩提！汝等若知是菩薩摩訶薩希有難及法，則知一切聲聞、辟支佛不能報，何況餘人？}@
%{佛对须菩提说：正是如此，正是如此！诸位菩萨摩诃萨非常稀有难遇，能够行深般若波罗蜜。所有法都没有实有的性质，毕竟空、无始空，却还要分别诸法。须菩提！你们如果知道这是菩萨摩诃萨稀有难遇的法，那么就知道一切声闻、辟支佛都无法报答，更何况其他人呢？}%

@{須菩提白佛言：世尊！何等是菩薩摩訶薩希有難及法，諸聲聞、辟支佛所無有？}@
%{须菩提对佛说：世尊！什么法是菩萨摩诃萨稀有难遇的法，是诸位声闻、辟支佛所没有的呢？}%

@{佛告須菩提：一心諦聽！有菩薩摩訶薩行般若波羅蜜，住報得六波羅蜜中，及住報得五神通、三十七助道法，住諸陀羅尼諸無礙智，到十方國土，可以布施度者以布施攝之，可以持戒度者以持戒攝之，可以忍辱、精進、禪定、智慧度者，隨其所應而攝取之；可以初禪度者以初禪攝之，可以二禪、三禪、四禪、無邊空處、無邊識處、無所有處、非有想非無想處度者，隨其所應而攝取之；可以慈心悲喜捨心度者，以慈悲喜捨心而攝取之；可以四念處、四正勤、四如意足、五根、五力、七覺分、八聖道分，空三昧，無相、無作三昧度者，隨而攝之。}@
%{佛对须菩提说：用心听！有菩萨摩诃萨在行般若波罗蜜的时候，住在报得六波罗蜜中，以及住在报得五神通、三十七助道法中，住在诸陀罗尼诸无碍智中，到达十方国土，如果有人可以用布施来度化，就用布施来摄取他，如果有人可以用持戒来度化，就用持戒来摄取他，如果有人可以用忍辱、精进、禅定、智慧来度化，就根据他的情况来摄取他；如果有人可以用初禅来度化，就用初禅来摄取他，如果有人可以用二禅、三禅、四禅、无边空处、无边识处、无所有处、非有想非无想处来度化，就根据他的情况来摄取他；如果有人可以用慈心悲喜舍心来度化，就用慈悲喜舍心来摄取他；如果有人可以用四念处、四正勤、四如意足、五根、五力、七觉分、八圣道分，空三昧，无相、无作三昧来度化，就根据他的情况来摄取他。}%
@{世尊！菩薩摩訶薩云何以布施饒益眾生？}@
%{世尊！菩萨摩诃萨怎么通过布施来利益众生呢？}%

@{須菩提！菩薩行般若波羅蜜時布施，隨其所須飲食衣服、車馬香華瓔珞，種種所須盡給與之，若供養佛、辟支佛、阿羅漢、阿那含、斯陀含、須陀洹等無異，若施入正道中。人及凡人下至禽獸，皆無分別，等一布施。何以故？一切法不異、不分別故，是菩薩無異無別。布施已，當得無分別法報，所謂一切種智。}@
%{须菩提！菩萨在修行般若波罗蜜的时候布施，根据对方的需要，给予饮食、衣服、车马、香花、璎珞等等，各种需要的都给予，无论是供养佛、辟支佛、阿罗汉、阿那含、斯陀含、须陀洹等等，都一样，只要是施入正道中。无论是人、凡人，下至禽兽，都没有分别，都平等地布施。为什么呢？因为一切法不异、不分别，所以菩萨没有区别。布施之后，就能得到无分别的法报，也就是所谓的一切种智。}%

@{須菩提！若菩薩摩訶薩見乞丐者，若生是心：佛是福田，我應供養；禽獸非福田，不應供養。是非菩薩法。何以故？菩薩摩訶薩發阿耨多羅三藐三菩提心，不作是念：是眾生應以布施饒益，是不應布施是眾生。布施因緣故，生剎利大姓、婆羅門大姓、居士大家。乃至以是布施因緣，以三乘法度之，令入無餘涅槃。}@
%{须菩提！如果菩萨摩诃萨看到乞丐，心里就想着：佛是福田，我应该供养；禽兽不是福田，不应该供养。这不是菩萨的做法。为什么呢？因为菩萨摩诃萨发了阿耨多罗三藐三菩提心，不会想着：这个众生应该用布施来利益，那个众生就不应该布施。因为布施的因缘，会生在刹利大姓、婆罗门大姓、居士大家。甚至因为布施的因缘，用三乘法度化他们，让他们进入无余涅槃。}%

@{若眾生來從菩薩乞，亦不生異心分別：應與是，不應與是。何以故？是菩薩為是眾生故，發阿耨多羅三藐三菩提心。若分別簡擇，便墮諸佛、菩薩、辟支佛、學無學人，一切世間天及人呵責處：誰請汝救一切眾生？汝為一切眾生舍，一切眾生護，一切眾生依，而分別簡擇應與不應與。}@
%{如果众生来向菩萨乞求，菩萨也不会生出不同的心分别：应该给这个，不应该给那个。为什么呢？因为这个菩萨为了这些众生，发了阿耨多罗三藐三菩提心。如果分别拣择，就会落到诸佛、菩萨、辟支佛、学无学人，一切世间天及人呵责的地方：谁请你救一切众生？你是为了所有众生舍弃自己，你是所有众生的守护者，所有众生的依靠，你却分别拣择应该给不应该给。}%

@{復次，若菩薩摩訶薩行般若波羅蜜時，若人若非人來，欲求乞菩薩身體支節。是時不應生二心：若與、若不與。何以故？是菩薩摩訶薩為眾生故受身，眾生來取，何可不與？我以饒益眾生故受是身，眾生不乞，自應與之。何況乞而不與？菩薩摩訶薩行般若波羅蜜，應如是學。}@
%{再说，如果菩萨摩诃萨在修行般若波罗蜜的时候，无论是人还是非人，想要来向菩萨索取身体的肢节。这时候不应该生出两种心：要不要给。为什么呢？因为这个菩萨摩诃萨为了众生而受此身，众生来取，怎么能不给呢？我为了利益众生而受此身，众生不乞求，我本来就应该给予。更何况是乞求了还不给呢？菩萨摩诃萨修行般若波罗蜜，应该这样学习。}%

@{復次，須菩提！若菩薩摩訶薩見有乞者，應生是念：是中誰與？誰受？所施何物？是一切法自性皆不可得，以畢竟空故。空相法無與、無奪。何以故？畢竟空故，內空、外空、內外空、大空、第一義空、自相空故。住是諸空布施，是時具足檀那波羅蜜。具足檀那波羅蜜故，若斷內外法時，作是念：截我者誰？割我者誰？}@
%{再说，须菩提！如果菩萨摩诃萨看到有人乞求，应该生出这样的念头：这里谁给予？谁接受？所施的是什么？一切法自性都是不可得的，因为毕竟空故。空相法没有给予，也没有夺取。为什么呢？因为毕竟空故，内空、外空、内外空、大空、第一义空、自相空故。住在这些空性中布施，这时候就具足了檀那波罗蜜。因为具足了檀那波罗蜜，如果有人要斩断内外法的时候，就想着：是谁要截断我？是谁要割断我？}%

@{復次，須菩提！我以佛眼見東方如恒河沙等諸菩薩摩訶薩，入大地獄，令火滅湯冷，以三事教化：一者神通，二者知他心，三者說法。是菩薩以神通力，令大地獄火滅湯冷；知他心，以慈悲喜捨隨意說法。是眾生於菩薩生清淨心，從地獄得脫，漸以三乘法得盡苦際。南西北方四維上下亦如是。}@
%{再说，须菩提！我以佛眼看到东方如恒河沙等诸菩萨摩诃萨，进入大地狱，让火灭汤冷，用三件事教化他们：一是神通，二是知他心，三是说法。这些菩萨用神通力，让大地狱火灭汤冷；知他心，用慈悲喜舍随意说法。这些众生对菩萨生起了清净心，从地狱中解脱出来，逐渐用三乘法得尽苦际。南、西、北、东方，四维上下也一样。}%

@{復次，須菩提！我以佛眼觀十方世界，見如恒河沙等國土中諸菩薩，為諸佛給使，供給諸佛，隨意愛樂尊敬。若諸佛所說盡能受持，乃至阿耨多羅三藐三菩提，終不忘失。}@
%{再说，须菩提！我以佛眼观察十方世界，看到如恒河沙等国土中诸菩萨，是诸佛的给使，供养诸佛，随意爱乐尊敬。如果能持守诸佛所说的一切，乃至阿耨多罗三藐三菩提，最终都不会忘记。}%

@{復次，須菩提！我以佛眼觀十方如恒河沙等國土中諸菩薩摩訶薩，為畜生故，捨其壽命，割截身體分散諸方。諸有眾生食是諸菩薩摩訶薩肉者，皆愛敬菩薩。以愛敬故，即得離畜生道，值遇諸佛，聞佛說法，如說修行，漸以三乘——聲聞、辟支佛、佛法——於無餘涅槃而般涅槃。如是，須菩提！諸菩薩摩訶薩所益甚多，教化眾生令發阿耨多羅三藐三菩提心，如說修行乃至於無餘涅槃而般涅槃。}@
%{再说，须菩提！我以佛眼观察十方如恒河沙等国土中诸菩萨摩诃萨，为了畜生，舍弃自己的生命，割截身体，分散到四方。如果有众生吃了这些菩萨摩诃萨的肉，都会爱敬菩萨。因为爱敬，就能离开畜生道，值遇诸佛，听到佛说法，如说修行，逐渐以三乘——声闻、辟支佛、佛法——于无余涅槃而般涅槃。这样，须菩提！诸菩萨摩诃萨所利益的非常多，教化众生令发阿耨多罗三藐三菩提心，如说修行，乃至无余涅槃而般涅槃。}%

@{復次，須菩提！我以佛眼見十方如恒河沙等國土中諸菩薩摩訶薩，除諸餓鬼飢渴苦，是諸餓鬼皆愛敬菩薩。以愛敬故，得離餓鬼道，值遇諸佛，聞諸佛說法，如說修行，漸以三乘——聲聞、辟支佛、佛法——而般涅槃乃至無餘涅槃。如是，須菩提！菩薩摩訶薩為度眾生故，行大悲心。}@
%{再说，须菩提！我以佛眼看到十方如恒河沙等国土中诸菩萨摩诃萨，消除诸饿鬼饥渴的苦，这些饿鬼都爱敬菩萨。因为爱敬，就能离开饿鬼道，值遇诸佛，听到诸佛说法，如说修行，逐渐以三乘——声闻、辟支佛、佛法——而般涅槃，乃至无余涅槃。这样，须菩提！菩萨摩诃萨为了度化众生，行大悲心。}%
@{復次，須菩提！我以佛眼見諸菩薩摩訶薩在四天王天上說法，在三十三天、夜摩天、兜率陀天、化樂天、他化自在天上說法。諸天聞菩薩說法，漸以三乘而得滅度。須菩提！是諸天眾中有耽著五欲者，是菩薩示現火起，燒其宮殿，而為說法。作是言：諸天！一切有為法悉皆無常。誰常安者？}@
%{再说，须菩提！我用佛眼看到许多菩萨摩诃萨在四天王天说法，在三十三天、夜摩天、兜率陀天、化乐天、他化自在天说法。诸天听到菩萨说法，逐渐以三乘而得灭度。须菩提！这些天人中，有贪着五欲的，这个菩萨就示现火起，烧了他的宫殿，然后给他说法。对他说：诸天！一切有为法都是无常的，谁能够常安呢？}%

@{復次，須菩提！我以佛眼觀十方世界，見如恒河沙等國土中，諸梵天著於邪見，諸菩薩摩訶薩教令遠離邪見。作是言：汝等云何於空相虛妄諸法中而生邪見？如是，須菩提！菩薩摩訶薩住大慈心為眾生說法。須菩提！是為諸菩薩希有難及法。}@
%{再说，须菩提！我用佛眼观察十方世界，看到像恒河沙那么多的国土中，许多梵天执着于邪见，菩萨摩诃萨就教他们远离邪见。对他们说：你们怎么会在空相、虚妄的诸法中而生邪见呢？这样，须菩提！菩萨摩诃萨怀着大慈悲心为众生说法。须菩提！这是菩萨们希罕难及的法。}%

@{復次，須菩提！我以佛眼觀十方世界如恒河沙等國土中諸菩薩摩訶薩，以四事攝取眾生。何等四？布施、愛語、利益、同事。云何菩薩以布施攝取眾生？須菩提！菩薩以二種施攝取眾生：財施、法施。何等財施攝取眾生？須菩提！菩薩摩訶薩以金銀琉璃、頗梨真珠、珂貝珊瑚等諸寶物，或以飲食衣服、臥具房舍、燈燭華香瓔珞，若男若女、若牛羊象馬車乘，若以己身給施眾生。語眾生言：汝等若有所須，各來取之。如取己物，莫得疑難。是菩薩施已，教三歸依——歸依佛、歸依法、歸依僧——或教受五戒，或教一日戒，或教初禪，乃至教非有想非無想定。或教慈悲喜捨，或教念佛、念法、念僧、念戒、念捨、念天，或教不淨觀，或教安那般那觀或相或觸，或教四念處、四正勤、四如意足、五根、五力、七覺分、八聖道分，空三昧無相無作三昧，八背捨、九次第定，佛十力、四無所畏、四無礙智、十八不共法、大慈大悲、三十二相、八十隨形好，或教須陀洹果、斯陀含果、阿那含果、阿羅漢果，或教辟支佛道，或教阿耨多羅三藐三菩提。如是，須菩提！菩薩摩訶薩行般若波羅蜜，以方便力教眾生財施已，復教令得無上安隱涅槃。須菩提！是名菩薩摩訶薩希有難及法。須菩提！菩薩云何以法施攝取眾生？須菩提！法施有二種：一者世間，二者出世間。何等為世間法施？敷演顯示世間法，所謂不淨觀、安那般那念、四禪、四無量心、四無色定。如是等世間法，及諸餘共凡夫所行法，是名世間法施。是菩薩如是世間法施已，種種因緣教化，令遠離世間法。遠離世間法已，以方便力令得聖無漏法及聖無漏法果。何等是聖無漏法？何等是聖無漏法果？聖無漏法者，三十七助道法、三解脫門。聖無漏法果者，須陀洹果乃至阿羅漢果、辟支佛道、阿耨多羅三藐三菩提。}@
%{再说，须菩提！我用佛眼观察十方世界像恒河沙那么多的国土中，许多菩萨摩诃萨用四种方法摄取众生。哪四种？布施、爱语、利益、同事。菩萨怎么用布施摄取众生？须菩提！菩萨用两种布施摄取众生：财施、法施。什么叫财施摄取众生？须菩提！菩萨摩诃萨用金银琉璃、颇梨真珠、珂贝珊瑚等宝物，或者用饮食衣服、卧具房屋、灯烛花香璎珞，或者用男男女女、牛羊象马车乘，或者用自己的身体来施舍众生。对众生说：你们如果有需要的东西，就来取吧。就像取自己的东西一样，不要有任何疑难。这个菩萨施舍完之后，就教他们三归依——归依佛、归依法、归依僧——或者教他们受持五戒，或者教他们受持一日戒，或者教他们初禅，乃至教他们非有想非无想定。或者教他们慈悲喜舍，或者教他们念佛、念法、念僧、念戒、念舍、念天，或者教他们不净观，或者教他们安那般那观或相或触，或者教他们四念处、四正勤、四如意足、五根、五力、七觉分、八圣道分，空三昧无相无作三昧，八背舍、九次第定，佛十力、四无所畏、四无碍智、十八不共法、大慈大悲、三十二相、八十随形好，或者教他们须陀洹果、斯陀含果、阿那含果、阿罗汉果，或者教他们辟支佛道，或者教他们阿耨多罗三藐三菩提。这样，须菩提！菩萨摩诃萨行般若波罗蜜，用方便力教众生财施之后，又教他们得到无上安稳涅槃。须菩提！这叫做菩萨摩诃萨希罕难及的法。须菩提！菩萨怎么用法施摄取众生？须菩提！法施有两种：一种是世间法施，另一种是出世间法施。什么叫世间法施？就是敷演显示世间法，比如不净观、安那般那念、四禅、四无量心、四无色定。像这些世间法，以及其他与凡夫共同修行的法，就叫做世间法施。这个菩萨这样世间法施之后，就用各种因缘教化，使他们远离世间法。远离世间法之后，就用方便力使他们得到圣无漏法和圣无漏法果。什么叫圣无漏法？什么叫圣无漏法果？圣无漏法就是三十七助道法、三解脱门。圣无漏法果就是须陀洹果乃至阿罗汉果、辟支佛道、阿耨多罗三藐三菩提。}%

@{復次，須菩提！菩薩摩訶薩聖無漏法，須陀洹果中智慧乃至阿羅漢果中智慧、辟支佛道中智慧，三十七助道法中智慧，六波羅蜜中智慧乃至大慈大悲中智慧。如是等一切法，若世間、若出世間智慧，若有漏、若無漏，若有為、若無為，是法中一切種智，是名菩薩摩訶薩聖無漏法。何等為聖無漏法果？斷一切煩惱習相續，是名聖無漏法果。}@
%{再说，须菩提！菩萨摩诃萨的圣无漏法，从须陀洹果中的智慧，乃至阿罗汉果中的智慧、辟支佛道中的智慧、三十七助道法中的智慧、六波罗蜜中的智慧，乃至大慈大悲中的智慧。像这些一切法，无论是世间法、出世间法，无论是漏法、无漏法，无论是有为法、无为法，这些法中的一切种智，就叫做菩萨摩诃萨的圣无漏法。什么叫圣无漏法果？就是断一切烦恼习相续，就叫做圣无漏法果。}%

@{須菩提白佛言：世尊！菩薩摩訶薩得一切種智不？}@
%{须菩提对佛说：世尊！菩萨摩诃萨得到一切种智吗？}%

@{佛言：如是，如是！須菩提！菩薩摩訶薩得一切種智。}@
%{佛说：是的，是的！须菩提！菩萨摩诃萨得到一切种智。}%

@{須菩提言：菩薩與佛有何等異？}@
%{须菩提说：菩萨和佛有什么不同？}%

@{佛言：有異。菩薩摩訶薩得一切種智，是名為佛。所以者何？菩薩心與佛心無有異。菩薩住是一切種智中，於一切法無不照明，是名菩薩摩訶薩世間法施。須菩提！菩薩摩訶薩因緣世間法施，得出世間法施。如是，須菩提！菩薩摩訶薩教眾生令得世間法，以方便力故，教令得出世間法。須菩提！何等是菩薩出世間法？不共凡夫法同，所謂四念處、四正勤、四如意足、五根、五力、七覺分、八聖道分，三解脫門、八背捨、九次第定，佛十力、四無所畏、四無礙智、十八不共法、三十二相、八十隨形好，五百陀羅尼門，是名出世間法。須菩提！云何為四念處？菩薩摩訶薩觀內身循身觀，觀外身循身觀，觀內外身循身觀，勤精進以一心智慧觀。觀身集因緣生，觀身滅，觀身集生滅行，是道無所依，於世間無所受。受、心、法念處亦如是。須菩提！云何為四正勤？未生惡不善法為不生故勤生欲精進，已生惡不善法為斷故勤生欲精進，未生善法為生故勤生欲精進，已生諸善法為增長修具足故勤生欲精進，是名四正勤。須菩提！云何為四如意足？欲三昧斷行成就初如意足，精進三昧、心三昧、思惟三昧斷行成就如意足。云何為五根？信根、進根、念根、定根、慧根。云何為五力？信力、精進力、念力、定力、慧力。云何為七覺分？念覺分、擇法覺分、精進覺分、喜覺分、除息覺分、定覺分、捨覺分。云何為八聖道分？正見、正思惟、正語、正業、正命、正精進、正念、正定。云何為三三昧？空三昧門，無相、無作三昧門。云何為空三昧？以空行、無我行攝心，是名空三昧。云何為無相三昧？以寂滅行、離行攝心，是名無相三昧。云何為無作三昧？無常行、苦行攝心，是名無作三昧。云何為八解脫？內色相外觀色是初解脫；內無色相外觀色是二解脫；淨解脫是三解脫；過一切色相、滅一切有對相，不念一切異相故，觀無邊虛空入無邊虛空處；乃至過一切非有想非無想處，入滅受想解脫，是名八解脫。云何九次第定？行者離欲惡不善法，有覺有觀，離生喜樂，入初禪、第二、第三、第四禪，乃至過非有想非無想處，入滅受想定，是名九次第定。云何為佛十力？是處不是處；如實知眾生過去未來現在諸業、諸法、諸受，知造業處，知因緣知報；諸禪定解脫三昧定，垢淨分別相如實知；知他眾生諸根上下相；知他眾生種種欲解；知世間種種無數性；知一切到道相；知種種宿命，一世乃至無量劫如實知，天眼見眾生乃至生善惡道；漏盡故，無漏心解脫如實知，是為佛十力。云何為四無所畏？佛作誠言：我是一切正智人。若有沙門婆羅門、若天若魔若梵、若復餘眾，如實言：是法不知。乃至不見是微畏相。以是故，我得安隱得無所畏，安住聖主處，在大眾中作師子吼、能轉梵輪。諸沙門婆羅門、若天若魔若梵、若復餘眾，實不能轉。一無所畏。佛作誠言：我一切漏盡。若有沙門婆羅門、若天若魔若梵、若復餘眾，如實言：是漏不盡。乃至不見是微畏相。以是故，我得安隱得無所畏，安住聖主處，在大眾中作師子吼、能轉梵輪。諸沙門婆羅門、若天若魔若梵、若復餘眾，實不能轉。二無畏也。佛作誠言：我說障法。若有沙門婆羅門、若天若魔若梵、若復餘眾，如實言：受是法不障道。乃至不見是微畏相。以是故，我得安隱得無所畏，安住聖主處，在大眾中作師子吼、能轉梵輪。諸沙門婆羅門、若天若魔若梵、若復餘眾，實不能轉。三無畏也。佛作誠言：我所說聖道能出世間，隨是行能盡苦。若有沙門婆羅門、若天若魔若梵、若復餘眾，如實言：行是道不能出世間、不能盡苦。乃至不見是微畏相。以是故，我得安隱得無所，畏安住聖主處，在大眾中師子吼、能轉梵輪。諸沙門婆羅門、若天若魔若梵、若復餘眾，實不能轉。四無畏也。云何為四無礙智？一者義無礙智，二者法無礙智，三者辭無礙智，四者樂說無礙智。云何為義無礙智？緣義智慧，是為義無礙智。云何為法無礙智？緣法智慧，是為法無礙智。云何為辭無礙智？緣辭智慧，是為辭無礙智。云何為樂說無礙智？緣樂說智慧，是為樂說無礙智。云何為十八不共法？一、諸佛身無失，二、口無失，三、念無失，四、無異想，五、無不定心，六、無不知已捨心，七、欲無減，八、精進無減，九、念無減，十、慧無減，十一、解脫無減，十二、解脫知見無減，十三、一切身業隨智慧行，十四、一切口業隨智慧行，十五、一切意業隨智慧行，十六、智慧知過去世無礙，十七、智慧知未來世無礙，十八、智慧知現在世無礙。云何三十二相？一者足下安平立，平如奩底；二者足下千輻輞輪，輪相具足；三者手足指長，勝於餘人；四者手足柔軟，勝餘身分；五者足跟廣具足滿好；六者手足指合縵網妙好，勝於餘人。七者足趺高平好與跟相稱；八者伊泥延鹿𨄔𨄔纖好，如伊泥延鹿王；九者平住兩手摩膝；十者陰藏相，如馬王象王；十一者身縱廣等，如尼俱盧樹；十二者一一孔一毛生，色青柔軟而右旋；十三者毛上向，青色柔軟而右旋；十四者金色相，其色微妙勝閻浮檀金；十五者身光面一丈；十六者皮薄細滑，不受塵垢、不停蚊蚋；十七者七處滿。兩足下、兩手中、兩肩上、項中，皆滿字相分明；十八者兩腋下滿；十九者上身如師子；二十者身廣端直；二十一者肩圓好；二十二者四十齒；二十三者齒白齊密而根深；二十四者四牙最白而大；二十五者方頰車如師子；二十六者味中得上味，咽中二處津液流出；二十七者舌大軟薄，能覆面至耳髮際；二十八者梵音深遠，如迦蘭頻伽聲；二十九者眼色如金精；三十者眼睫如牛王；三十一者眉間白毫相，軟白如兜羅綿；三十二者頂髻肉骨成。是三十二相佛身成就。光明遍照三千大千國土，若欲廣照則遍滿十方無量阿僧祇國土，為眾生故受丈光。若放無量光明，則無日月時節歲數。佛音聲遍滿三千大千國土，若欲大聲則遍滿十方無量阿僧祇國土，隨眾生多少音聲遍至。云何為八十隨形好？一者無見頂；二者鼻直高好孔不現；三者眉如初生月，紺琉璃色；四者耳輪埵成；五者身堅實，如那羅延；六者骨際如鈎鎖；七者身一時迴，如象王；八者行時足去地四寸而印文現；九者爪如赤銅色，薄而潤澤；十者膝骨堅著圓好；十一者身淨潔；十二者身柔軟；十三者身不曲；十四者指長纖圓；十五者指文莊嚴；十六者脈深；十七者踝不現；十八者身潤澤；十九者身自持不逶迤；二十者身滿足；二十一者識滿足；二十二者容儀備足；二十三者住處安無能動者；二十四者威震一切；二十五者一切樂觀；二十六者面不大長；二十七者正容貌不撓色；二十八者面具足滿；二十九者脣赤如頻婆果色；三十者音響深；三十一者臍深圓好；三十二者毛右旋；三十三者手足滿；三十四者手足如意；三十五者手文明直；三十六者手文長；三十七者手文不斷；三十八者一切惡心眾生見者和悅；三十九者面廣姝好；四十者面淨滿如月；四十一者隨眾生意和悅與語；四十二者毛孔出香氣；四十三者口出無上香；四十四者儀容如師子；四十五者進止如象王；四十六者行法如鵝王；四十七者頭如摩陀那果；四十八者一切聲分具足；四十九者牙利；五十者舌色赤；五十一者舌薄；五十二者毛紅色；五十三者毛潔淨；五十四者廣長眼；五十五者孔門相具；五十六者手足赤白，如蓮華色；五十七者臍不出；五十八者腹不現；五十九者細腹；六十者身不傾動；六十一者身持重；六十二者其身大；六十三者身長；六十四者手足潔淨軟澤；六十五者邊光各一丈；六十六者光照身而行；六十七者等視眾生；六十八者不輕眾生；六十九者隨眾生音聲，不過不減；七十者說法不著；七十一者隨眾語言而為說法；七十二者一發音報眾聲；七十三者次第有因緣說法；七十四者一切眾生不能盡觀相；七十五者觀無厭足；七十六者髮長好；七十七者髮不亂；七十八者髮旋好；七十九者髮色如青珠；八十者手足有德相。須菩提！是為八十隨形好佛身成就。如是，須菩提！菩薩摩訶薩以二施攝取眾生，所謂財施、法施，是為菩薩希有難及事。云何為菩薩摩訶薩愛語攝取眾生？菩薩摩訶薩以六波羅蜜為眾生說法，作是言：汝行六波羅蜜攝一切善法。云何為菩薩摩訶薩利行攝取眾生？菩薩摩訶薩長夜教眾生令行六波羅蜜。云何為菩薩摩訶薩同事攝取眾生？菩薩摩訶薩以五神通力故，種種變化入五道中與眾生同事，以此四事而攝取之。}@
%{佛说：有不同。菩萨摩诃萨得到一切种智，就叫做佛。为什么呢？因为菩萨的心和佛的心没有差别。菩萨住在一切种智中，对一切法无所不照亮，这叫做菩萨摩诃萨的世间法施。须菩提！菩萨摩诃萨因为世间法施，就得到出世间法施。这样，须菩提！菩萨摩诃萨教导众生得到世间法，因为方便力的缘故，就教导他们得到出世间法。须菩提！什么叫菩萨的出世间法？就是与凡夫不共的法，比如四念处、四正勤、四如意足、五根、五力、七觉分、八圣道分、三解脱门、八背舍、九次第定、佛十力、四无所畏、四无碍智、十八不共法、三十二相、八十随形好，五百陀罗尼门，这叫做出世间法。须菩提！什么叫四念处？菩萨摩诃萨观察内身，依着身观察，观察外身，依着身观察，观察内外身，依着身观察，精勤努力，用一心智慧观察。观察身是因缘集起的，观察身灭，观察身集起生灭行，这条道没有依靠，在世间没有所受。受、心、法念处也一样。须菩提！什么叫四正勤？没有生起恶不善法，为了不生起而精勤努力，已经生起恶不善法，为了断除而精勤努力，没有生起善法，为了生起而精勤努力，已经生起善法，为了增长修持圆满而精勤努力，这叫做四正勤。须菩提！什么叫四如意足？欲三昧断行成就初如意足，精进三昧、心三昧、思惟三昧断行成就如意足。什么叫五根？信根、进根、念根、定根、慧根。什么叫五力？信力、精进力、念力、定力、慧力。什么叫七觉分？念觉分、择法觉分、精进觉分、喜觉分、除息觉分、定觉分、舍觉分。什么叫八圣道分？正见、正思惟、正语、正业、正命、正精进、正念、正定。什么叫三三昧？空三昧门、无相、无作三昧门。什么叫空三昧？用空行、无我行摄心，这叫做空三昧。什么叫无相三昧？用寂灭行、离行摄心，这叫做无相三昧。什么叫无作三昧？用无常行、苦行摄心，这叫做无作三昧。什么叫八解脱？内心色相，外面观察色，这是初解脱；内心无色相，外面观察色，这是二解脱；清净解脱是三解脱；超过一切色相，灭除一切有对相，不念一切异相，观察无边虚空，进入无边虚空处；乃至超过一切非有想非无想处，进入灭受想解脱，这叫做八解脱。什么叫九次第定？行者远离欲恶不善法，有觉有观，离生喜乐，进入初禅、第二、第三、第四禅，乃至超过非有想非无想处，进入灭受想定，这叫做九次第定。什么叫佛十力？是处不是处；如实知道众生过去未来现在诸业、诸法、诸受，知道造业处，知道因缘知道报应；诸禅定解脱三昧定，垢净分别相如实知道；知道其他众生诸根上下相；知道其他众生种种欲解；知道世间种种无数量性；知道一切到道相；知道种种宿命，一世乃至无量劫如实知道，天眼看见众生乃至生善恶道；漏尽故，无漏心解脱如实知道，这就是佛十力。什么叫四无所畏？佛说真话：我是一切正智人。如果有沙门婆罗门、天人、魔、梵天，或者其他任何人，如实地说：这个法不知道。乃至没有看见这个微小的畏惧相。因为这样，我就得到安稳，得到无所畏惧，安住圣主处，在大众中作狮子吼、能转梵轮。诸沙门婆罗门、天人、魔、梵天，或者其他任何人，实际上不能转。一无所畏。佛说真话：我一切漏尽。如果有沙门婆罗门、天人、魔、梵天，或者其他任何人，如实地说：这个漏没有尽。乃至没有看见这个微小的畏惧相。因为这样，我就得到安稳，得到无所畏惧，安住圣主处，在大众中作狮子吼、能转梵轮。诸沙门婆罗门、天人、魔、梵天，或者其他任何人，实际上不能转。二无所畏。佛说真话：我说障法。如果有沙门婆罗门、天人、魔、梵天，或者其他任何人，如实地说：受持这个法不障碍道。乃至没有看见这个微小的畏惧相。因为这样，我就得到安稳，得到无所畏惧，安住圣主处，在大众中作狮子吼、能转梵轮。诸沙门婆罗门、天人、魔、梵天，或者其他任何人，实际上不能转。三无所畏。佛说真话：我所说的圣道能够出世间，随顺它修行能够尽苦。如果有沙门婆罗门、天人、魔、梵天，或者其他任何人，如实地说：修行这个道不能出世间、不能尽苦。乃至没有看见这个微小的畏惧相。因为这样，我就得到安稳，得到无所畏惧，安住圣主处，在大众中作狮子吼、能转梵轮。诸沙门婆罗门、天人、魔、梵天，或者其他任何人，实际上不能转。四无所畏。什么叫四无碍智？一者义无碍智，二者法无碍智，三者辞无碍智，四者乐说无碍智。什么叫义无碍智？缘于义的智慧，这就是义无碍智。什么叫法无碍智？缘于法的智慧，这就是法无碍智。什么叫辞无碍智？缘于辞的智慧，这就是辞无碍智。什么叫乐说无碍智？缘于乐说的智慧，这就是乐说无碍智。什么叫十八不共法？一、诸佛身无失，二、口无失，三、念无失，四、无异想，五、无不定心，六、无不知已舍心，七、欲无减，八、精进无减，九、念无减，十、慧无减，十一、解脱无减，十二、解脱知见无减，十三、一切身业随智慧行，十四、一切口业随智慧行，十五、一切意业随智慧行，十六、智慧知道过去世无障碍，十七、智慧知道未来世无障碍，十八、智慧知道现在世无障碍。什么叫三十二相？一者足下安平立，平如奁底；二者足下千辐輞轮，轮相具足；三者手足指长，胜过其他人；四者手足柔软，胜过其他身体部分；五者足跟宽广，具足圆满美好；六者手足指合在一起，像网一样微妙美好，胜过其他人。七者足趺高平美好，与跟相称；八者伊泥延鹿𨄔𨄔纤细美好，像伊泥延鹿王；九者平稳地坐着，两手摩挲膝盖；十者阴藏相，像马王象王；十一者身体纵横宽广都一样，像尼俱卢树；十二者每一个毛孔都生一根毛，颜色青色柔软，而且右旋；十三者毛向上生长，青色柔软，而且右旋；十四者金色相，颜色微妙胜过阎浮檀金；十五者身体的光芒，面部有一丈；十六者皮肤薄细光滑，不沾染尘垢、不留蚊蚋；十七者七处满。两个足下、两个手中、两个肩上、项中，都满字相分明；十八者两个腋下满；十九者上身像狮子；二十者身体宽广端正；二十一者肩膀圆满美好；二十二者四十颗牙齿；二十三者牙齿白色齐整而根深；二十四者四颗牙齿最白最大；二十五者方形的颊车像狮子；二十六者味觉中得到上味，咽喉中两个地方津液流出；二十七者舌头大而柔软薄，能够覆盖面部，达到耳朵头发际；二十八者梵音深远，像迦兰频伽的声音；二十九者眼睛颜色像金精；三十者眼睫毛像牛王；三十一者眉间白毫相，柔软白色像兜罗绵；三十二者头顶肉骨形成。这就是三十二相佛身成就。光明遍照三千大千国土，如果想要广照，就遍满十方无量阿僧祇国土，为了众生，就受持丈光。如果放出无量光明，就没有日月时节岁数。佛音声遍满三千大千国土，如果想要大声，就遍满十方无量阿僧祇国土，随着众生多少，音声遍至。什么叫八十随形好？一者无见顶；二者鼻子笔直高耸美好，孔洞不显现；三者眉毛像初生的月亮，绀琉璃色；四者耳朵轮埵圆满；五者身体坚实，像那罗延；六者骨节像钩锁；七者身体转动时，像象王；八者走路的时候，脚离地四寸，而印文显现；九者爪子像赤铜色，薄而润泽；十者膝盖骨坚固圆满美好；十一者身体干净；十二者身体柔软；十三者身体不弯曲；十四者手指细长圆润；十五者指纹庄严；十六者脉络深；十七者脚踝不显现；十八者身体润泽；十九者身体自持，不弯曲；二十者身体圆满；二十一者智慧圆满；二十二者容仪具备；二十三者住处安稳，没有能够动摇的人；二十四者威震一切；二十五者一切人乐于观赏；二十六者面部不太长；二十七者容貌端正，不皱眉头；二十八者面部具足圆满；二十九者嘴唇红色，像频婆果的颜色；三十者声音响亮深沉；三十一者肚脐深而圆满美好；三十二者毛发右旋；三十三者手足圆满；三十四者手足如意；三十五者手纹清晰直；三十六者手纹长；三十七者手纹不断；三十八者一切恶心众生见到就感到和悦；三十九者面部宽广美好；四十者面部干净圆满，像月亮；四十一者随着众生心意和悦地与他们说话；四十二者毛孔散发香气；四十三者口中发出无上香；四十四者仪容像狮子；四十五者进退像象王；四十六者行为像鹅王；四十七者头部像摩陀那果；四十八者一切声音部分具足；四十九者牙齿锋利；五十者舌头颜色红色；五十一者舌头薄；五十二者毛发红色；五十三者毛发干净；五十四者眼睛宽大长；五十五者孔门相具足；五十六者手足赤白，像莲花颜色；五十七者肚脐不突出；五十八者腹部不显现；五十九者细腰；六十者身体不倾斜；六十一者身体沉重；六十二者身体大；六十三者身体长；六十四者手足干净柔软润泽；六十五者边缘光芒各一丈；六十六者光芒照耀身体而行走；六十七者平等看待众生；六十八者不轻视众生；六十九者随着众生声音，不过不减；七十者说法不执着；七十一者随着众生语言而说法；七十二者一发音报众声；七十三者次第有因缘说法；七十四者一切众生不能完全观察相；七十五者观察没有厌足；七十六者头发长而美好；七十七者头发不乱；七十八者头发旋得好；七十九者头发颜色像青色的珠子；八十者手足有德相。须菩提！这就是八十随形好佛身成就。这样，须菩提！菩萨摩诃萨用两种布施摄取众生，就是财施、法施，这就是菩萨希罕难及的事。什么叫菩萨摩诃萨爱语摄取众生？菩萨摩诃萨用六波罗蜜为众生说法，对他们说：你们修行六波罗蜜摄取一切善法。什么叫菩萨摩诃萨利行摄取众生？菩萨摩诃萨长夜教导众生修行六波罗蜜。什么叫菩萨摩诃萨同事摄取众生？菩萨摩诃萨用五神通力，种种变化进入五道中，与众生同事，用这四种方法来摄取他们。}%
@{復次，須菩提！菩薩摩訶薩行般若波羅蜜時，教化眾生：善男子！當善學分別諸字，亦當善知一字乃至四十二字。一切語言皆入初字門，一切語言亦入第二字門，乃至第四十二字門，一切語言皆入其中。一字皆入四十二字，四十二字亦入一字。是眾生應如是善學四十二字，善學四十二字已，能善說字法；善說字法已，善說無字法。須菩提！如佛善知字法、善知字、善知無字，為無字法故說字法。何以故？須菩提！過一切名字法故，名為佛法。}@
%{再说，须菩提！菩萨摩诃萨在修行般若波罗蜜的时候，教化众生：善男子！要好好学习区分各种文字，也要懂得一个字到四十二个字之间的含义。所有的语言都归于第一个字的范畴，也归于第二个字的范畴，一直到第四十二个字的范畴，所有的语言都包含在其中。一个字包含了四十二个字，四十二个字也包含在一个字里。众生应该这样好好学习四十二个字，好好学习四十二个字之后，就能很好地解释文字的规律；很好地解释文字的规律之后，就能很好地解释没有文字的规律。须菩提！就像佛陀很好地了解文字的规律、文字、没有文字，为了没有文字的规律而解释文字的规律。为什么呢？须菩提！超越一切名字的规律，才被称为佛法。}%

@{須菩提白佛言：世尊！若眾生畢竟不可得，法亦不可得，法性亦不可得，畢竟空、無始空故。世尊！菩薩摩訶薩云何行般若波羅蜜，行禪那波羅蜜、毘梨耶波羅蜜、羼提波羅蜜、尸羅波羅蜜、檀那波羅蜜時，行四禪、四無量心、四無色定、三十七助道法、十八空，行空、無相、無作三昧，八解脫、九次第定，佛十力、四無所畏、四無礙智、十八不共法、三十二相、八十隨形好，云何住報得五神通為眾生說法？眾生實不可得。眾生不可得故，色不可得乃至識亦不可得。五陰不可得故，六波羅蜜乃至八十隨形好皆不可得。是不可得中，無眾生、無色乃至無八十隨形好。世尊！云何菩薩摩訶薩行般若波羅蜜為眾生說法？世尊！菩薩行般若波羅蜜時，菩薩尚不可得，何況當有菩薩法？}@
%{须菩提对佛陀说：世尊！如果众生最终不可得，法也不可得，法性也不可得，因为最终是空，无始无终的空。世尊！菩萨摩诃萨在修行般若波罗蜜、禅那波罗蜜、精进波罗蜜、忍辱波罗蜜、戒波罗蜜、布施波罗蜜的时候，修行四禅、四无量心、四无色定、三十七助道法、十八空，修行空、无相、无作三昧，八解脱、九次第定，佛十力、四无所畏、四无碍智、十八不共法、三十二相、八十随形好，怎样住在报中得到五神通为众生说法呢？众生实际上不可得。因为众生不可得，所以色不可得，直到识也不可得。因为五蕴不可得，所以六波罗蜜直到八十随形好都不可得。在不可得之中，没有众生、没有色，直到没有八十随形好。世尊！菩萨摩诃萨怎样修行般若波罗蜜为众生说法呢？世尊！菩萨修行般若波罗蜜的时候，菩萨尚且不可得，更何况会有菩萨法呢？}%

@{佛告須菩提：如是，如是！如汝所言，眾生不可得故，當知是內空、外空、內外空、空空、大空、第一義空、有為空、無為空、畢竟空、無始空、散空、諸法空、自相空、性空、不可得空、無法空、有法空、無法有法空。眾生不可得故，當知五陰空，十二入、十八界空，十二因緣空，四諦空，我空、壽者、命者、生者、養育者、眾數者、人者、作者使作者、起者使起者、受者使受者、知者見者皆空。眾生不可得故，當知四禪空，四無量心空、四無色定空；當知四念處空乃至八聖道分空，空空、無相空、無作空，八解脫空、九次第定空。眾生不可得故，當知佛十力空、四無所畏空、四無礙智空、十八不共法空；當知須陀洹果空、斯陀含果空、阿那含果空、阿羅漢果空、辟支佛道空；當知菩薩地空、阿耨多羅三藐三菩提空。須菩提！菩薩摩訶薩如是見一切法空，為眾生說法，不失諸空相。是菩薩如是觀時，知一切法無礙；知一切法無礙已，不壞諸法相、不二不分別，但為眾生如實說法。譬如佛所化人，化人復化作無量千萬億人。有教令布施者，有教持戒、有教忍辱、有教精進、有教禪定、有教智慧，有教四禪、四無量心、四無色定者。於汝意云何，佛所化人有分別破壞諸法不？}@
%{佛陀对须菩提说：是的，是的！正如你所说，因为众生不可得，所以要知道内空、外空、内外空、空空、大空、第一义空、有为空、无为空、毕竟空、无始空、散空、诸法空、自相空、性空、不可得空、无法空、有法空、无法有法空。因为众生不可得，所以要知道五蕴空，十二入、十八界空，十二因缘空，四谛空，我空、寿者、命者、生者、养育者、众数者、人者、作者使作者、起者使起者、受者使受者、知者见者皆空。因为众生不可得，所以要知道四禅空，四无量心空、四无色定空；要知道四念处空直到八圣道分空，空空、无相空、无作空，八解脱空、九次第定空。因为众生不可得，所以要知道佛十力空、四无所畏空、四无碍智空、十八不共法空；要知道须陀洹果空、斯陀含果空、阿那含果空、阿罗汉果空、辟支佛道空；要知道菩萨地空、阿耨多罗三藐三菩提空。须菩提！菩萨摩诃萨这样看到一切法空，为众生说法，不丢失诸空相。这个菩萨这样观察的时候，知道一切法无碍；知道一切法无碍之后，不破坏诸法相、不二不分别，只为众生如实说法。譬如佛陀所化的人，化人又化作无量千万亿人。有人教导布施，有人教导持戒、有人教导忍辱、有人教导精进、有人教导禅定、有人教导智慧，有人教导四禅、四无量心、四无色定。在你看来，佛陀所化的人有分别破坏诸法吗？}%

@{須菩提言：不也，世尊！是化人無心、無心數法，云何分別破壞諸法？}@
%{须菩提说：不，世尊！这些化人没有心、没有心数法，怎么能够分别破坏诸法呢？}%

@{以是故，須菩提！當知菩薩摩訶薩行般若波羅蜜，為眾生如應說法，拔出眾生於顛倒地，令眾生各得如所應住地，以不縛不脫法故。何以故？須菩提！是色不縛不脫，受想行識不縛不脫。色無縛無脫不是色，受想行識無縛無脫不是識。何以故？色畢竟清淨故。受想行識乃至一切法，若有為、若無為，亦畢竟清淨故。如是，須菩提！菩薩摩訶薩為眾生說法，亦不得眾生及一切法，一切法不可得故。菩薩以不住法故，住諸法相中，所謂色空乃至有為無為法空。何以故？色乃至有為無為法，自性不可得故，無有住處。無所有法不住無所有法，自性法不住自性法，他性法不住他性法。何以故？是一切法皆不可得故。不可得法當住何處？如是，須菩提！菩薩摩訶薩行般若波羅蜜，以是諸空，能如是說法，如是行般若波羅蜜，於諸佛及聲聞、辟支佛無有過。何以故？諸佛及菩薩、辟支佛、阿羅漢得是法已，為眾生說法，亦不轉諸法相。何以故？如、法性、實際不可轉故。所以者何？諸法性無故。}@
%{因此，须菩提！要知道菩萨摩诃萨修行般若波罗蜜，为众生如应说法，拔出众生于颠倒之地，让众生各自得到如应住之地，因为是不缚不脱的法。为什么呢？须菩提！这个色不缚不脱，受想行识不缚不脱。色没有缚没有脱不是色，受想行识没有缚没有脱不是识。为什么呢？色毕竟清净。受想行识乃至一切法，无论是有的，还是无的，也毕竟清净。这样，须菩提！菩萨摩诃萨为众生说法，也不得众生及一切法，一切法不可得。菩萨因为不住法，所以住诸法相中，所谓色空乃至有为无为法空。为什么呢？色乃至有为无为法，自性不可得，没有住处。无所有法不住无所有法，自性法不住自性法，他性法不住他性法。为什么呢？是一切法皆不可得。不可得法应该住在哪里呢？这样，须菩提！菩萨摩诃萨修行般若波罗蜜，以这些诸空，能够这样说法，这样修行般若波罗蜜，对诸佛及声闻、辟支佛没有过失。为什么呢？诸佛及菩萨、辟支佛、阿罗汉得到这个法之后，为众生说法，也不改变诸法相。为什么呢？因为如、法性、实际不可改变。为什么呢？因为诸法性无。}%
@{須菩提白佛言：世尊！若法性、如、實際不轉，色與法性異不？色與如、實際異不？受想行識乃至有為無為法，世間出世間、有漏無漏異不？}@
%{须菩提对佛说：世尊！如果法性、如、实际是不会改变的，那么色和法性是否不同？色和如、实际是否不同？受想行识，乃至有为无为法，世间出世间、有漏无漏是否不同？}%

@{佛言：不也。色不異法性、不異如、不異實際，受想行識乃至有漏無漏亦不異。}@
%{佛说：不。色和法性没有不同，和如、实际也没有不同，受想行识，乃至有漏无漏，也都一样。}%

@{須菩提白佛言：世尊！若色不異法性、不異如、不異實際，受想行識乃至有漏無漏不異者，云何分別黑法有黑報，所謂地獄、餓鬼、畜生；白法有白報，所謂諸天及人；黑白法有黑白報；不黑不白法有不黑不白報，所謂須陀洹果、斯陀含果、阿那含果、阿羅漢果、辟支佛道、阿耨多羅三藐三菩提？}@
%{须菩提对佛说：世尊！如果色和法性没有不同，和如、实际也没有不同，受想行识，乃至有漏无漏也都一样，那么为什么还要说黑法有黑报，比如地狱、饿鬼、畜生；白法有白报，比如诸天和人；黑白法有黑白报；不黑不白法有不黑不白报，比如须陀洹果、斯陀含果、阿那含果、阿罗汉果、辟支佛道、阿耨多罗三藐三菩提呢？}%

@{佛告須菩提：世諦故，分別說有果報，非第一義。第一義中不可說因緣果報。何以故？是第一義實無有相、無有分別亦無言說。所謂色乃至有漏無漏法，不生不滅相、不垢不淨，畢竟空、無始空故。}@
%{佛告诉须菩提：这是世俗谛，所以才分别说有果报，这不是第一义。在第一义中，不能说因缘果报。为什么呢？因为第一义真实没有相，没有分别，也没有言语可以描述。所谓色，乃至有漏无漏法，没有生灭的相，没有垢净，毕竟是空，无始以来就是空的。}%

@{須菩提白佛言：世尊！若以世諦故，分別說有果報，非第一義者；一切凡夫人，應有須陀洹果、斯陀含果、阿那含果、阿羅漢果、辟支佛道、阿耨多羅三藐三菩提。}@
%{须菩提对佛说：世尊！如果说这是世俗谛，所以才分别说有果报，这不是第一义，那么一切凡夫，应该有须陀洹果、斯陀含果、阿那含果、阿罗汉果、辟支佛道、阿耨多罗三藐三菩提。}%

@{佛告須菩提：於汝意云何，凡夫人為知是世諦、是第一義諦不？若知，是凡夫人應是須陀洹果乃至阿耨多羅三藐三菩提。須菩提！以凡夫人實不知世諦，不知第一義諦，不知道，不知分別道果，云何當有諸果？須菩提！聖人知世諦、知第一義諦，有道、有修道。以是故，聖人差別有諸果。}@
%{佛告诉须菩提：你认为，凡夫能知道世俗谛、第一义谛吗？如果知道，那么凡夫应该就是须陀洹果，乃至阿耨多罗三藐三菩提。须菩提！凡夫实际上不知道世俗谛，不知道第一义谛，不知道，不知道分别道果，怎么会有这些果呢？须菩提！圣人知道世俗谛，知道第一义谛，有道，有修道。因此，圣人有不同的果。}%

@{須菩提白佛言：世尊！修道得果不？}@
%{须菩提对佛说：世尊！修道能得到果吗？}%

@{佛言：不也，須菩提！修道不得果，不修道亦不得果，亦不離道得果，亦不住道中得果。如是，須菩提！菩薩摩訶薩行般若波羅蜜時，為眾生故分別果，亦不分別是有為性、無為性。}@
%{佛说：不，须菩提！修道不能得到果，不修道也不能得到果，不离开道也不能得到果，不住在道中也不能得到果。须菩提！菩萨摩诃萨行般若波罗蜜的时候，为了众生，才分别说果，但并不分别是有为性、无为性。}%

@{世尊！若不分別有為性、無為性、得諸果者，云何世尊自說三結盡故名須陀洹，婬怒癡薄故名斯陀含果，五此間結盡故名阿那含果，五彼間結盡故名阿羅漢，所有集法皆滅散相故名辟支佛道，一切煩惱習斷故名阿耨多羅三藐三菩提？世尊！我當云何知不分別有為性，無為性、得諸果？}@
%{世尊！如果不分别有为性、无为性，就能得到这些果，那么为什么您自己说断除三结叫做须陀洹，断除淫怒痴薄叫做斯陀含果，断除五蕴结叫做阿那含果，断除五阴结叫做阿罗汉，所有集法都灭尽叫做辟支佛道，一切烦恼习气都断除叫做阿耨多罗三藐三菩提呢？世尊！我应该怎么知道，不分别有为性、无为性，就能得到这些果呢？}%

@{佛告須菩提：汝以須陀洹果、斯陀含果、阿那含果、阿羅漢果、辟支佛道、阿耨多羅三藐三菩提，是諸果是有為？是無為？}@
%{佛告诉须菩提：你认为须陀洹果、斯陀含果、阿那含果、阿罗汉果、辟支佛道、阿耨多罗三藐三菩提，这些果是有为的吗？还是无为的呢？}%

@{須菩提言：世尊！皆是無為。}@
%{须菩提说：世尊！都是无为。}%

@{須菩提！無為法中有分別不？}@
%{须菩提！无为法中还有分别吗？}%

@{不也，世尊！}@
%{不，世尊！}%

@{若善男子、善女人通達一切法若有為、若無為一相，所謂無相，是時有分別若有為、若無為不？}@
%{如果善男子、善女人通达一切法，无论是有为、还是无为，都是一相，所谓无相，这时候还有分别是有为、还是无为吗？}%

@{不也，世尊！}@
%{不，世尊！}%

@{如是，須菩提！菩薩摩訶薩為眾生說法，不分別諸法，所謂內空故，乃至無法有法空故。是菩薩自得無所著法，亦教人令得無所著法，若檀那波羅蜜、尸羅波羅蜜、羼提波羅蜜、毘梨耶波羅蜜、禪那波羅蜜、般若波羅蜜，初禪乃至第四禪、慈悲喜捨、無邊虛空處乃至非有想非無想處，若四念處乃至一切種智。是菩薩自不著故，亦教他人令得無所著。無所著故，無所礙。譬如佛所化人布施，亦不受布施報，但為度眾生故。乃至行一切種智，不受一切種智報。菩薩摩訶薩亦如是，行六波羅蜜乃至一切法，有漏無漏、有為無為，不住亦不受報，但為度眾生故。何以故？是菩薩摩訶薩善達一切諸法相故。}@
%{须菩提！菩萨摩诃萨为众生说法，不分别诸法，所谓内空，乃至无法有法空。这个菩萨自己得到无所得法，也教别人得到无所得法，比如布施波罗蜜、持戒波罗蜜、忍辱波罗蜜、精进波罗蜜、禅定波罗蜜、般若波罗蜜，初禅乃至第四禅，慈悲喜舍，无边虚空处乃至非有想非无想处，比如四念处乃至一切种智。这个菩萨自己不执着，也教别人得到无执着。无执着，所以没有障碍。比如佛所化的人布施，也不接受布施的回报，只是为了度化众生。乃至行一切种智，也不接受一切种智的回报。菩萨摩诃萨也是这样，行六波罗蜜，乃至一切法，有漏无漏、有为无为，不执着，也不接受回报，只是为了度化众生。为什么呢？因为这个菩萨摩诃萨善于通达一切诸法的相。}%

@{摩訶般若波羅蜜經善達品第七十九}@
%{摩诃般若波罗蜜经善达品第七十九}%
@{須菩提白佛言：世尊！云何菩薩善達諸法相？}@
%{须菩提对佛陀说：世尊！菩萨怎样才能通达诸法相呢？}%

@{佛告須菩提：譬如化人，不行婬怒癡，不行色乃至識，不行內外法，不行諸煩惱結使，不行有漏法無漏法、世間法出世間法、有為法無為法，亦無聖果。菩薩亦如是，無有是法，亦不分別是法，是名善達諸法相。}@
%{佛陀对须菩提说：比喻像幻化的人，他不做淫怒痴，也不做色乃至识，不做内外法，不做诸烦恼结使，不做有漏法无漏法、世间法出世间法、有为法无为法，也无圣果。菩萨也一样，没有这种法，也不分别这种法，这叫做通达诸法相。}%

@{須菩提言：世尊！化人云何有修道？}@
%{须菩提说：世尊！幻化的人怎么会有修道呢？}%

@{佛言：化人修道，不垢不淨，亦不在五道生死。須菩提！於汝意云何，佛所化人有根本實事不？有垢有淨不？}@
%{佛陀说：幻化的人修道，不垢不净，也不在五道生死。须菩提！你觉得，佛陀所幻化的人有根本实事吗？有垢有净吗？}%

@{須菩提言：不也。佛所化人，無有根本實事，亦無垢亦無淨，亦不在五道生死。}@
%{须菩提说：没有。佛陀所幻化的人，没有根本实事，也没有垢也没有净，也不在五道生死。}%

@{如是，須菩提！菩薩摩訶薩善達諸法相亦如是。}@
%{这样，须菩提！菩萨摩诃萨通达诸法相也是这样。}%

@{須菩提言：世尊！一切色如化不？受想行識如化不？}@
%{须菩提说：世尊！一切色像幻化吗？受想行识像幻化吗？}%

@{佛言：一切色如化，一切受想行識如化。}@
%{佛陀说：一切色像幻化，一切受想行识像幻化。}%

@{世尊！若一切色如化，一切受想行識如化，一切法如化。化人無色無受想行識，無垢無淨，無五道生死亦無解脫處。菩薩有何等功用？}@
%{世尊！如果一切色像幻化，一切受想行识像幻化，一切法像幻化。幻化的人没有色没有受想行识，没有垢没有净，没有五道生死也没有解脱处。菩萨有什么作用呢？}%

@{佛告須菩提：於汝意云何，菩薩摩訶薩本行菩薩道時，頗見有眾生從地獄、餓鬼、畜生、天、人中得解脫不？}@
%{佛陀对须菩提说：你觉得，菩萨摩诃萨当初行菩萨道的时候，有没有看到众生从地狱、饿鬼、畜生、天、人中得到解脱呢？}%

@{須菩提言：不也，世尊！}@
%{须菩提说：没有，世尊！}%

@{佛言：如是，如是！須菩提！菩薩摩訶薩亦如是，不見眾生從三界得解脫。何以故？菩薩摩訶薩見知一切法如幻如化。}@
%{佛陀说：这样，这样！须菩提！菩萨摩诃萨也是这样，没有看到众生从三界得到解脱。为什么呢？因为菩萨摩诃萨见到知道一切法像幻像化。}%

@{世尊！若菩薩摩訶薩見知一切法如幻如化，為何事故，行六波羅蜜、四禪、四無量心、四無色定、三十七助道法，乃至行大慈悲、淨佛國土、成就眾生？}@
%{世尊！如果菩萨摩诃萨见到知道一切法像幻像化，为什么还要行六波罗蜜、四禅、四无量心、四无色定、三十七助道法，乃至行大慈悲、净佛国土、成就众生呢？}%

@{佛告須菩提：若眾生自知諸法如幻如化，菩薩摩訶薩終不於阿僧祇劫為眾生行菩薩道。須菩提！以眾生自不知諸法如幻如化，以是故，菩薩摩訶薩於無量阿僧祇劫行六波羅蜜，成就眾生、淨佛國土，得阿耨多羅三藐三菩提。}@
%{佛陀对须菩提说：如果众生自己知道诸法像幻像化，菩萨摩诃萨就不会在无量阿僧祇劫中为众生行菩萨道。须菩提！因为众生自己不知道诸法像幻像化，所以，菩萨摩诃萨在无量阿僧祇劫中行六波罗蜜，成就众生、净佛国土，得到阿耨多罗三藐三菩提。}%

@{須菩提白佛言：世尊！若一切法如夢、如響、如影、如焰、如幻、如化。眾生在何處住，菩薩行六波羅蜜而拔出之？}@
%{须菩提对佛陀说：世尊！如果一切法像梦、像响、像影、像焰、像幻、像化。众生住在什么地方，菩萨行六波罗蜜而拔出他们呢？}%

@{須菩提！眾生但住名相虛妄憶想分別中。是故菩薩行般若波羅蜜，於名相虛妄中拔出眾生。}@
%{须菩提！众生只住在名相虚妄的忆想分别之中。所以菩萨行般若波罗蜜，在名相虚妄中拔出众生。}%

@{須菩提白佛言：世尊！何等是名？何等是相？}@
%{须菩提对佛陀说：世尊！什么是名？什么是相？}%

@{佛言：此名強作，但假施設。所謂此色、此受想行識，此男此女、此大此小，此地獄、此畜生、此餓鬼、此人、此天，此有為此無為，此是須陀洹果、斯陀含果、阿那含果、阿羅漢果、辟支佛道，此佛道。須菩提！一切和合法皆是假名，以名取諸法，是故為名。一切有為法但有名相，凡夫愚人於中生著。菩薩摩訶薩行般若波羅蜜，以方便力故，於名字中教令遠離。作是言：諸眾生！是名但有空名，虛妄憶想分別中生，汝等莫著虛妄憶想。此事本末皆無，自性空故，智者所不著。如是，須菩提！菩薩摩訶薩行般若波羅蜜，以方便力故，為眾生說法。須菩提！是為名。何等為相？須菩提！有二種相，凡夫人所著處。何等為二？一者色相，二者無色相。須菩提！何等名色相？諸所有色，若麁若細、若好若醜皆是空。是空法中，憶想分別著心取相，是名為色相。何等是無色相？諸無色法，憶想分別著心取相故生煩惱，是名無色相。是菩薩摩訶薩行般若波羅蜜，以方便力故，教眾生遠離是相著，無相法中令不墮二法，所謂是相、是無相。如是，須菩提！菩薩摩訶薩行般若波羅蜜，教眾生遠離相，令住無相性中。}@
%{佛陀说：这个名是强加的，只是假设的。所谓这个色、这个受想行识，这个男这个女、这个大这个小，这个地狱、这个畜生、这个饿鬼、这个人、这个天，这个有为这个无为，这个是须陀洹果、斯陀含果、阿那含果、阿罗汉果、辟支佛道，这个佛道。须菩提！一切和合的法都是假名，用名来取诸法，所以叫做名。一切有为法只有名相，凡夫愚人在这其中生执着。菩萨摩诃萨行般若波罗蜜，以方便力故，在名字中教导他们远离。这样说：诸众生！这个名只是空名，在虚妄的忆想分别中产生，你们不要执着虚妄的忆想。此事本末皆无，自性空故，智者所不著。这样，须菩提！菩萨摩诃萨行般若波罗蜜，以方便力故，为众生说法。须菩提！这就是名。什么叫做相呢？须菩提！有两种相，凡夫所执着的地方。哪两种呢？一是色相，二是无色相。须菩提！什么叫做色相呢？诸所有色，无论是粗糙还是细微、无论是美好还是丑陋，都是空。在这个空法中，忆想分别执着心取相，这叫做色相。什么叫做无色相呢？诸无色法，忆想分别执着心取相，所以生烦恼，这叫做无色相。这个菩萨摩诃萨行般若波罗蜜，以方便力故，教导众生远离这种相执着，在无相法中，让他们不堕落两种法，所谓是相、是无相。这样，须菩提！菩萨摩诃萨行般若波罗蜜，教导众生远离相，让他们住在无相性中。}%
@{須菩提白佛言：世尊！若一切法但有名相，云何菩薩行般若波羅蜜能自饒益亦教他人令得善利？云何菩薩具足諸地，從一地至一地，教化眾生令得三乘？}@
%{须菩提对佛说：世尊！如果一切法仅仅是名相，那么菩萨如何通过修行般若波罗蜜来利益自己，也教导他人获得善利呢？菩萨又如何能够具足诸地，从一地到一地，教化众生让他们获得三乘呢？}%

@{佛告須菩提：若諸法根本定有，非但名相者，菩薩摩訶薩行般若波羅蜜時，不能自利益，亦不能利益他人。須菩提！諸法無有根本實事，但有名相。是故菩薩行般若波羅蜜時，能具足禪那波羅蜜，無相故；毘梨耶波羅蜜、羼提波羅蜜、尸羅波羅蜜、檀那波羅蜜，無相故。具足四禪波羅蜜，四無量心波羅蜜，四無色定波羅蜜，無相故。具足四念處波羅蜜，無相故；乃至具足八聖道分波羅蜜，無相故。具足內空波羅蜜，無相故；乃至具足無法有法空波羅蜜，無相故。具足解脫波羅蜜，無相故；具足九次第定波羅蜜，無相故。具足佛十力波羅蜜，乃至具足十八不共法波羅蜜，無相故。是菩薩無相故，自具足是諸善法，亦教他人令具足善法，無相故。須菩提！若諸法相當實有如毫釐許者，菩薩摩訶薩行般若波羅蜜時，不能知諸法無相、無憶念，得阿耨多羅三藐三菩提。亦教眾生令得無漏法。何以故？一切無漏法無相、無憶念故。如是，須菩提！菩薩摩訶薩行般若波羅蜜，以無漏法利益眾生。}@
%{佛对须菩提说：如果诸法根本上是有实质的，不仅仅是名相，那么菩萨在修行般若波罗蜜的时候，就无法利益自己，也无法利益他人。须菩提！诸法没有根本的实质，仅仅是名相。所以菩萨在修行般若波罗蜜的时候，能够具足禅那波罗蜜，因为无相；能够具足精进波罗蜜、忍辱波罗蜜、戒波罗蜜、布施波罗蜜，因为无相；能够具足四禅波罗蜜、四无量心波罗蜜、四无色定波罗蜜，因为无相；能够具足四念处波罗蜜，因为无相；乃至能够具足八圣道分波罗蜜，因为无相；能够具足内空波罗蜜，因为无相；乃至能够具足无法有法空波罗蜜，因为无相；能够具足解脱波罗蜜，因为无相；能够具足九次第定波罗蜜，因为无相；能够具足佛十力波罗蜜，乃至能够具足十八不共法波罗蜜，因为无相。因为菩萨是无相的，所以能够自己具足这些善法，也能够教导他人具足善法，因为无相。须菩提！如果诸法确实存在，哪怕像毫厘那样微小，那么菩萨在修行般若波罗蜜的时候，就无法知道诸法无相，无法没有忆念，无法获得阿耨多罗三藐三菩提。也无法教导众生获得无漏法。为什么呢？因为一切无漏法都是无相、无忆念的。这样，须菩提！菩萨修行般若波罗蜜，用无漏法利益众生。}%

@{須菩提白佛言：世尊！若一切法無相、無憶念，云何數是聲聞法、是辟支佛法、是菩薩法、是佛法？}@
%{须菩提对佛说：世尊！如果一切法都是无相、无忆念的，那么怎么区分声闻法、辟支佛法、菩萨法、佛法呢？}%

@{佛告須菩提：於汝意云何，無相法與聲聞法異不？}@
%{佛对须菩提说：在你看来，无相法与声闻法有区别吗？}%

@{不也，世尊！無相法與辟支佛法、菩薩法、佛法異不？}@
%{没有，世尊！无相法与辟支佛法、菩萨法、佛法有区别吗？}%

@{不也，世尊！}@
%{没有，世尊！}%

@{佛告須菩提：無相法即是須陀洹果、斯陀含果、阿那含果、阿羅漢果、辟支佛法、菩薩法、佛法。}@
%{佛对须菩提说：无相法就是须陀洹果、斯陀含果、阿那含果、阿罗汉果、辟支佛法、菩萨法、佛法。}%

@{須菩提言：如是，世尊！}@
%{须菩提说：是的，世尊！}%

@{須菩提！以是因緣故，當知一切法皆是無相。須菩提！菩薩摩訶薩學是一切法無相，得增益善法，所謂六波羅蜜、四禪、四無量心、四無色定、四念處，乃至十八不共法。何以故？菩薩不以餘法為要，如三解脫門，所謂空、無相、無作。所以者何？一切善法皆入三解脫門。何以故？一切法自相空，是名空解脫門；一切法無相，是名無相解脫門；一切法無作無起相，是名無作解脫門。若菩薩摩訶薩學三解脫門，是時能學五陰相，能學十二入相，能學十八界相，能學四聖諦、十二因緣法，能學內空、外空乃至無法有法空，能學六波羅蜜、四念處乃至八聖道分，能學佛十力、四無所畏、四無礙智、十八不共法。}@
%{须菩提！因为这个缘故，应该知道一切法都是无相的。须菩提！菩萨修行一切法都是无相的，能够增长善法，比如六波罗蜜、四禅、四无量心、四无色定、四念处，乃至十八不共法。为什么呢？因为菩萨不以其他的法为重要，就像三解脱门，即空、无相、无作。为什么呢？因为一切善法都进入三解脱门。为什么呢？一切法本身是空的，这叫做空解脱门；一切法是无相的，这叫做无相解脱门；一切法是无作无起相的，这叫做无作解脱门。如果菩萨修行三解脱门，那么就能学习五蕴相，就能学习十二入相，就能学习十八界相，就能学习四圣谛、十二因缘法，就能学习内空、外空乃至无法有法空，就能学习六波罗蜜、四念处乃至八圣道分，就能学习佛十力、四无所畏、四无碍智、十八不共法。}%

@{須菩提白佛言：世尊！云何菩薩摩訶薩行般若波羅蜜，能學五受陰相？}@
%{须菩提对佛说：世尊！菩萨如何修行般若波罗蜜，能够学习五受蕴相呢？}%

@{佛告須菩提：菩薩摩訶薩行般若波羅蜜，知色相、知色生滅、知色如。云何知色相？知色畢竟空，內分分異、虛、無實，譬如水沫無堅固，是為知色相。云何知色生滅？色生時無所從來，去無所至，若不來不去，是為知色生滅相。云何知色如？是色如、不生不滅、不來不去、不增不減、不垢不淨，是名知色如。須菩提！如名如實、不虛、如前，後中亦爾，常不異，是為知色如。云何知受相？云何知受生滅？云何知受如？菩薩知諸受相，如水中泡，一起一滅，是為知受相。知受生滅者，是諸受，無所從來、去無所至，是為知受生滅。知受如者，是如不生不滅、不來不去、不增不減、不垢不淨，是為知受如。云何知想相？云何知想生滅？云何知想如？知想相者，是想如焰水不可得而妄生水想，是為知想相。知想生滅者，是想無所從來、去無所至，是為知想生滅。知想如者，諸想如不生不滅、不來不去、不增不減、不垢不淨，不轉於實相，是為知想如。云何知行相？云何知行生滅？云何知行如？知行相者，行如芭蕉，葉葉除却不得堅實，是為知行相。知行生滅者，諸行生無所從來、去無所至，是為知行生滅。知行如者，諸行不生不滅、不來不去、不增不減、不垢不淨，是為知行如。云何知識相？云何知識生滅？云何知識如？知識相者，識如幻師，幻作四種兵，無有實。識相亦如是，是為知識相。知識生滅者，是識生時無所從來、滅時無所去，是為知識生滅。知識如者，知識不生不滅、不來不去、不垢不淨、不增不減，是為知識如。云何知諸入？眼，眼性空；乃至意，意性空。色，色性空；乃至法，法性空。云何知界？眼，眼界空；色，色界空；眼識，眼識界空；乃至意識界亦如是。云何知四聖諦？知苦聖諦時遠離二法，知苦諦不二不別，是名苦聖諦。集、盡、道亦如是。云何知苦如？知苦聖諦即是如，如即是苦聖諦。集、盡、道亦如是。云何知十二因緣？知十二因緣不生相，是名知十二因緣。}@
%{佛对须菩提说：菩萨修行般若波罗蜜，能够知道色相、知道色生灭、知道色如。如何知道色相呢？知道色最终是空的，内部是分分不同的，虚幻的，没有实质的，就像水泡一样没有坚固，这就是知道色相。如何知道色生灭呢？色生的时候没有从哪里来，灭的时候没有去到哪里，如果既不来也不去，这就是知道色生灭相。如何知道色如呢？色是如的，不生不灭、不来不去、不增不减、不垢不净，这就是叫做知道色如。须菩提！如是名如实的，不是虚假的，就像前面一样，后面和中间也是一样，永远不变，这就是知道色如。如何知道受相呢？如何知道受生灭呢？如何知道受如呢？菩萨知道诸受相，就像水中的泡泡，一出现就灭，这就是知道受相。知道受生灭，就是诸受，没有从哪里来，也没有去到哪里，这就是知道受生灭。知道受如，就是如不生不灭、不来不去、不增不减、不垢不净，这就是知道受如。如何知道想相呢？如何知道想生灭呢？如何知道想如呢？知道想相，就是想就像火焰中的水，不可得而妄生水想，这就是知道想相。知道想生灭，就是想没有从哪里来，也没有去到哪里，这就是知道想生灭。知道想如，就是诸想如不生不灭、不来不去、不增不减、不垢不净，不转于实相，这就是知道想如。如何知道行相呢？如何知道行生灭呢？如何知道行如呢？知道行相，就是行就像芭蕉，一片一片地去掉，得不到坚实的果实，这就是知道行相。知道行生灭，就是诸行生没有从哪里来，灭没有去到哪里，这就是知道行生灭。知道行如，就是诸行不生不灭、不来不去、不增不减、不垢不净，这就是知道行如。如何知道识相呢？如何知道识生灭呢？如何知道识如呢？知道识相，就是识就像幻师，幻化出四种兵，没有真实的。识相也是如此，这就是知道识相。知道识生灭，就是识生的时候没有从哪里来，灭的时候没有去到哪里，这就是知道识生灭。知道识如，就是识不生不灭、不来不去、不垢不净、不增不减，这就是知道识如。如何知道诸入呢？眼，眼性空；乃至意，意性空。色，色性空；乃至法，法性空。如何知道界呢？眼，眼界空；色，色界空；眼识，眼识界空；乃至意识界也是如此。如何知道四圣谛呢？知道苦圣谛的时候远离二法，知道苦谛不二不别，这就是叫做苦圣谛。集、灭、道也是如此。如何知道苦如呢？知道苦圣谛就是如，如就是苦圣谛。集、灭、道也是如此。如何知道十二因缘呢？知道十二因缘不生相，这就是叫做知道十二因缘。}%
@{須菩提白佛言：世尊！若菩薩摩訶薩行般若波羅蜜時，各各分別知諸法，將無以色性壞法性，乃至一切種智性壞法性耶？}@
%{须菩提对佛说：世尊！如果菩萨摩诃萨在行般若波罗蜜的时候，分别认识各种法，难道会因为色性而破坏法性，乃至因为一切种智性而破坏法性吗？}%

@{佛告須菩提：若法性外更有法者，應壞法性；法性外，法不可得，是故不壞。何以故？須菩提！佛及佛弟子知法性外法不可得，不可得故，不說法性外有法。如是，須菩提！菩薩摩訶薩行般若波羅蜜，應學法性。}@
%{佛告诉须菩提：如果法性之外还有其他法，那才应该破坏法性；但是法性之外，法是不可得到的，所以法性不会被破坏。为什么呢？须菩提！佛和佛的弟子都知道法性之外没有其他法，因为不可得，所以不谈论法性之外有法。这样，须菩提！菩萨摩诃萨在行般若波罗蜜的时候，应该学习法性。}%

@{須菩提白佛言：世尊！菩薩摩訶薩若學法性，為無所學。}@
%{须菩提对佛说：世尊！如果菩萨摩诃萨学习法性，是不是就没有什么可学了？}%

@{佛告須菩提：菩薩摩訶薩學法性則學一切法。何以故？一切法即是法性。}@
%{佛告诉须菩提：菩萨摩诃萨学习法性，就是学习一切法。为什么呢？因为一切法就是法性。}%

@{須菩提白佛言：世尊！何因緣故，一切法即是法性？}@
%{须菩提对佛说：世尊！什么原因导致一切法就是法性呢？}%

@{佛言：一切法皆入無相、無為性中，以是因緣故，學法性則學一切法。}@
%{佛说：一切法都归于无相、无为性，因为这个原因，学习法性就是学习一切法。}%

@{須菩提白佛言：世尊！若一切法即是法性，菩薩摩訶薩何以學般若波羅蜜、禪那波羅蜜、毘梨耶波羅蜜、羼提波羅蜜、尸羅波羅蜜、檀那波羅蜜？菩薩摩訶薩何以學初禪、第二第三第四禪？菩薩摩訶薩何以學慈悲喜捨？何以學無邊虛空處、無邊識處、無所有處、非有想非無想處？何以學四念處、四正勤、四如意足、五根、五力、七覺分、八聖道分？何以學空、無相、無作解脫門？何以學八背捨、九次第定，佛十力、四無所畏、四無礙智、十八不共法？何以學六神通？何以學三十二相、八十隨形好？何以學生剎利大姓、婆羅門大姓、居士大家？何以學生四天王天處、三十三天、夜摩天、兜率陀天、化樂天、他化自在天？何以學生梵天王住處、光音天、遍淨天、廣果天、無想天、淨居天？何以學生無邊空處、生無邊識處、生無所有處、生非有想非無想處？何以學初發意地，第二第三第四第五第六第七第八第九第十地？何以學聲聞地、辟支佛地、菩薩法位？何以學成就眾生、淨佛國土？何以學諸陀羅尼？何以學樂說法？何以學阿耨多羅三藐三菩提，學已得一切種智、知一切法？世尊！諸法法性中無是分別。世尊！將無菩薩墮非道中。何以故？世尊！法性中無如是分別，法性中無色、無受想行識，諸法性亦不遠離色受想行識。色即是法性，法性即是色，受想行識亦如是，一切法亦如是。}@
%{须菩提对佛说：世尊！如果一切法就是法性，菩萨摩诃萨为什么还要学习般若波罗蜜、禅那波罗蜜、毗梨耶波罗蜜、羼提波罗蜜、尸罗波罗蜜、檀那波罗蜜？菩萨摩诃萨为什么还要学习初禅、第二第三第四禅？菩萨摩诃萨为什么还要学习慈悲喜舍？为什么还要学习无边虚空处、无边识处、无所有处、非有想非无想处？为什么还要学习四念处、四正勤、四如意足、五根、五力、七觉分、八圣道分？为什么还要学习空、无相、无作解脱门？为什么还要学习八背舍、九次第定，佛十力、四无所畏、四无碍智、十八不共法？为什么还要学习六神通？为什么还要学习三十二相、八十随形好？为什么还要学习生刹利大姓、婆罗门大姓、居士大家？为什么还要学习生四天王天处、三十三天、夜摩天、兜率陀天、化乐天、他化自在天？为什么还要学习生梵天王住处、光音天、遍净天、广果天、无想天、净居天？为什么还要学习生无边空处、生无边识处、生无所有处、生非有想非无想处？为什么还要学习初发意地，第二第三第四第五第六第七第八第九第十地？为什么还要学习声闻地、辟支佛地、菩萨法位？为什么还要学习成就众生、净佛国土？为什么还要学习诸陀罗尼？为什么还要学习乐说法？为什么还要学习阿耨多罗三藐三菩提，学习已得一切种智、知一切法？世尊！诸法法性中没有这些分别。世尊！难道不会有菩萨堕落到非道中吗？为什么呢？世尊！法性中没有这些分别，法性中没有色、没有受想行识，诸法性也不远离色受想行识。色就是法性，法性就是色，受想行识也是如此，一切法也是如此。}%

@{佛告須菩提：如是，如是！如汝所言。色即是法性，受想行識即是法性。須菩提！菩薩摩訶薩行般若波羅蜜時，若法性外見有法者，為不求阿耨多羅三藐三菩提。菩薩摩訶薩行般若波羅蜜時，知一切法性即是阿耨多羅三藐三菩提。以是故，菩薩摩訶薩行般若波羅蜜時，知一切法即是法性已，以無名相法以名相說，所謂是色、是受想行識，乃至是阿耨多羅三藐三菩提。須菩提！譬如工幻師、若幻弟子，多人處立幻，作種種形色男女象馬、端嚴園林，及諸廬館流泉浴池、衣服臥具、香華瓔珞、餚膳飲食，作眾伎樂以樂眾人；又復幻作人，令布施、持戒、忍辱、精進、禪定、修智慧。是幻師復幻作剎利大姓、婆羅門大姓、居士大家，四天王天處、須彌山三十三天、夜摩天、兜率陀天、化樂天、他化自在天以示眾人；復幻作梵眾天乃至非有想非無想天；又幻作須陀洹、斯陀含、阿那含、阿羅漢、辟支佛、菩薩摩訶薩，從初發意行檀那波羅蜜、尸羅波羅蜜、羼提波羅蜜、毘梨耶波羅蜜、禪那波羅蜜、般若波羅蜜，行初地乃至行十地，入菩薩位遊戲神通，成就眾生、淨佛國土，遊戲諸禪解脫三昧，行佛十力、四無所畏、四無礙智、十八不共法、大慈大悲，具足佛身三十二相、八十隨形好，以示眾人。是中無智之人歎未曾有，是人多能巧為眾事娛樂眾人，種種形色乃至三十二相、八十隨形好莊嚴佛身。其中有智之土思惟言：未曾有也，是中無有實事，而以無所有法娛樂眾人令有形相，無事事相、無有有相。如是，須菩提！菩薩摩訶薩不見離法性有法行般若波羅蜜，以方便力故，雖不得眾生而自布施，亦教人布施，讚歎布施法，歡喜讚歎行布施者；自持戒，亦教人持戒；自忍辱，亦教人忍辱；自精進，亦教人精進；自行禪，亦教人行禪；自修智慧，亦教人修智慧，讚歎修智慧法，歡喜讚歎修智慧者。自行十善，亦教他人行十善，讚歎行十善法，歡喜讚歎行十善者。自受行五戒，亦教他人受行五戒，讚歎五戒法，歡喜讚歎受行五戒者。自受八戒齋，亦教他人受八戒齋，讚歎八戒齋法。歡喜讚歎行八戒齋者。自行初禪乃至自行第四禪，自行慈悲喜捨，自行無邊空處乃至非有想非無想處，亦教他人行。自行四念處乃至八聖道分，自行三解脫門、佛十力，乃至自行十八不共法，亦教他人行十八不共法，讚歎十八不共法，歡喜讚歎行十八不共法者。須菩提！若法性前後中有異者，是菩薩摩訶薩不能以方便力故示法性成就眾生。須菩提！以法性前後中無異，是故菩薩行般若波羅蜜，為利益眾生故行菩薩道。}@
%{佛告诉须菩提：是的，是的！正如你所说。色就是法性，受想行识就是法性。须菩提！菩萨摩诃萨在行般若波罗蜜的时候，如果在法性之外看到有法，那他就不追求阿耨多罗三藐三菩提。菩萨摩诃萨在行般若波罗蜜的时候，知道一切法性就是阿耨多罗三藐三菩提。因此，菩萨摩诃萨在行般若波罗蜜的时候，知道了所有法就是法性，就用没有名相的法，用名相来表达，比如说是色、是受想行识，乃至是阿耨多罗三藐三菩提。须菩提！就像魔术师，如果魔术师的弟子，在很多地方表演魔术，做出各种各样的形色，男女、象马、美丽的园林，还有各种各样的房屋、流水、浴池、衣服、卧具、香花、璎珞、食物、饮料，演奏各种各样的音乐来娱乐大家；又用幻术做出人，让他们布施、持戒、忍辱、精进、禅定、修智慧。这个魔术师又用幻术做出刹利大姓、婆罗门大姓、居士大家，四天王天处、须弥山三十三天、夜摩天、兜率陀天、化乐天、他化自在天，来展示给大众看；又用幻术做出梵众天，乃至非有想非无想天；又用幻术做出须陀洹、斯陀含、阿那含、阿罗汉、辟支佛、菩萨摩诃萨，从初发意开始，行檀那波罗蜜、尸罗波罗蜜、羼提波罗蜜、毗梨耶波罗蜜、禅那波罗蜜、般若波罗蜜，行初地乃至行十地，进入菩萨位，玩弄神通，成就众生、净佛国土，玩弄各种禅定解脱三昧，行佛十力、四无所畏、四无碍智、十八不共法、大慈大悲，具足佛身三十二相、八十随形好，来展示给大众看。其中没有智慧的人，赞叹说从未见过，这个人非常巧妙地做各种事情来娱乐大众，各种各样的形色，乃至三十二相、八十随形好，装饰佛身。其中有智慧的人思考说：从未见过啊，这里面没有真实的事情，而是用不存在的法来娱乐大众，让人有形相，没有实事相、没有有相。这样，须菩提！菩萨摩诃萨不看到离开法性有法，而行般若波罗蜜，因为方便力，虽然没有获得众生，但自己布施，也教人布施，赞叹布施法，欢喜赞叹行布施的人；自己持戒，也教人持戒；自己忍辱，也教人忍辱；自己精进，也教人精进；自己行禅，也教人行禅；自己修智慧，也教人修智慧，赞叹修智慧法，欢喜赞叹修智慧的人。自己行十善，也教他人行十善，赞叹行十善法，欢喜赞叹行十善的人。自己受行五戒，也教他人受行五戒，赞叹五戒法，欢喜赞叹受行五戒的人。自己受八戒斋，也教他人受八戒斋，赞叹八戒斋法，欢喜赞叹行八戒斋的人。自己行初禅乃至自己行第四禅，自己行慈悲喜舍，自己行无边空处乃至非有想非无想处，也教他人行。自己行四念处乃至八圣道分，自己行三解脱门、佛十力，乃至自己行十八不共法，也教他人行十八不共法，赞叹十八不共法，欢喜赞叹行十八不共法的人。须菩提！如果法性前后中有不同，那么这个菩萨摩诃萨就无法用方便力来显示法性，成就众生。须菩提！因为法性前后中没有不同，所以菩萨行般若波罗蜜，为了利益众生而行菩萨道。}%

@{摩訶般若波羅蜜經卷第二十四}@
%{摩诃般若波罗蜜经卷第二十四}%
