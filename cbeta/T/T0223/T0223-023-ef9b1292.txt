@{摩訶般若波羅蜜經卷第二十三}@
%{摩訶般若波羅蜜經卷第二十三}%

@{後秦龜茲國三藏鳩摩羅什譯}@
%{後秦龜茲國三藏鳩摩羅什譯}%

@{爾時須菩提白佛言：世尊！若有法相者，尚不得順忍，何況得道？世尊！若無法相者，當得順忍不？若乾慧地、若性地、若八人地、若見地、若薄地、若離欲地、若已辦地、若辟支佛地、若菩薩地、若佛地、若修道，因是修道，當斷煩惱不？以是煩惱故，不得過聲聞、辟支佛地，入菩薩位。若不入菩薩位，則不得一切種智。不得一切種智，則不能得斷一切煩惱習。世尊！若無有法相，是諸法則不生。若不生是諸法，則不能得一切種智。}@
%{当时须菩提对佛陀说：世尊！如果存在法相，尚且不能获得顺忍，何况得道呢？世尊！如果不存在法相，应该可以获得顺忍吗？如果是乾慧地、性地、八人地、见地、薄地、离欲地、已办地、辟支佛地、菩萨地、佛地、修道，因为修道，应该断除烦恼吗？因为这些烦恼，不能超越声闻、辟支佛地，进入菩萨位。如果不进入菩萨位，就无法获得一切种智。无法获得一切种智，就无法断除一切烦恼习气。世尊！如果不存在法相，这些法就不会生起。如果这些法不生起，就无法获得一切种智。}%

@{佛告須菩提：如是，如是！若無有法者，則有順忍，乃至斷一切煩惱習。}@
%{佛陀对须菩提说：是这样的，是这样的！如果不存在法，就会有顺忍，乃至断除一切烦恼习气。}%

@{須菩提白佛言：世尊！菩薩摩訶薩行般若波羅蜜時，有法相不？所謂色相乃至識相；眼相乃至意相，色相乃至法相，眼界相乃至意識界相；四念處相乃至一切種智相。若色相若色斷相，乃至識相識斷相，十二入、十八界亦如是；若無明相若無明斷相，乃至憂悲愁惱相憂悲愁惱斷相；若欲相若欲斷相，若瞋相若瞋斷相，若癡相若癡斷相；若苦相若苦斷相，若集相若集斷相，若盡相若盡斷相，若道相若道斷相；乃至一切種智相，斷一切煩惱習相？}@
%{须菩提对佛陀说：世尊！菩萨摩诃萨修行般若波罗蜜的时候，有法相吗？比如色相乃至识相；眼相乃至意相，色相乃至法相，眼界相乃至意识界相；四念处相乃至一切种智相。如果色相、色断相，乃至识相、识断相，十二入、十八界也是这样；如果无明相、无明断相，乃至忧悲愁恼相、忧悲愁恼断相；如果欲相、欲断相，如果瞋相、瞋断相，如果痴相、痴断相；如果苦相、苦断相，如果集相、集断相，如果尽相、尽断相，如果道相、道断相；乃至一切种智相，断除一切烦恼习气相？}%

@{佛言：不也，須菩提！菩薩摩訶薩行般若波羅蜜時，無有法相非法相，即是菩薩順忍。若無有法相無有非法相，即是修道，亦是道果。須菩提！菩薩摩訶薩有法是菩薩道，無法是菩薩果。以是因緣故，當知一切法無所有性。}@
%{佛陀说：不是的，须菩提！菩萨摩诃萨修行般若波罗蜜的时候，没有法相非法相，这正是菩萨的顺忍。如果没有任何法相，没有任何非法相，这正是修道，也是道果。须菩提！菩萨摩诃萨有法是菩萨道，无法是菩萨果。因为这个缘故，应该知道一切法无所有性。}%

@{須菩提白佛言：世尊！若一切法無所有性，佛云何知一切法無所有性故得成佛，於一切法得自在力？}@
%{须菩提对佛陀说：世尊！如果一切法无所有性，佛陀怎么会知道一切法无所有性而成就佛陀，在一切法中获得自在力呢？}%

@{佛告須菩提：如是，如是！一切法無所有性。我本行菩薩道修六波羅蜜，離諸欲、離惡不善法，有覺有觀，離生喜樂，入初禪乃至入第四禪。於是諸禪及支不取相，不念有是禪、不受禪味、不得是禪，無染清淨行四禪，我於是諸禪不受果報。依四禪住，起五神通——身通、天耳、知他人心、宿命通、天眼通——於諸神通不取相，不念有是神通，不受神通味，不得是神通。我於是五神通不分別行，須菩提！我爾時用一念相應慧得阿耨多羅三藐三菩提，所謂是苦聖諦，是集、是滅、是道聖諦，成就十力、四無所畏、四無礙智、十八不共法、大慈大悲，得作佛，分別三聚眾生：正定、邪定、不定。}@
%{佛陀对须菩提说：是这样的，是这样的！一切法无所有性。我以前修行菩萨道，修六波罗蜜，远离一切欲念，远离恶不善法，有觉有观，远离生喜乐，进入初禅乃至进入第四禅。在这些禅定以及禅支中不取相，不执着于这些禅定，不受禅定之味，不执着于这些禅定，无染清净地修行四禅，我在这些禅定中不受果报。依四禅而住，起五神通——身通、天耳、知他人心、宿命通、天眼通——在这些神通中不取相，不执着于这些神通，不受神通之味，不执着于这些神通。我在这些神通中不分别地修行，须菩提！我当时用一念相应的智慧获得阿耨多罗三藐三菩提，也就是苦圣谛、集圣谛、灭圣谛、道圣谛，成就十力、四无所畏、四无碍智、十八不共法、大慈大悲，得成佛，分别三聚众生：正定、邪定、不定。}%

@{須菩提白佛言：云何世尊於諸法無所有性中起四禪六神通，亦無眾生而分別作三聚？}@
%{须菩提对佛陀说：世尊！您如何在一切法无所有性中起四禅六神通，也无众生而分别作三聚呢？}%

@{佛告須菩提：若諸欲惡不善法若有性——若自性、若他性——我本為菩薩行時，不能觀諸欲惡不善法無所有性入初禪。以諸欲惡不善法無有性，若自性、若他性皆是無所有性故，我本行菩薩道時，離諸欲惡不善法，入初禪乃至入第四禪。須菩提！若諸神通有性——若自性、若他性——我不能知是神通無所有性，得阿耨多羅三藐三菩提。須菩提！以神通無有性，若自性、若他性皆是無所有性。以是故，諸佛於神通知無所有性，得阿耨多羅三藐三菩提。}@
%{佛陀对须菩提说：如果一切欲恶不善法有性——如果是自性、如果是他性——我以前修行菩萨道的时候，就无法观照这些欲恶不善法无所有性而进入初禅。因为这些欲恶不善法无有性，无论是自性、还是他性都是无所有性，所以，我以前修行菩萨道的时候，远离一切欲恶不善法，进入初禅乃至进入第四禅。须菩提！如果这些神通有性——如果是自性、如果是他性——我就无法知道这些神通无所有性，而获得阿耨多罗三藐三菩提。须菩提！因为神通无有性，无论是自性、还是他性都是无所有性。因为这个缘故，诸佛在神通中知道无所有性，而获得阿耨多罗三藐三菩提。}%

@{須菩提言：世尊！若菩薩摩訶薩知諸法無所有性，因四禪、五神通得阿耨多羅三藐三菩提。世尊！新學菩薩摩訶薩，云何於諸法無所有性中次第行、次第學、次第道，以是次第行、次第學、次第道，得阿耨多羅三藐三菩提？}@
%{须菩提说：世尊！如果菩萨摩诃萨知道一切法无所有性，因为四禅、五神通而获得阿耨多罗三藐三菩提。世尊！新学的菩萨摩诃萨，应该如何在一切法无所有性中次第修行、次第学习、次第证道，用这种次第修行、次第学习、次第证道，而获得阿耨多罗三藐三菩提呢？}%
@{佛告須菩提：菩薩摩訶薩若初從諸佛聞，若從多供養諸佛菩薩聞，若諸阿羅漢、若諸阿那含、若諸斯陀含、若諸須陀洹所聞：得無所有故是佛，得無所有故是阿羅漢、阿那含、斯陀含、須陀洹，一切賢聖皆以得無所有故有名。}@
%{佛陀對須菩提說：菩薩摩訶薩如果最初從諸佛那裡聽聞，或者從供養過很多佛菩薩的人那裡聽聞，或者從阿羅漢、阿那含、斯陀含、須陀洹那裡聽聞，他們會明白：因為得到無所有，所以是佛，因為得到無所有，所以是阿羅漢、阿那含、斯陀含、須陀洹，所有的賢聖都是因為得到無所有，所以才有名稱。}%

@{一切有為作法無所有性，乃至無有如毫末許所有。}@
%{所有有為法，都是無所有性，甚至連像毫毛尖那樣微不足道的存在都沒有。}%

@{是菩薩摩訶薩聞是已，作是念：若一切法無有性、得無所有性故是佛、乃至得無所有性故是須陀洹。}@
%{這個菩薩摩訶薩聽到這些之後，心裡想：如果一切法都沒有自性，因為得到無所有性所以是佛，乃至因為得到無所有性所以是須陀洹。}%

@{我若當得阿耨多羅三藐三菩提、若不得，一切法常無有性。}@
%{無論我能不能得到無上正等正覺，一切法都恆常沒有自性。}%

@{我何以不發心得阿耨多羅三藐三菩提？}@
%{我為什麼不能發起得到無上正等正覺的心呢？}%

@{得阿耨多羅三藐三菩提已，一切眾生行於有相，當令住無所有中。}@
%{得到無上正等正覺之後，所有眾生，雖然在有相中修行，但應該讓他們住於無所有之中。}%

@{須菩提！菩薩摩訶薩如是思惟已，發阿耨多羅三藐三菩提心，為度一切眾生故。}@
%{須菩提！菩薩摩訶薩這樣思維之後，發起了得到無上正等正覺的心，為了度化所有眾生。}%

@{菩薩摩訶薩所行次第行、次第學、次第道者，如過去諸菩薩摩訶薩所行道，得阿耨多羅三藐三菩提。}@
%{菩薩摩訶薩所修行的次第行、次第學、次第道，就像過去的菩薩摩訶薩所修行的道一樣，最終都能得到無上正等正覺。}%

@{是新發意菩薩應學六波羅蜜，所謂檀那波羅蜜、尸羅波羅蜜、羼提波羅蜜、毘梨耶波羅蜜、禪那波羅蜜、般若波羅蜜。}@
%{這個新發心菩薩應該學習六波羅蜜，也就是布施波羅蜜、持戒波羅蜜、忍辱波羅蜜、精進波羅蜜、禪定波羅蜜、智慧波羅蜜。}%

@{是菩薩摩訶薩若行檀那波羅蜜時，自行布施亦教人布施，讚歎布施功德，歡喜讚歎行布施者。}@
%{這個菩薩摩訶薩如果修行布施波羅蜜的時候，自己布施，也教導別人布施，讚歎布施的功德，歡喜讚歎行布施的人。}%

@{以是布施因緣故，得大財富。}@
%{因為布施的因緣，所以得到大財富。}%

@{是菩薩遠離慳心，布施眾生食飲衣服、香華瓔珞、房舍臥具燈燭，種種資生所須，盡給與之。}@
%{這個菩薩遠離吝嗇之心，布施給眾生食物、飲料、衣服、香花、瓔珞、房屋、臥具、燈燭，以及各種生活必需品，都盡力給予。}%

@{菩薩摩訶薩行是布施及持戒，生天人中，得大尊貴。}@
%{菩薩摩訶薩修行布施和持戒，出生在天上人間，獲得極高的尊貴。}%

@{以是持戒、布施故，得禪定眾。}@
%{因為持戒和布施，所以得到禪定眾。}%

@{以是布施、持戒、禪定故，得智慧眾、解脫眾、解脫知見眾。}@
%{因為布施、持戒、禪定，所以得到智慧眾、解脫眾、解脫知見眾。}%

@{是菩薩因是布施、持戒、禪定眾、智慧眾、解脫眾、解脫知見眾故，過聲聞、辟支佛地，入菩薩位。}@
%{這個菩薩因為布施、持戒、禪定眾、智慧眾、解脫眾、解脫知見眾，所以超越聲聞、辟支佛地，進入菩薩位。}%

@{入菩薩位已，得淨佛國土、成就眾生，得一切種智。}@
%{進入菩薩位之後，得到清淨的佛國土，成就所有眾生，得到一切種智。}%

@{得一切種智已，轉法輪。}@
%{得到一切種智之後，轉動法輪。}%

@{轉法輪已，以三乘法度脫眾生生死。}@
%{轉動法輪之後，用三乘法度化眾生，使他們脫離生死。}%

@{如是，須菩提！菩薩以是布施，次第行、次第學、次第道，是事皆不可得。}@
%{須菩提！菩薩以布施，次第修行、次第學習、次第修道，這些事情都是不可得的。}%

@{何以故？自性無所有故。}@
%{為什麼呢？因為自性本來就無所有。}%

@{復次，須菩提！菩薩摩訶薩從初發意以來，自行持戒教人持戒，讚歎持戒功德，歡喜讚歎行持戒者。}@
%{其次，須菩提！菩薩摩訶薩從最初發心以來，自己持戒，也教導別人持戒，讚歎持戒的功德，歡喜讚歎行持戒的人。}%

@{持戒及布施因緣故，生天人中得大尊貴。}@
%{因為持戒和布施的因緣，出生在天上人間，獲得極高的尊貴。}%

@{見貧窮者施以財物，不持戒者教令持戒，亂意者教令禪定，愚癡者教令智慧，無解脫者教令解脫，無解脫知見者教令解脫知見。}@
%{看到貧窮的人就施捨財物，看到不持戒的人就教導他們持戒，看到心意散亂的人就教導他們禪定，看到愚癡的人就教導他們智慧，看到沒有解脫的人就教導他們解脫，看到沒有解脫知見的人就教導他們解脫知見。}%

@{以是持戒、禪定、智慧、解脫、解脫知見故，過聲聞、辟支佛地，入菩薩位。}@
%{因為持戒、禪定、智慧、解脫、解脫知見，所以超越聲聞、辟支佛地，進入菩薩位。}%

@{入菩薩位已，得淨佛國土。}@
%{進入菩薩位之後，得到清淨的佛國土。}%

@{淨佛國土已，成就眾生。}@
%{得到清淨的佛國土之後，成就所有眾生。}%

@{成就眾生已，得一切種智。}@
%{成就所有眾生之後，得到一切種智。}%

@{得一切種智已，轉法輪。}@
%{得到一切種智之後，轉動法輪。}%

@{轉法輪已，以三乘法度脫眾生。}@
%{轉動法輪之後，用三乘法度化眾生。}%

@{如是，須菩提！菩薩以是持戒，次第行、次第學、次第道，是事皆不可得。}@
%{須菩提！菩薩以持戒，次第修行、次第學習、次第修道，這些事情都是不可得的。}%

@{何以故？一切法自性無所有故。}@
%{為什麼呢？因為所有法本來就沒有自性。}%

@{復次，須菩提！菩薩摩訶薩從初已來，自行羼提波羅蜜，教人行羼提，讚歎羼提功德，歡喜讚歎行羼提者。}@
%{其次，須菩提！菩薩摩訶薩從最初以來，自己修行忍辱波羅蜜，也教導別人修行忍辱，讚歎忍辱的功德，歡喜讚歎行忍辱的人。}%

@{行羼提波羅蜜時，布施眾生各令滿足，教令持戒、教令禪定乃至解脫知見。}@
%{修行忍辱波羅蜜的時候，布施給眾生，使他們各個滿足，教導他們持戒、教導他們禪定，乃至教導他們解脫知見。}%

@{以是布施、持戒、禪定、智慧因緣故，過阿羅漢、辟支佛地，入菩薩位中。}@
%{因為布施、持戒、禪定、智慧的因緣，所以超越阿羅漢、辟支佛地，進入菩薩位。}%

@{入菩薩位中已，得淨佛國土。}@
%{進入菩薩位之後，得到清淨的佛國土。}%

@{得淨佛國土已，成就眾生。}@
%{得到清淨的佛國土之後，成就所有眾生。}%

@{成就眾生已，得一切種智。}@
%{成就所有眾生之後，得到一切種智。}%

@{得一切種智已，轉法輪。}@
%{得到一切種智之後，轉動法輪。}%

@{轉法輪已，以三乘法度脫眾生生死。}@
%{轉動法輪之後，用三乘法度化眾生，使他們脫離生死。}%

@{如是，須菩提！菩薩以羼提波羅蜜，次第行、次第學、次第道，是事皆不可得。}@
%{須菩提！菩薩以忍辱波羅蜜，次第修行、次第學習、次第修道，這些事情都是不可得的。}%

@{何以故？一切法自性無所有故。}@
%{為什麼呢？因為所有法本來就沒有自性。}%

@{復次，須菩提！菩薩摩訶薩從初已來，自行毘梨耶，教人行毘梨耶，讚歎行毘梨耶功德，歡喜讚歎行毘梨耶者，乃至是事皆不可得，自性無所有故。}@
%{其次，須菩提！菩薩摩訶薩從最初以來，自己修行精進，也教導別人修行精進，讚歎修行精進的功德，歡喜讚歎行精進的人，乃至這些事情都是不可得的，因為自性本來就無所有。}%
@{復次，須菩提！菩薩摩訶薩從初已來，自入禪、入無量心、入無色定，亦教人入禪、入無量心、入無色定，讚歎入禪、入無量心、入無色定功德，歡喜讚歎行禪、無量心、無色定者。是菩薩住諸禪定無量心，布施眾生各令滿足，教令持戒，教令禪定、智慧。以是布施、禪定、智慧、解脫、解脫知見因緣故，過聲聞、辟支佛地，入菩薩位。入菩薩位已，淨佛國土。淨佛國土已，成就眾生。成就眾生已，得一切種智。得一切種智，已轉法輪。轉法輪已，以三乘法度脫一切眾生。乃至是事皆不可得，自性無所有故。}@
%{再说，须菩提！菩萨摩诃萨从一开始，自己就进入禅定、进入无量心、进入无色定，也教导别人进入禅定、进入无量心、进入无色定，赞叹进入禅定、进入无量心、进入无色定的功德，欢喜赞叹修行禅定、无量心、无色定的人。这个菩萨住于各种禅定和无量心，布施众生，使他们个个满足，教导他们持戒，教导他们禅定、智慧。由于这种布施、禅定、智慧、解脱、解脱知见的原因，超越声闻、辟支佛的地位，进入菩萨位。进入菩萨位之后，就净化佛国土。净化佛国土之后，就成就众生。成就众生之后，就获得一切种智。获得一切种智之后，就转动法轮。转动法轮之后，就用三乘法度脱一切众生。乃至这些事情都不可得，因为自性本来就没有。}%

@{復次，須菩提！菩薩摩訶薩從初以來，行般若波羅蜜，布施眾生各令滿足，教令持戒、禪定、智慧、解脫、解脫知見。是菩薩行般若波羅蜜時，自行六波羅蜜，亦教他人令行六波羅蜜，讚歎六波羅蜜功德，歡喜讚歎行六波羅蜜者。是菩薩以是檀那波羅蜜、尸羅波羅蜜、羼提波羅蜜、毘梨耶波羅蜜、禪那波羅蜜、般若波羅蜜因緣及方便力，過聲聞、辟支佛地，入菩薩位。乃至是事不可得，自性無所有故。須菩提！是名初發意菩薩摩訶薩次第行、次第學、次第道。}@
%{再说，须菩提！菩萨摩诃萨从一开始，就修行般若波罗蜜，布施众生，使他们个个满足，教导他们持戒、禅定、智慧、解脱、解脱知见。这个菩萨修行般若波罗蜜的时候，自己修行六波罗蜜，也教导别人修行六波罗蜜，赞叹六波罗蜜的功德，欢喜赞叹修行六波罗蜜的人。这个菩萨凭借这种布施波罗蜜、持戒波罗蜜、忍辱波罗蜜、精进波罗蜜、禅定波罗蜜、般若波罗蜜的原因以及方便的力量，超越声闻、辟支佛的地位，进入菩萨位。乃至这些事情都不可得，因为自性本来就没有。须菩提！这就是初发心菩萨摩诃萨次第修行、次第学习、次第成道的道路。}%

@{復次，須菩提！菩薩摩訶薩次第行、次第學、次第道，菩薩摩訶薩從初已來，以一切種智相應心，信解諸法無所有性，修六念，所謂念佛、念法、念僧、念戒、念捨、念天。須菩提！云何菩薩摩訶薩修念佛？菩薩摩訶薩念佛，不以色念，不以受想行識念。何以故？是色自性無，受想行識自性無。若法自性無，是為無所有。何以故？無憶故，是為念佛。}@
%{再说，须菩提！菩萨摩诃萨次第修行、次第学习、次第成道，菩萨摩诃萨从一开始，就以一切种智相应的心，相信理解诸法无所有性，修六念，所谓念佛、念法、念僧、念戒、念舍、念天。须菩提！菩萨摩诃萨怎么修行念佛呢？菩萨摩诃萨念佛，不以色念，不以受想行识念。为什么呢？因为色本身没有自性，受想行识本身也没有自性。如果法本身没有自性，这就是无所有。为什么呢？因为没有记忆，这就是念佛。}%

@{復次，須菩提！菩薩摩訶薩念佛，不以三十二相念，亦不念金色身，不念丈光，不念八十隨形好。何以故？是佛身自性無故。若法無性，是為無所有。何以故？無憶故，是為念佛。}@
%{再说，须菩提！菩萨摩诃萨念佛，不以三十二相念，也不念金色身，不念丈光，不念八十随形好。为什么呢？因为佛身本身没有自性。如果法没有自性，这就是无所有。为什么呢？因为没有记忆，这就是念佛。}%

@{復次，須菩提！不應以戒眾念佛，不應以定眾、智慧眾、解脫眾、解脫知見眾念佛。何以故？是眾無有自性。若法無自性，是為無所有。何以故？無憶故，是為念佛。}@
%{再说，须菩提！不应该以戒众念佛，不应该以定众、智慧众、解脱众、解脱知见众念佛。为什么呢？因为这些众没有自性。如果法没有自性，这就是无所有。为什么呢？因为没有记忆，这就是念佛。}%

@{復次，須菩提！不應以十力念佛，不應以四無所畏、四無礙智、十八不共法念佛，不應以大慈大悲念佛。何以故？是諸法自性無。若法自性無，是為非法。無所念，是為念佛。}@
%{再说，须菩提！不应该以十力念佛，不应该以四无所畏、四无碍智、十八不共法念佛，不应该以大慈大悲念佛。为什么呢？因为这些法本身没有自性。如果法本身没有自性，这就是非法。没有所念，这就是念佛。}%

@{復次，須菩提！不應以十二因緣法念佛。何以故？是因緣法自性無。若法自性無，是為非法。無所念，是為念佛。如是，須菩提！菩薩摩訶薩行般若波羅蜜時應念佛，是為菩薩初發意次第行、次第學、次第道。是菩薩摩訶薩次第行、次第學、次第道中住，能具足四念處、四正勤、四如意足、五根、五力、七覺分、八聖道分，修行空三昧、無相、無作三昧，乃至一切種智，諸法性無所有故。是菩薩知諸法性無所有，是中無有性、無無性。}@
%{再说，须菩提！不应该以十二因缘法念佛。为什么呢？因为因缘法本身没有自性。如果法本身没有自性，这就是非法。没有所念，这就是念佛。这样，须菩提！菩萨摩诃萨修行般若波罗蜜的时候应该念佛，这就是菩萨初发心次第修行、次第学习、次第成道的道路。这个菩萨摩诃萨住于次第修行、次第学习、次第成道的道路中，能够具足四念处、四正勤、四如意足、五根、五力、七觉分、八圣道分，修行空三昧、无相、无作三昧，乃至一切种智，因为诸法性本来就没有。这个菩萨知道诸法性本来就没有，其中没有有性，也没有无性。}%

@{須菩提！云何菩薩摩訶薩應修念法？須菩提！菩薩摩訶薩行般若波羅蜜時，不念善法、不念不善法，不念有記法、不念無記法，不念世間法、不念出世間法，不念淨法、不念不淨法，不念聖法、不念凡夫法，不念有漏法、不念無漏法，不念欲界繫法、色界繫法、無色界繫法，不念有為法、無為法。何以故？是諸法自性無。若法自性無，是為非法。無所念，是為念法。念法中學，無所有性故，乃至當得一切種智。是菩薩得阿耨多羅三藐三菩提時，得諸法無所有性。是無所有性中，非有相、非無相。如是，須菩提！菩薩摩訶薩應修念法，於是法中乃至無少許念，何況念法？}@
%{须菩提！菩萨摩诃萨应该怎么修行念法呢？须菩提！菩萨摩诃萨修行般若波罗蜜的时候，不念善法、不念不善法，不念有记法、不念无记法，不念世间法、不念出世间法，不念净法、不念不净法，不念圣法、不念凡夫法，不念有漏法、不念无漏法，不念欲界系法、色界系法、无色界系法，不念有为法、无为法。为什么呢？因为这些法本身没有自性。如果法本身没有自性，这就是非法。没有所念，这就是念法。在念法中学习，因为无所有性，所以最终会获得一切种智。这个菩萨获得阿耨多罗三藐三菩提的时候，就获得诸法无所有性。在这个无所有性中，既没有有相，也没有无相。这样，须菩提！菩萨摩诃萨应该修行念法，在这个法中，乃至没有丝毫的念，何况念法呢？}%
@{須菩提！菩薩摩訶薩云何應修念僧？}@
%{须菩提，菩萨摩诃萨应该怎样修念僧呢？}%

@{須菩提！菩薩摩訶薩念僧無為法故，分別有佛弟子眾，是中乃至無少許念，何況念僧？如是菩薩摩訶薩應念僧。}@
%{须菩提，菩萨摩诃萨念僧是无为法，所以分别有佛弟子众，其中乃至没有一丝一毫的念，何况念僧呢？像这样，菩萨摩诃萨应该念僧。}%

@{須菩提！菩薩摩訶薩云何應修念戒？}@
%{须菩提，菩萨摩诃萨应该怎样修念戒呢？}%

@{須菩提！菩薩摩訶薩從初發意已來，應念聖戒、無缺戒、無隙戒、無瑕戒、無濁戒、無著戒、自在戒、智者所讚戒、具足戒、隨定戒。應念是戒無所有性，乃至無少許念，何況念戒？}@
%{须菩提，菩萨摩诃萨从初发心以来，应该念圣戒、无缺戒、无隙戒、无瑕戒、无浊戒、无著戒、自在戒、智者所赞戒、具足戒、随定戒。应该念这些戒是无所有性，乃至没有一丝一毫的念，何况念戒呢？}%

@{須菩提！菩薩摩訶薩從初發意已來，應念捨。若自念捨、若念他捨，若捨財、若捨法、若捨煩惱。觀是捨不可得故，乃至無少許念，何況念捨？如是，須菩提！菩薩摩訶薩應念捨。}@
%{须菩提，菩萨摩诃萨从初发心以来，应该念舍。如果自己念舍，如果念他人舍，如果舍财，如果舍法，如果舍烦恼。观察这个舍不可得，乃至没有一丝一毫的念，何况念舍呢？像这样，须菩提，菩萨摩诃萨应该念舍。}%

@{須菩提！云何菩薩摩訶薩應念天？}@
%{须菩提，菩萨摩诃萨应该怎样念天呢？}%

@{須菩提！菩薩作是念：四天王諸天所有信、戒、施、聞、慧，此間命終生彼天處，我亦有是信、戒、施、聞、慧。乃至他化自在天所有信、戒、施、聞、慧，此間命終生彼天處，我亦有是信、戒、施、聞、慧。如是，須菩提！菩薩摩訶薩應念是天，無所有性中尚無少許念，何況念天？須菩提！菩薩摩訶薩行是六念，是名次第行、次第學、次第道。}@
%{须菩提，菩萨这样念：四天王诸天所有信、戒、施、闻、慧，此间命终生彼天处，我也拥有这些信、戒、施、闻、慧。乃至他化自在天所有信、戒、施、闻、慧，此间命终生彼天处，我也拥有这些信、戒、施、闻、慧。像这样，须菩提，菩萨摩诃萨应该念这些天，在无所有性中尚且没有一丝一毫的念，何况念天呢？须菩提，菩萨摩诃萨行这六念，这就是次第行、次第学、次第道。}%

@{爾時須菩提白佛言：世尊！若一切法無所有性，所謂念色乃至識，眼乃至意，色乃至法，眼界乃至意識界，是無所有性。檀那波羅蜜乃至般若波羅蜜，內空乃至無法有法空，四念處乃至八聖道分，佛十力乃至一切種智，是無所有性。世尊！若一切法無所有性者，是則無道、無智、無果。}@
%{这时须菩提对佛说：世尊，如果一切法无所有性，所谓念色乃至识，眼乃至意，色乃至法，眼界乃至意识界，都是无所有性。檀那波罗蜜乃至般若波罗蜜，内空乃至无法有法空，四念处乃至八圣道分，佛十力乃至一切种智，都是无所有性。世尊，如果一切法无所有性，那么就没有道、没有智、没有果。}%

@{佛告須菩提：汝見是色性實有不？乃至一切種智性實有不？}@
%{佛告诉须菩提：你看见这个色性真实存在吗？乃至一切种智性真实存在吗？}%

@{須菩提言：不見也，世尊！}@
%{须菩提说：没有看见，世尊！}%

@{佛告須菩提：汝若不見諸法實有，云何作是問？}@
%{佛告诉须菩提：你如果不见诸法真实存在，为什么这样问呢？}%

@{須菩提言：世尊！我於是法不敢有疑，但為當來世諸比丘求聲聞、辟支佛道、菩薩道者。是人當如是言：若一切法無所有性，誰垢誰淨、誰縛誰解？是不知不解故，而破於戒、破正見、破威儀、破淨命。是人破此事故，當墮三惡道。世尊！我畏當來世有如是事，以是故，問佛世尊。我於是法中信，不疑不悔。}@
%{须菩提说：世尊，我在这个法中不敢有疑，只是为了将来世诸比丘求声闻、辟支佛道、菩萨道的人。这些人应当这样说：如果一切法无所有性，谁垢谁净、谁缚谁解？他们不知道不解，所以破戒、破正见、破威仪、破净命。这些人破了这些原因，应当堕入三恶道。世尊，我害怕将来世有这样事情，所以来问佛世尊。我在这个法中相信，没有疑没有悔。}%

@{摩訶般若波羅蜜經一念品第七十六(丹無漏行六度品)}@
%{摩诃般若波罗蜜经一念品第七十六(丹无漏行六度品) }%

@{須菩提白佛言：世尊！若一切法性無所有，菩薩見何等利益故，為眾生發阿耨多羅三藐三菩提？}@
%{须菩提对佛说：世尊，如果一切法性无所有，菩萨看见什么利益，所以为了众生发阿耨多罗三藐三菩提呢？}%

@{佛告須菩提：以一切法性無所有故，菩薩以是故，為眾生求阿耨多羅三藐三菩提。何以故？須菩提！諸有得有著者，難可解脫。須菩提！諸得相者，無有道、無有果、無阿耨多羅三藐三菩提。}@
%{佛告诉须菩提：因为一切法性无所有，菩萨因此，为了众生求阿耨多罗三藐三菩提。为什么呢？须菩提，所有有得有著者，很难解脱。须菩提，所有得相者，没有道、没有果、没有阿耨多罗三藐三菩提。}%

@{須菩提白佛言：世尊！無得相者，有道、有果、有阿耨多羅三藐三菩提不？}@
%{须菩提对佛说：世尊，没有得相者，有道、有果、有阿耨多罗三藐三菩提吗？}%

@{須菩提！無所得即是道、即是果、即是阿耨多羅三藐三菩提，法性不壞故。若無所得法欲得道、欲得果、欲得阿耨多羅三藐三菩提，為欲壞法性。}@
%{须菩提，无所得就是道、就是果、就是阿耨多罗三藐三菩提，因为法性不坏。如果无所得法想要得道、想要得果、想要得阿耨多罗三藐三菩提，就是想要破坏法性。}%

@{須菩提白佛言：世尊！若無所得法即是道、即是果、即是阿耨多羅三藐三菩提，云何有菩薩初地乃至十地？云何有無生法忍？云何有報得神通？云何有報得布施、持戒、忍辱、精進、禪定、智慧。住是果報法中，能成就眾生、能淨佛國土，及供養諸佛衣服飲食、香華瓔珞、房舍臥具燈燭，種種資生所須之具。乃至得阿耨多羅三藐三菩提，不斷是福德，乃至般涅槃後，舍利及弟子得供養，爾乃滅盡？}@
%{须菩提对佛说：世尊，如果无所得法就是道、就是果、就是阿耨多罗三藐三菩提，那么菩萨初地乃至十地是怎么回事？无生法忍是怎么回事？报得神通是怎么回事？报得布施、持戒、忍辱、精进、禅定、智慧是怎么回事？住在这些果报法中，能够成就众生、能够净佛国土，以及供养诸佛衣服饮食、香华璎珞、房舍卧具灯烛，种种资生所须之具。乃至得阿耨多罗三藐三菩提，不断这些福德，乃至般涅槃后，舍利及弟子得供养，然后才灭尽吗？}%
@{佛告須菩提：以諸法無所得相故，得菩薩初地乃至十地。有報得神通、布施、持戒、忍辱、精進、禪定、智慧、成就眾生、淨佛國土，亦以善根因緣故能利益眾生，乃至般涅槃後舍利及弟子得供養。}@
%{佛陀对须菩提说：因为一切法都没有可得的相，所以才能获得菩萨初地到十地。能得到神通、布施、持戒、忍辱、精进、禅定、智慧、成就众生、净化佛国土，也因为善根因缘，而能利益众生，甚至涅槃后舍利和弟子都能得到供养。}%

@{須菩提白佛言：世尊！若諸法無所得相，布施、持戒、忍辱、精進、禪定、智慧、諸神通，有何差別？}@
%{须菩提对佛陀说：世尊！如果一切法都没有可得的相，那么布施、持戒、忍辱、精进、禅定、智慧、神通，有什么区别呢？}%

@{佛告須菩提：無所得法布施、持戒、忍辱、精進、禪定、智慧、神通，無有差別，以眾生著布施乃至神通故，分別說。}@
%{佛陀对须菩提说：无所得法布施、持戒、忍辱、精进、禅定、智慧、神通，并没有区别，因为众生执着于布施到神通，所以才分别说。}%

@{世尊！云何無所得法布施乃至神通無有差別？}@
%{世尊！什么是无所得法布施到神通没有区别呢？}%

@{須菩提！菩薩摩訶薩行般若波羅蜜時，不得布施，施者、受者皆不可得而行布施，不得戒而持戒、不得忍而行忍、不得精進而行精進、不得禪而行禪、不得智慧而行智慧、不得神通而行神通、不得四念處而行四念處，乃至不得八聖道分而行八聖道分，不得空三昧無相無作三昧而行空無相無作三昧，不得眾生而成就眾生，不得淨佛國土而淨佛國土，不得諸佛法而得阿耨多羅三藐三菩提。如是，須菩提！菩薩摩訶薩應如是行無所得般若波羅蜜。菩薩摩訶薩行是無所得般若波羅蜜時，魔若魔天不能破壞。}@
%{须菩提！菩萨摩诃萨修行般若波罗蜜的时候，不能执着于布施，施者、受者都不可得，而行布施；不能执着于戒律而持戒，不能执着于忍耐而行忍耐，不能执着于精进而行精进，不能执着于禅定而行禅定，不能执着于智慧而行智慧，不能执着于神通而行神通，不能执着于四念处而行四念处，乃至不能执着于八圣道分而行八圣道分，不能执着于空三昧、无相无作三昧而行空无相无作三昧，不能执着于众生而成就众生，不能执着于净化佛国土而净化佛国土，不能执着于诸佛法而获得阿耨多罗三藐三菩提。这样，须菩提！菩萨摩诃萨应该这样修行无所得般若波罗蜜。菩萨摩诃萨修行无所得般若波罗蜜的时候，魔天都不能破坏他。}%

@{須菩提白佛言：世尊！云何菩薩摩訶薩行般若波羅蜜時，一念中具足六波羅蜜，四禪、四無量心、四無色定，四念處、四正勤、四如意足、五根、五力、七覺分、八聖道分，三解脫門，佛十力、四無所畏、四無礙智、十八不共法、大慈大悲、三十二相、八十隨形好？}@
%{须菩提对佛陀说：世尊！菩萨摩诃萨修行般若波罗蜜的时候，一念之中怎么能够具足六波罗蜜，四禅、四无量心、四无色定，四念处、四正勤、四如意足、五根、五力、七觉分、八圣道分，三解脱门，佛十力、四无所畏、四无碍智、十八不共法、大慈大悲、三十二相、八十随形好呢？}%

@{佛告須菩提：菩薩摩訶薩所有布施，不遠離般若波羅蜜；所修持戒、忍辱、精進、禪定，不遠離般若波羅蜜；四禪、四無量心、四無色定，修四念處乃至八十隨形好，不遠離般若波羅蜜。}@
%{佛陀对须菩提说：菩萨摩诃萨所有的布施，不远离般若波罗蜜；所修持的戒律、忍辱、精进、禅定，不远离般若波罗蜜；四禅、四无量心、四无色定，修行四念处乃至八十随形好，都不远离般若波罗蜜。}%

@{須菩提白佛言：世尊！云何菩薩摩訶薩不遠離般若波羅蜜，一念中具足行六波羅蜜乃至八十隨形好？}@
%{须菩提对佛陀说：世尊！菩萨摩诃萨怎么能够不远离般若波罗蜜，一念之中具足修行六波罗蜜乃至八十随形好呢？}%

@{佛言：菩薩行般若波羅蜜時，所有布施不遠離般若波羅蜜，以不二相。持戒時亦不二相，修忍辱、勤精進、入禪定亦不二相，乃至八十隨形好亦不二相。}@
%{佛陀说：菩萨修行般若波罗蜜的时候，所有的布施都不远离般若波罗蜜，以不二相。持戒的时候也以不二相，修行忍辱、精进、入禅定也以不二相，乃至八十随形好也以不二相。}%

@{須菩提白佛言：世尊！云何菩薩摩訶薩布施時不二相？乃至修八十隨形好不二相？}@
%{须菩提对佛陀说：世尊！菩萨摩诃萨布施的时候怎么能够以不二相？乃至修行八十随形好怎么能够以不二相呢？}%

@{須菩提！菩薩摩訶薩行般若波羅蜜時，欲具足檀那波羅蜜。檀那波羅蜜中攝諸波羅蜜及四念處，乃至八十隨形好。}@
%{须菩提！菩萨摩诃萨修行般若波罗蜜的时候，想要具足檀那波罗蜜。檀那波罗蜜中包含着诸波罗蜜，以及四念处，乃至八十随形好。}%

@{世尊！云何菩薩布施時攝諸無漏法？}@
%{世尊！菩萨布施的时候怎么能够包含着诸无漏法呢？}%

@{佛告須菩提：若菩薩摩訶薩行般若波羅蜜時，住無漏心布施。於無漏心中不見相，所謂誰施、誰受、所施何物。以是無相心、無漏心，斷愛、斷慳貪心，而行布施。是時不見布施，乃至不見阿耨多羅三藐三菩提法。是菩薩無相心、無漏心，持戒不見是戒，乃至不見一切佛法。無相心、無漏心，忍辱不見是忍辱，乃至不見一切佛法。以無相心、無漏心，精進不見是精進，乃至不見一切佛法。以無相心、無漏心，入禪定不見是禪定，乃至不見一切佛法。以無相心、無漏心，修智慧不見是智慧，乃至不見一切佛法。以無相心、無漏心，修四念處不見是四念處，乃至八十隨形好。}@
%{佛陀对须菩提说：如果菩萨摩诃萨修行般若波罗蜜的时候，住在无漏心中布施。在无漏心中不见相，所谓谁施、谁受、所施何物。以这种无相心、无漏心，断除爱执、断除悭贪心，而行布施。这个时候不见布施，乃至不见阿耨多罗三藐三菩提法。这个菩萨以无相心、无漏心，持戒不见是戒，乃至不见一切佛法。以无相心、无漏心，忍辱不见是忍辱，乃至不见一切佛法。以无相心、无漏心，精进不见是精进，乃至不见一切佛法。以无相心、无漏心，入禅定不见是禅定，乃至不见一切佛法。以无相心、无漏心，修行智慧不见是智慧，乃至不见一切佛法。以无相心、无漏心，修行四念处不见是四念处，乃至八十随形好。}%

@{世尊！若諸法無相、無作，云何具足檀那波羅蜜、尸羅波羅蜜、羼提波羅蜜、毘梨耶波羅蜜、禪那波羅蜜、般若波羅蜜？云何具足四念處、四正勤、四如意足、五根、五力、七覺分、八聖道分？云何具足空三昧、無相三昧、無作三昧，佛十力、四無所畏、四無礙智、十八不共法、大慈大悲？云何具足三十二相、八十隨形好？}@
%{世尊！如果一切法都没有相、没有作，怎么能够具足檀那波罗蜜、尸罗波罗蜜、羼提波罗蜜、毘梨耶波罗蜜、禅那波罗蜜、般若波罗蜜呢？怎么能够具足四念处、四正勤、四如意足、五根、五力、七觉分、八圣道分呢？怎么能够具足空三昧、无相三昧、无作三昧，佛十力、四无所畏、四无碍智、十八不共法、大慈大悲呢？怎么能够具足三十二相、八十随形好呢？}%@{佛告須菩提：菩薩摩訶薩行般若波羅蜜，以無相心、無漏心布施，須食與食，乃至種種所須盡給與之。若內若外、若支解其身、若國城妻子，布施眾生。若有人來語菩薩言：何用是布施為？是無所益行般若波羅蜜。菩薩作是念：是人雖來呵我布施，我終不悔。我當勤行布施，不應不與。施已，與一切眾生共之，迴向阿耨多羅三藐三菩提。亦不見是相：誰施、誰受、所施何物、迴向者誰？何等是迴向法？何等是迴向處——所謂阿耨多羅三藐三菩提——是相皆不可見。何以故？一切法以內空故空，外空故空，內外空故空，空空、有為空、無為空、畢竟空、無始空、散空、性空、一切法空、自相空故空。如是觀，作是念：迴向者誰？迴向何處？用何法迴向是名正迴向？爾時菩薩能成就眾生、淨佛國土，能具足檀那波羅蜜、尸羅波羅蜜、羼提波羅蜜、毘梨耶波羅蜜、禪那波羅蜜、般若波羅蜜，乃至三十七助道法，空、無相、無作三昧，乃至十八不共法。是菩薩如是具足檀那波羅蜜，而不受世間果報。譬如他化自在諸天，隨意所須即皆得之。菩薩亦如是，心生所願隨意即得。是菩薩摩訶薩以是布施果報故，能供養諸佛，亦能滿足一切眾生，天及人、阿修羅。是菩薩以檀那波羅蜜攝取眾生，用方便力，以三乘法度脫眾生生死。如是，須菩提！菩薩摩訶薩於無相、無得、無作諸法中，具足檀那波羅蜜。}@
%{佛陀告诉须菩提：菩萨摩诃萨修行般若波罗蜜多，以无相的心、无漏的心布施，需要的食物就给食物，乃至各种需要的都尽力给予。无论是内在的还是外在的，无论是肢解自己的身体，还是国家、城市、妻子、儿女，都布施给众生。如果有人来对菩萨说：为什么要这样布施呢？这毫无益处，修行般若波罗蜜多。菩萨会这样想：这个人虽然来责备我布施，但我绝不后悔。我应该精进修行布施，不应该不给。布施了，就与一切众生共享，回向阿耨多罗三藐三菩提。也不要执着于这些相：谁布施、谁接受、布施了什么东西、回向者是谁？什么才是回向法？什么才是回向处——所谓阿耨多罗三藐三菩提——这些相都是不可见的。为什么呢？因为一切法以内心空故空，外在空故空，内外空故空，空空、有为法空、无为法空、毕竟空、无始空、散空、性空、一切法空、自相空故空。这样观察，这样思考：回向者是谁？回向到哪里？用什么方法回向才算是真正的回向？这时候，菩萨能够成就众生、净化佛土，能够具足檀那波罗蜜、尸罗波罗蜜、羼提波罗蜜、毘梨耶波罗蜜、禅那波罗蜜、般若波罗蜜，乃至三十七助道法，空、无相、无作三昧，乃至十八不共法。这个菩萨这样具足檀那波罗蜜，却不受世间果报。就像他化自在天，想要什么就有什么。菩萨也是这样，心生所愿，随心所欲。这个菩萨摩诃萨以这种布施的果报，能够供养诸佛，也能够满足一切众生，天人、阿修罗。这个菩萨以檀那波罗蜜摄取众生，用方便的力量，以三乘法度脱众生生死。这样，须菩提！菩萨摩诃萨在无相、无得、无作诸法中，具足檀那波罗蜜。}%

@{須菩提！菩薩摩訶薩云何於無相、無得、無作法中具足尸羅波羅蜜？}@
%{须菩提！菩萨摩诃萨如何在无相、无得、无作法中具足尸罗波罗蜜呢？}%

@{須菩提！是菩薩摩訶薩行尸羅波羅蜜時，持種種戒，所謂聖無漏入八聖道分戒、自然戒、報得戒、受得戒、心生戒，如是等不缺不破、不雜不濁不著自在戒、智所讚戒。用是戒無所取，若色、若受想行識；若三十二相、八十隨形好；若剎利大姓，若婆羅門大姓、居士大家；若四天王天、三十三天、夜摩天、兜率陀天、化樂天、他化自在天，梵眾天、光音天、遍淨天、廣果天、無想天、無煩天、無熱天、妙見天、喜見天、阿迦膩吒天，虛空處天、識處天、無所有處天、非有想非無想處天；若須陀洹果、若斯陀含果、若阿那含果、若阿羅漢果、若辟支佛道，若轉輪聖王、若天王。但為一切眾生共之，迴向阿耨多羅三藐三菩提。以無相、無得、無二迴向，為世俗法故，非第一實義。是菩薩具足尸羅波羅蜜，以方便力起四禪，不味著故得五神通。因四禪得天眼，是菩薩住二種天眼：修得、報得。得天眼已，見東方現在諸佛，乃至得阿耨多羅三藐三菩提，如所見事不失；南西北方四維上下現在諸佛，乃至得阿耨多羅三藐三菩提，如所見不失。是菩薩用天耳淨，過於人耳，聞十方諸佛說法，如所聞不失，能自饒益亦益他人。是菩薩以知他心智，知十方諸佛心及知一切眾生心，亦能饒益一切眾生。是菩薩用宿命智，知過去諸業因緣。是業因緣不失故，是眾生在在處處所生悉知。是菩薩用是漏盡智，令眾生得須陀洹果乃至阿羅漢果、辟支佛道，在在處處皆令眾生入善法中。如是，須菩提！菩薩摩訶薩於諸法無相、無得、無作中具足尸羅波羅蜜。}@
%{须菩提！这个菩萨摩诃萨修行尸罗波罗蜜的时候，持守各种戒律，所谓圣无漏入八圣道分戒、自然戒、报得戒、受得戒、心生戒，等等不缺不破、不杂不浊不著自在戒、智所赞戒。用这些戒律，无所取舍，无论是色、受、想、行、识；无论是三十二相、八十随形好；无论是刹利大姓、婆罗门大姓、居士大家；无论是四天王天、三十三天、夜摩天、兜率陀天、化乐天、他化自在天，梵众天、光音天、遍净天、广果天、无想天、无烦天、无热天、妙见天、喜见天、阿迦腻吒天，虚空处天、识处天、无所有处天、非有想非无想处天；无论是须陀洹果、斯陀含果、阿那含果、阿罗汉果、辟支佛道，还是转轮圣王、天王。都为一切众生共享，回向阿耨多罗三藐三菩提。以无相、无得、无二回向，是为了世俗法，并非第一真实义。这个菩萨具足尸罗波罗蜜，以方便的力量，发起四禅，不贪著滋味，因此获得五神通。因为四禅得到天眼，这个菩萨住于两种天眼：修得、报得。得到天眼后，看到东方现在诸佛，乃至得到阿耨多罗三藐三菩提，所见之事不失；南、西、北、四方、上下现在诸佛，乃至得到阿耨多罗三藐三菩提，所见不失。这个菩萨用天耳净，超越人耳，听到十方诸佛说法，所闻不失，能够自利也利他。这个菩萨以知他心智，知道十方诸佛的心，也知道一切众生的心，也能够利益一切众生。这个菩萨用宿命智，知道过去诸业因缘。因为业因缘不失，所以这个众生在在处处所生，都悉知。这个菩萨用漏尽智，令众生得须陀洹果乃至阿罗汉果、辟支佛道，在在处处都令众生进入善法之中。这样，须菩提！菩萨摩诃萨在诸法无相、无得、无作中具足尸罗波罗蜜。}%

@{世尊！云何諸法無相、無作、無得，菩薩摩訶薩能具足羼提波羅蜜？}@
%{世尊！诸法无相、无作、无得，菩萨摩诃萨如何能够具足羼提波罗蜜呢？}%

@{須菩提！菩薩摩訶薩從初發意以來乃至坐道場，於其中間，若一切眾生來，以瓦石刀杖加是菩薩，菩薩是時不起瞋心乃至不生一念。爾時菩薩應修二種忍：一者一切眾生惡口罵詈、若加刀杖瓦石，瞋心不起；二者一切法無生無生法忍。菩薩若人來惡口罵詈，或以瓦石刀杖加之。爾時菩薩應如是思惟：罵我者誰？譏訶者誰？誰打擲者？誰有受者？即時菩薩應思惟：諸法實性，所謂畢竟空、無法、無眾生。諸法尚不可得，何況有眾生？如是觀諸法相時，不見罵者、不見割截者。是菩薩如是觀諸法相時，即得無生法忍。云何名無生法忍？知諸法相常不生，諸煩惱從本以來亦常不生。是菩薩摩訶薩住是二忍，能具足四禪、四無量心、四無色定、四念處，乃至八聖道分、三解脫門，佛十力、四無所畏、四無礙智、十八不共法、大慈大悲。是菩薩住是聖無漏出世間法，不共一切聲聞、辟支佛，具足聖神通。住聖神通已，以天眼見東方諸佛，是人得念佛三昧，乃至阿耨多羅三藐三菩提，終不斷絕；南西北方四維上下亦復如是。是菩薩用天耳聞十方諸佛所說法，如所聞為眾生說。是菩薩亦知十方諸佛心及知一切眾生念，知已隨其心而說法。是菩薩以宿命智知一切眾生宿世善根，為眾生說法，令其歡喜。是菩薩以漏盡神通教化眾生，令得三乘。是菩薩摩訶薩行般若波羅蜜，以方便力成就眾生，具足一切種智、得阿耨多羅三藐三菩提、轉法輪。如是，須菩提！菩薩摩訶薩無相、無得、無作法中具足羼提波羅蜜。}@
%{须菩提！菩萨摩诃萨从最初发心以来乃至坐道场，在这期间，如果一切众生来，用瓦石刀杖加害这个菩萨，菩萨这时不起嗔心，乃至不生一念。这时，菩萨应该修习两种忍：一者一切众生恶口辱骂、加害刀杖瓦石，嗔心不起；二者一切法无生无生法忍。如果有人来恶口辱骂菩萨，或者用瓦石刀杖加害菩萨。这时菩萨应该这样思惟：骂我的人是谁？讥讽我的人是谁？谁打我？谁承受着呢？这时，菩萨应该思惟：诸法的真实性，所谓毕竟空、无法、无众生。诸法尚且不可得，何况有众生呢？这样观察诸法相的时候，看不到骂人的人，也看不到割截的人。这个菩萨这样观察诸法相的时候，就得到无生法忍。什么叫无生法忍呢？知道诸法相常不生，诸烦恼从本以来也常不生。这个菩萨摩诃萨住于这两种忍，能够具足四禅、四无量心、四无色定、四念处，乃至八圣道分、三解脱门，佛十力、四无所畏、四无碍智、十八不共法、大慈大悲。这个菩萨住于这种圣无漏出世间法，不共一切声闻、辟支佛，具足圣神通。住于圣神通后，以天眼看到东方诸佛，这个人得到念佛三昧，乃至阿耨多罗三藐三菩提，终不中断；南、西、北、四方、上下也同样如此。这个菩萨用天耳听到十方诸佛所说法，如所闻为众生说。这个菩萨也知道十方诸佛心，也知道一切众生念，知道后随其心而说法。这个菩萨以宿命智知道一切众生宿世善根，为众生说法，令其欢喜。这个菩萨以漏尽神通教化众生，令得三乘。这个菩萨摩诃萨修行般若波罗蜜，以方便力量成就众生，具足一切种智、得阿耨多罗三藐三菩提、转法轮。这样，须菩提！菩萨摩诃萨在无相、无得、无作法中具足羼提波罗蜜。}%
@{須菩提言：世尊！菩薩摩訶薩云何於諸法無相、無作、無得法中，能具足毘梨耶波羅蜜？}@
%{须菩提说：世尊！菩萨摩诃萨如何在一切法无相、无作、无得法中，能具足精进波罗蜜呢？}%

@{佛告須菩提：菩薩摩訶薩行般若波羅蜜時，成就身精進、心精進，入初禪乃至入第四禪，受種種神通力，能分一身為多身，乃至手捫摸日月。成就身精進故，飛至東方過無量百千萬諸佛世界，供養諸佛飲食、衣服、醫藥、臥具、華香、瓔珞種種所須，乃至阿耨多羅三藐三菩提，福德果報終不滅盡。是菩薩得阿耨多羅三藐三菩提時，一切世間天及人勤設供養衣服、飲食，乃至入無餘涅槃後，舍利及弟子得供養，亦以是神通力故。至諸佛所聽受法教，乃至阿耨多羅三藐三菩提，終不違失。是菩薩修一切種智時，淨佛國土、成就眾生。如是，須菩提！菩薩摩訶薩行般若波羅蜜，成就身精進，能具足毘梨耶波羅蜜。}@
%{佛告诉须菩提：菩萨摩诃萨在行般若波罗蜜时，成就身精进、心精进，进入初禅乃至第四禅，获得种种神通力，能将自身分成多个身，甚至用手摸日月。成就身精进的原因，是能飞到东方，经过无数百千万诸佛世界，供养诸佛饮食、衣服、医药、卧具、花香、璎珞等各种所需，乃至阿耨多罗三藐三菩提，福德果报终不灭尽。这个菩萨获得阿耨多罗三藐三菩提时，一切世间的天人都会勤设供养衣服、饮食，乃至进入无余涅槃之后，舍利和弟子也得到供养，这也是因为神通力。到诸佛那里听受法教，乃至阿耨多罗三藐三菩提，终不违失。这个菩萨修一切种智时，净化佛国土、成就众生。这样，须菩提！菩萨摩诃萨行般若波罗蜜，成就身精进，能具足精进波罗蜜。}%

@{須菩提！云何菩薩成就心精進，能具足毘梨耶波羅蜜？}@
%{须菩提！怎样才能成就心精进，能具足精进波罗蜜呢？}%

@{須菩提！菩薩摩訶薩心精進，以是心精進聖無漏，入八聖道分，不令身口不善業得入。亦不取諸法相，若常、若無常，若苦、若樂，若我、若無我，若有為、若無為，若欲界、若色界、若無色界，若有漏性、若無漏性，若初禪乃至第四禪，若慈悲喜捨，若無邊虛空處乃至非有想非無想處，若四念處、四正勤、四如意足、五根、五力、七覺分、八聖道分，若空、無相、無作，若佛十力乃至十八不共法。不取相若常、若無常，若苦、若樂，若我、若無我，若須陀洹果、若斯陀含果、若阿那含果、若阿羅漢果、若辟支佛道、若菩薩道、若阿耨多羅三藐三菩提。若是須陀洹、斯陀含、阿那含、阿羅漢，若是辟支佛、是菩薩是佛。不取相是眾生斷三結故得須陀洹，是眾生三毒薄故得斯陀含，是眾生斷下分結故得阿那含，是眾生斷上分結故得阿羅漢，是眾生以辟支佛道故作辟支佛，是眾生行道種智故名菩薩。亦不取是諸法相。何以故？不可以性取相，是性無故。是菩薩以是心精進故，廣利益眾生，亦不得眾生。是為菩薩具足毘梨耶波羅蜜，具足諸佛法，淨佛國土、成就眾生，不可得故。是菩薩身精進、心精進成就故，攝取一切諸善法，是法亦不著故。從一佛國至一佛國，為利益眾生，所作神通隨意無礙，若雨諸華、若散諸香、若作伎樂、若動大地、若放光明、若示七寶莊嚴國土、若現種種身、若放大智光明，令知聖道，令遠離殺生乃至邪見。或以布施利益眾生，或以持戒，或以支解身體、或以妻子、或以國土、或以己身給施，隨所方便利益眾生。如是，須菩提！菩薩摩訶薩行般若波羅蜜，無相、無作、無得諸法中，用身心精進，能具足毘梨耶波羅蜜。}@
%{须菩提！菩萨摩诃萨心精进，以这心精进圣无漏，进入八圣道分，不令身口不善业得入。也不取诸法相，无论是常、无常，苦、乐，我、无我，有为、无为，欲界、色界、无色界，有漏性、无漏性，初禅乃至第四禅，慈悲喜舍，无边虚空处乃至非有想非无想处，四念处、四正勤、四如意足、五根、五力、七觉分、八圣道分，空、无相、无作，佛十力乃至十八不共法。不取相，无论是常、无常，苦、乐，我、无我，须陀洹果、斯陀含果、阿那含果、阿罗汉果，辟支佛道、菩萨道、阿耨多罗三藐三菩提。无论是须陀洹、斯陀含、阿那含、阿罗汉，辟支佛、菩萨、佛。不取相，是众生断三结故得须陀洹，是众生三毒薄故得斯陀含，是众生断下分结故得阿那含，是众生断上分结故得阿罗汉，是众生以辟支佛道故作辟支佛，是众生行道种智故名菩萨。也不取这些法相。为什么呢？因为不能以性取相，这性是无故。这个菩萨以这心精进故，广利益众生，也不得众生。这就是菩萨具足精进波罗蜜，具足诸佛法，净化佛国土、成就众生，不可得故。这个菩萨身精进、心精进成就故，摄取一切诸善法，这些法也不执著。从一佛国到一佛国，为了利益众生，所作神通随心所欲，无碍无阻，无论是雨花、散香、作伎乐、动大地、放光明、示七宝庄严国土、现种种身、放大智光明，令他知道圣道，令他远离杀生乃至邪见。或者以布施利益众生，或者以持戒，或者以支解身体、或者以妻子、或者以国土、或者以己身给施，随所方便利益众生。这样，须菩提！菩萨摩诃萨行般若波罗蜜，无相、无作、无得诸法中，用身心精进，能具足精进波罗蜜。}%

@{世尊！云何菩薩摩訶薩行般若波羅蜜，住無相、無作、無得法中，能具足禪那波羅蜜？}@
%{世尊！怎样才能让菩萨摩诃萨行般若波罗蜜，住在无相、无作、无得法中，能具足禅那波罗蜜呢？}%

@{須菩提！菩薩摩訶薩除佛諸禪定，餘一切諸禪三昧皆能具足。是菩薩離諸欲、諸惡不善法，離生喜樂，有覺有觀，入初禪乃至入第四禪。以是慈悲喜捨心，遍滿一方乃至十方，一切世間遍滿。是菩薩過一切色相，滅有對相，不念別異相故，入無邊空處，乃至入非有想非無想處。是菩薩於禪那波羅蜜中住，逆順入八背捨、九次第定，入空三昧，無相、無作三昧。或時入無相三昧，或時入如電光三昧，或時入聖正三昧，或時入如金剛三昧。是菩薩住禪那波羅蜜中，修三十七助道法，用道種智入一切禪定，過乾慧地、性地、八人地、見地、薄地、離欲地、已辦地、辟支佛地，入菩薩位。入菩薩位已，具足佛地。是諸地中行，乃至阿耨多羅三藐三菩提，不中道取道果。是菩薩住是禪那波羅蜜中，從一佛國至一佛國，供養諸佛。從諸佛所殖諸善根、淨佛國土。從一國至一國，利益眾生。以布施攝取眾生，或以持戒、或以三昧、或以智慧、或以解脫、或以解脫知見攝取眾生，教眾生令得須陀洹果、斯陀含果、阿那含果、阿羅漢果、辟支佛道。諸有善法，能令眾生得道，皆教令得。是菩薩住此禪那波羅蜜中，能生一切陀羅尼門，得四無礙智，報得諸神通。是菩薩終不入母人胞胎，終不受五欲。無生不生，雖生不為生法所污。何以故？是菩薩見一切作法如幻而利益眾生，亦不得眾生及一切法。教眾生令得無所得處，是世俗法故，非第一實義。住是禪那波羅蜜，一切行禪定解脫三昧，乃至阿耨多羅三藐三菩提，終不離禪那波羅蜜。是菩薩行如是道種智時，得一切種智，斷一切煩惱習。斷已，自益其身亦益他人。自益益他已，為一切世間天及人、阿修羅作福田。如是，須菩提！菩薩摩訶薩行般若波羅蜜時，能具足無相禪那波羅蜜。}@
%{须菩提！菩萨摩诃萨除了佛陀的禅定，其他一切禅定三昧都能具足。这个菩萨远离诸欲、诸恶不善法，远离生喜乐，有觉有观，进入初禅乃至第四禅。以这慈悲喜舍心，遍满一方乃至十方，一切世间遍满。这个菩萨超越一切色相，灭有对相，不念别异相故，进入无边空处，乃至进入非有想非无想处。这个菩萨住在禅那波罗蜜中，逆顺进入八背舍、九次第定，进入空三昧、无相、无作三昧。有时进入无相三昧，有时进入如电光三昧，有时进入圣正三昧，有时进入如金刚三昧。这个菩萨住在禅那波罗蜜中，修三十七助道法，用道种智进入一切禅定，超越乾慧地、性地、八人地、见地、薄地、离欲地、已办地、辟支佛地，进入菩萨位。进入菩萨位已，具足佛地。在这些地中修行，乃至阿耨多罗三藐三菩提，不中途取道果。这个菩萨住在禅那波罗蜜中，从一佛国到一佛国，供养诸佛。从诸佛那里种植善根、净化佛国土。从一国到一国，利益众生。以布施摄取众生，或者以持戒、或者以三昧、或者以智慧、或者以解脱、或者以解脱知见摄取众生，教导众生令得须陀洹果、斯陀含果、阿那含果、阿罗汉果、辟支佛道。一切有善法，能令众生得道，都教导他们令得。这个菩萨住在禅那波罗蜜中，能生一切陀罗尼门，得四无碍智，报得诸神通。这个菩萨终不入母人胞胎，终不受五欲。无生不生，虽然生也不为生法所污。为什么呢？这个菩萨见一切作法如幻而利益众生，也不得众生及一切法。教导众生令得无所得处，这是世俗法故，不是第一实义。住在禅那波罗蜜中，一切行禅定解脱三昧，乃至阿耨多罗三藐三菩提，终不离禅那波罗蜜。这个菩萨行这样道种智时，得一切种智，断一切烦恼习。断已，自益其身也益他人。自益益他已，为一切世间天及人、阿修罗作福田。这样，须菩提！菩萨摩诃萨行般若波罗蜜时，能具足无相禅那波罗蜜。}%
@{世尊！云何菩薩摩訶薩行般若波羅蜜時，住無相、無作、無得法中，修具足般若波羅蜜？}@
%{佛陀，请问菩萨在修行般若波罗蜜的时候，如何才能在无相、无作、无得的法门中圆满地修持般若波罗蜜呢？}%

@{須菩提！菩薩摩訶薩行般若波羅蜜時，於諸法不見定實相。是菩薩見色不定、非實相，乃至見識不定、非實相，不見色生乃至不見識生。若不見色生乃至不見識生，一切法若有漏、若無漏，不見來處，不見去處亦不見集處。如是觀時，不得色性乃至識性，亦不得有漏、無漏法性。是菩薩行般若波羅蜜時，信解一切諸法無所有性。如是信解已，行內空乃至無法有法空，於諸法無所著，若色若受想行識乃至阿耨多羅三藐三菩提。是菩薩行無所有般若波羅蜜，能具足菩薩道，所謂六波羅蜜乃至三十七助道法，佛十力、四無所畏、四無礙智、十八不共法、三十二相、八十隨形好。是菩薩住空淨佛道中，所謂六波羅蜜、三十七助道法，報得神通，以是法饒益眾生。宜以布施攝，教令布施；宜以持戒攝，教令持戒；宜以禪定、智慧、解脫、解脫知見攝，教令修禪定、智慧、解脫、解脫知見；宜以諸道法教者，教令得須陀洹果，得斯陀含果、阿那含果、阿羅漢果、辟支佛道；宜以佛道化者，教令得菩薩道，具足佛道。如是等，隨其所應道地而教化之，各令得所。是菩薩現種種神通力時，過無量恒河沙等國土，度脫眾生生死。隨其所須，皆供給之，各各滿足。從一國土至一國土，見淨妙國土，以自莊嚴己佛國土。譬如他化自在天中資生所須，隨意自至，亦如諸淨佛國離於求欲。是人以是報得檀那波羅蜜、尸羅波羅蜜、羼提波羅蜜、毘梨耶波羅蜜、禪那波羅蜜、般若波羅蜜，報得五神通、行菩薩道。道種智成就一切功德、當得阿耨多羅三藐三菩提。是菩薩爾時不受色法乃至識，不受一切法若善、若不善，若世間、若出世間，若有漏、若無漏，若有為、若無為，如是一切法皆不受。是菩薩得阿耨多羅三藐三菩提時，國土一切所有資生之物皆無有主。何以故？是菩薩行一切法不受，以不可得故。如是，須菩提！菩薩摩訶薩無相法中能具足般若波羅蜜。}@
%{须菩提，菩萨在修行般若波罗蜜的时候，不会执着于任何事物的固定本质。他不会认为色相是真实的，也不会认为意识是真实的，不会执着于色相的产生，也不会执着于意识的产生。当他不执着于色相的产生，也不执着于意识的产生时，无论是世间法还是出世间法，无论是染污法还是清净法，他都不会执着于它们的来源、去处，也不会执着于它们的聚合。在这样的观照中，他不会执着于色相的本质，也不会执着于意识的本质，更不会执着于染污法和清净法的本质。菩萨在修行般若波罗蜜的时候，深信并理解一切法都是无自性的。这样深信理解之后，他就会修持内空乃至无法有法空，对一切法都不执着，无论是色、受、想、行、识，还是无上正等正觉。这样的菩萨，通过修行无所有般若波罗蜜，能够圆满地成就菩萨道，包括六度波罗蜜、三十七道品、佛十力、四无畏、四无碍智、十八不共法、三十二相、八十种好。这样的菩萨，住于空净的佛道之中，凭借六度波罗蜜、三十七道品，获得神通，用这些法门来利益众生。他应该用布施来摄受众生，教导他们布施；应该用持戒来摄受众生，教导他们持戒；应该用禅定、智慧、解脱、解脱知见来摄受众生，教导他们修持禅定、智慧、解脱、解脱知见；应该用各种道法来教导众生，引导他们获得须陀洹果、斯陀含果、阿那含果、阿罗汉果、辟支佛道；应该用佛道来引导众生，引导他们获得菩萨道，圆满地成就佛道。菩萨会根据众生的根性，因材施教，让每个人都能得到他们应该得到的。当菩萨显现各种神通的时候，他会穿越无数个恒河沙数的国土，度化众生脱离生死轮回。他会根据众生的需要，给予他们一切所需，让他们都得到满足。他从一个国土到另一个国土，看到清净美好的国土，用这些美好的国土来庄严自己的佛国。就像他化自在天能够随心所欲地获得自己所需的一切，而不需要刻意追求一样，菩萨的佛国也是如此，不需要刻意追求就能获得一切清净美好的事物。这样的菩萨，凭借这些功德，获得布施波罗蜜、持戒波罗蜜、忍辱波罗蜜、精进波罗蜜、禅定波罗蜜、般若波罗蜜，获得五种神通，行菩萨道。他的道种智成就一切功德，最终将获得无上正等正觉。这样的菩萨，不会执着于色法乃至识，不会执着于一切法，无论是善法还是不善法，无论是世间法还是出世间法，无论是染污法还是清净法，无论是有为法还是无为法，他都不会执着于任何法。当这样的菩萨获得无上正等正觉的时候，他的国土中，所有的一切资生之物都无主。为什么呢？因为这样的菩萨，对一切法都不执着，因为他知道一切法都是不可得的。所以，须菩提，菩萨在无相法门中能够圆满地修持般若波罗蜜。}%

@{摩訶般若波羅蜜經六喻品第七十七(丹夢化六度品)}@
%{摩诃般若波罗蜜经 六喻品 第七十七 (丹梦化六度品)}%

@{須菩提白佛言：世尊！云何無相、不可分別、自相空諸法中，具足修六波羅蜜，所謂檀那波羅蜜、尸羅波羅蜜、羼提波羅蜜、毘梨耶波羅蜜、禪那波羅蜜、般若波羅蜜？世尊！云何無異法中而分別說異相？云何般若波羅蜜攝檀、尸、羼、精進、禪？云何行異相法，以一相道得果？}@
%{须菩提对佛陀说：世尊，在无相、不可分别、自相空的诸法中，如何才能圆满地修持六度波罗蜜，也就是布施波罗蜜、持戒波罗蜜、忍辱波罗蜜、精进波罗蜜、禅定波罗蜜、般若波罗蜜呢？世尊，在没有分别的法门中，为什么还要分别说不同的相呢？般若波罗蜜如何摄受布施、持戒、忍辱、精进、禅定呢？如何才能通过修行不同的相，最终以一个无相之道来获得果位呢？}%

@{佛告須菩提：菩薩摩訶薩住五陰如夢、如響、如影、如焰、如幻、如化。住是中行布施、持戒、修忍辱、勤精進、入禪定、修智慧。知是五陰實如夢、如響、如影、如焰、如幻、如化，五陰如夢無相，乃至如化無相。何以故？夢無自性，響、影、焰、幻、化皆無自性。若法無自性，是法無相。若法無相，是法一相，所謂無相。以是因緣故，須菩提！當知菩薩布施無相、施者無相、受者無相。能如是知布施，是能具足檀那波羅蜜，乃至能具足般若波羅蜜；能具足四念處乃至八聖道分；能具足內空乃至無法有法空；能具足空三昧，無相、無作三昧；能具足八背捨、九次第定、五神通、五百陀羅尼門；能具足佛十力、四無所畏、四無礙智、十八不共法。是菩薩住是報得無漏法中，飛到東方無量國土，供養諸佛衣服、飲食，乃至隨其所須而供養之。亦利益眾生，應以布施攝者而布施攝之，應以持戒攝者教令持戒，應以忍辱、精進、禪定、智慧攝者，教令忍辱、精進、禪定、智慧而攝取之；乃至應以種種善法攝者，以種種善法而攝取之。是菩薩成就是一切善法，受世間身，不為世間生死所污。為眾生故，於天上人中受尊貴富樂，以是尊貴富樂攝取眾生。是菩薩以知一切法無相故，知須陀洹果亦不於中住，知斯陀含果、阿那含果、阿羅漢果亦不於中住，知辟支佛道亦不於中住。何以故？是菩薩用一切種智知一切法已，應當得一切種智，不與聲聞、辟支佛共。如是，須菩提！菩薩摩訶薩知一切法無相已，知六波羅蜜無相，乃至知一切佛法無相。}@
%{佛陀对须菩提说：菩萨住于五蕴如梦、如响、如影、如焰、如幻、如化之中，在这其中修持布施、持戒、忍辱、精进、禅定、智慧。他知道五蕴实际上就像梦、响、影、焰、幻、化一样，五蕴如梦无相，乃至如化无相。为什么呢？因为梦没有自性，响、影、焰、幻、化也都没有自性。如果法没有自性，那么这个法就是无相的。如果法无相，那么这个法就是一个相，就是无相。因此，须菩提，你要知道，菩萨的布施是无相的，施者是无相的，受者是无相的。能够这样认识布施，就能够圆满地成就布施波罗蜜，乃至能够圆满地成就般若波罗蜜；能够圆满地成就四念处乃至八圣道分；能够圆满地成就内空乃至无法有法空；能够圆满地成就空三昧、无相、无作三昧；能够圆满地成就八背舍、九次第定、五神通、五百陀罗尼门；能够圆满地成就佛十力、四无畏、四无碍智、十八不共法。这样的菩萨，住于无漏法中，能够飞到东方无数个国土，供养诸佛衣服、饮食，乃至根据他们的需要供养他们。他也能够利益众生，应该用布施摄受的众生，就用布施来摄受他们；应该用持戒来摄受的众生，就教导他们持戒；应该用忍辱、精进、禅定、智慧来摄受的众生，就教导他们修持忍辱、精进、禅定、智慧；乃至应该用各种善法来摄受的众生，就用各种善法来摄受他们。这样的菩萨，成就了一切善法，受世间身，不被世间生死所污染。为了众生，他在天上人间享受尊贵富乐，用这些尊贵富乐来摄受众生。这样的菩萨，因为知道一切法都是无相的，所以他知道须陀洹果也不执着于其中，他知道斯陀含果、阿那含果、阿罗汉果也不执着于其中，他知道辟支佛道也不执着于其中。为什么呢？因为这样的菩萨，用一切种智了解了一切法之后，应该获得一切种智，不与声闻、辟支佛相同。所以，须菩提，菩萨了解了一切法都是无相之后，就知道六度波罗蜜也是无相的，乃至知道一切佛法都是无相的。}%
@{復次，須菩提！是菩薩摩訶薩住五陰，如夢、如響、如影、如焰、如幻、如化，能具足無相尸羅波羅蜜，具足戒，不缺、不破、不雜、不著、聖人所讚、無漏戒，入八聖道分。住是戒中持一切戒，所謂名字戒、自然戒、律儀戒，作戒、無作戒，威儀戒、非威儀戒。是菩薩摩訶薩成就諸戒，不作是願：我以此戒因緣故，生剎利大姓、婆羅門大姓、居士大家，若小王家、若轉輪聖王家，若四天王天處生，若三十三天、夜摩天、兜率陀天、化樂天、他化自在天。不作是願：我持戒因緣故，當得須陀洹果、斯陀含果、阿那含果、阿羅漢果、辟支佛道。何以故？一切法無相，所謂一相。無相法不能得無相法，有相法不能得有相法，無相法不能得有相法，有相法不能得無相法。如是，須菩提！菩薩摩訶薩行般若波羅蜜時，能具足無相尸羅波羅蜜而入菩薩位。入菩薩位已，得無生法忍，行道種智，得報得五神通。住五百陀羅尼門，得四無閡智。從一佛國至一佛國，供養諸佛，成就眾生、淨佛國土。雖入五道中，生死業報不能染污。須菩提！譬如化轉輪聖王，雖坐臥行住，不見來處、不見去處、不見住處坐處臥處，而能利益眾生亦不得眾生。菩薩亦如是。須菩提！譬如須扇多佛得阿耨多羅三藐三菩提，為三乘轉法輪，無有得菩薩記者。化作佛已，捨身壽命，入無餘涅槃。須菩提！菩薩亦如是，行般若波羅蜜時能具足尸羅波羅蜜。能具足尸羅波羅蜜已，攝一切善法。}@
%{再者，须菩提！菩萨摩诃萨住于五阴，就像梦境、回声、影子、火焰、幻影、变化一样，能够圆满无相的持戒波罗蜜，具足戒律，不缺失、不破损、不杂乱、不执着，是圣人所赞叹的无漏戒，进入八圣道分。在这样的戒律中持守一切戒律，包括名字戒、自然戒、律仪戒、作戒、无作戒、威仪戒、非威仪戒。菩萨摩诃萨成就了这些戒律，不会生起这样的愿望：我因为持守这些戒律，就会出生在刹利大姓、婆罗门大姓、居士大家，或者小王家、或者转轮圣王家，或者出生在四天王天、三十三天、夜摩天、兜率陀天、化乐天、他化自在天。也不会生起这样的愿望：我因为持戒，就会获得须陀洹果、斯陀含果、阿那含果、阿罗汉果、辟支佛道。为什么呢？因为一切法无相，所谓一相。无相法不能获得无相法，有相法不能获得有相法，无相法不能获得有相法，有相法不能获得无相法。就这样，须菩提！菩萨摩诃萨在行般若波罗蜜的时候，能够圆满无相的持戒波罗蜜而进入菩萨位。进入菩萨位之后，获得无生法忍，行道种智，获得报得五神通。住于五百陀罗尼门，获得四无碍智。从一佛国到一佛国，供养诸佛，成就众生、净化佛国土。即使进入五道之中，生死业报也不能污染。须菩提！譬如化转轮圣王，虽然坐卧行走，但不见来处、不见去处、不见住处、坐处、卧处，却能利益众生，也无法获得众生。菩萨也是这样。须菩提！譬如须扇多佛获得阿耨多罗三藐三菩提，为三乘转法轮，没有人知道他曾经是菩萨。成佛之后，舍弃身寿，进入无余涅槃。须菩提！菩萨也是这样，在行般若波罗蜜的时候，能够圆满持戒波罗蜜。能够圆满持戒波罗蜜之后，摄受一切善法。}%

@{復次，須菩提！菩薩摩訶薩行般若波羅蜜時住五陰，如夢、如響、如影、如焰、如幻、如化，具足無相羼提波羅蜜。}@
%{再者，须菩提！菩萨摩诃萨在行般若波罗蜜的时候，住于五阴，就像梦境、回声、影子、火焰、幻影、变化一样，能够圆满无相的忍辱波罗蜜。}%

@{世尊！云何菩薩摩訶薩具足無相羼提波羅蜜？}@
%{世尊！菩萨摩诃萨如何圆满无相的忍辱波罗蜜呢？}%

@{須菩提！菩薩摩訶薩住二忍中，能具足羼提波羅蜜。何等二忍？生忍、法忍。從初發意乃至坐道場，於其中間，若一切眾生來罵詈麁惡語，或以瓦石刀杖加是菩薩，是菩薩欲具足羼提波羅蜜故，乃至不生一念惡。是菩薩如是思惟：罵我者誰？割我者誰？以惡言加我者誰？以瓦石刀杖害我者誰？何以故？是菩薩於一切法得無相忍故。云何作是念：是人罵我、害我！？若菩薩摩訶薩如是行，能具足羼提波羅蜜。以是羼提波羅蜜具足故，得無生法忍。}@
%{须菩提！菩萨摩诃萨住于两种忍之中，就能圆满忍辱波罗蜜。哪两种忍呢？生忍、法忍。从最初发心直到坐道场，在这期间，如果一切众生前来辱骂、说粗恶的话，或者用瓦石刀杖加害于菩萨，因为菩萨想要圆满忍辱波罗蜜，所以，即使是一念恶念也不会生起。菩萨会这样思惟：骂我的是谁？打我的是谁？用恶言加害我的是谁？用瓦石刀杖伤害我的是谁？为什么呢？因为菩萨对于一切法都获得了无相忍，所以不会有这样的念头：这个人骂我、伤害我！如果菩萨摩诃萨这样行持，就能圆满忍辱波罗蜜。因为圆满了忍辱波罗蜜，所以就获得了无生法忍。}%

@{須菩提白佛言：世尊！云何為無生法忍？是忍何所斷？何所知？}@
%{须菩提对佛说：世尊！什么是无生法忍？这种忍断除什么？认识什么？}%

@{佛告須菩提：得法忍，乃至不生少許不善法，是故名無生忍。一切菩薩所斷煩惱盡，是名斷。用智慧知一切法不生，是名知。}@
%{佛告诉须菩提：获得法忍，乃至不会生起一丝一毫的不善法，所以叫做无生法忍。一切菩萨所断除的烦恼尽，叫做断。用智慧认识一切法不生，叫做知。}%

@{須菩提白佛言：世尊！諸聲聞、辟支佛無生法忍，菩薩無生法忍，有何等異？}@
%{须菩提对佛说：世尊！声闻、辟支佛的无生法忍，菩萨的无生法忍，有什么不同呢？}%

@{佛告須菩提：諸須陀洹若智若斷，是名菩薩忍。斯陀含若智若斷，是名菩薩忍；阿那含若智若斷，是名菩薩忍；阿羅漢若智若斷，是名菩薩忍；辟支佛若智若斷，是名菩薩忍；是為異。須菩提！菩薩摩訶薩成就是忍，勝一切聲聞、辟支佛。住是報得無生忍中行菩薩道，能具足道種智。具足道種智故，常不離三十七助道法及空、無相、無作三昧，常不離五神通。不離五神通故，能成就眾生、淨佛國土。能成就眾生、淨佛國土已，當得一切種智。如是，須菩提！菩薩摩訶薩具足無相羼提波羅蜜。}@
%{佛告诉须菩提：须陀洹如果获得智慧和断除烦恼，这叫做菩萨忍。斯陀含如果获得智慧和断除烦恼，这叫做菩萨忍；阿那含如果获得智慧和断除烦恼，这叫做菩萨忍；阿罗汉如果获得智慧和断除烦恼，这叫做菩萨忍；辟支佛如果获得智慧和断除烦恼，这叫做菩萨忍；这就是不同之处。须菩提！菩萨摩诃萨成就了这种忍，胜过一切声闻、辟支佛。住于这种报得无生法忍中行菩萨道，能够圆满道种智。因为圆满道种智，所以常不离三十七助道法以及空、无相、无作三昧，常不离五神通。因为不离五神通，所以能够成就众生、净化佛国土。能够成就众生、净化佛国土之后，就会获得一切种智。就这样，须菩提！菩萨摩诃萨圆满无相的忍辱波罗蜜。}%

@{復次，須菩提！菩薩摩訶薩住無相五陰，如夢、如響、如影、如焰、如幻、如化，行身精進、心精進。以身精進故，起神通。起神通故，到十方國土，供養諸佛、饒益眾生。以身精進力，教化眾生令住三乘。如是，須菩提！菩薩摩訶薩行般若波羅蜜，能具足無相精進波羅蜜。是菩薩以心精進、聖無漏精進，入八聖道分中，能具足毘梨耶波羅蜜。是毘梨耶波羅蜜皆攝一切善法，所謂四念處、四正勤、四如意足、五根、五力、七覺分、八聖道分，四禪、四無量心、四無色定、八背捨、九次第定，佛十力、四無所畏、四無礙智、十八不共法。是中菩薩行是法，應具足一切種智。具足一切種智已，斷一切煩惱習，具足滿三十二相身，放無等無量光明。放光明已，三轉十二行法輪。法輪轉故，三千大千國土六種震動，光明遍照三千大千國土。三千大千國土中眾生聞說法聲，皆以三乘法而得度脫。如是，須菩提！菩薩摩訶薩住精進波羅蜜中，能大饒益，及能具足一切種智。}@
%{再者，须菩提！菩萨摩诃萨住于无相的五阴，就像梦境、回声、影子、火焰、幻影、变化一样，行持身精进、心精进。因为身精进，所以能起神通。因为起神通，所以能到达十方国土，供养诸佛、利益众生。以身精进的力量，教化众生使他们住于三乘。就这样，须菩提！菩萨摩诃萨在行般若波罗蜜的时候，能够圆满无相的精进波罗蜜。菩萨以心精进、圣无漏精进，进入八圣道分之中，能够圆满精进波罗蜜。这种精进波罗蜜摄受一切善法，包括四念处、四正勤、四如意足、五根、五力、七觉分、八圣道分、四禅、四无量心、四无色定、八背舍、九次第定、佛十力、四无所畏、四无碍智、十八不共法。菩萨在其中行持这些法，应该圆满一切种智。圆满一切种智之后，断除一切烦恼习气，具足圆满三十二相身，放出无等无量光明。放出光明之后，三转十二行法轮。因为法轮转动，三千大千世界六种震动，光明遍照三千大千世界。三千大千世界中的众生听到法音，都以三乘法而获得解脱。就这样，须菩提！菩萨摩诃萨住于精进波罗蜜之中，能够大加利益，并且能够圆满一切种智。}%
@{復次，須菩提！菩薩住無相五陰，如夢、如響、如影、如焰、如幻、如化，能具足禪那波羅蜜。}@
%{再说，须菩提！菩萨住在无相五阴，如同梦、如同响声、如同影子、如同火焰、如同幻影、如同变化，能够圆满具足禅定波罗蜜。}%

@{世尊！云何菩薩住五陰，如夢、如響、如影、如焰、如幻、如化，能具足禪那波羅蜜？}@
%{世尊！菩萨怎样住在五阴，如同梦、如同响声、如同影子、如同火焰、如同幻影、如同变化，能够圆满具足禅定波罗蜜呢？}%

@{須菩提！菩薩摩訶薩，入初禪乃至入第四禪；入慈悲喜捨入無量心；入無邊虛空處乃至非有想非無想處；入空三昧，無相、無作三昧，入如電光三昧，入如金剛三昧，入聖正三昧；除諸佛三昧，諸餘三昧若共聲聞、辟支佛三昧，皆證皆入；亦不受三昧味，亦不受三昧果。何以故？是菩薩知是三昧無相、無所有性，當云何於無相法受無相法味？無所有法受無所有法味？若不受味，則不隨禪定力生若色界、若無色界。何以故？是菩薩不見是二界，亦不見是禪，亦不見入禪者，亦不見用是法入禪者，不見入禪處，若不得是法。爾時菩薩能具足無相禪那波羅蜜，菩薩用是禪那波羅蜜，能過聲聞、辟支佛地。}@
%{须菩提！菩萨摩诃萨，进入初禅乃至进入第四禅；进入慈悲喜舍进入无量心；进入无边虚空处乃至非有想非无想处；进入空三昧，无相、无作三昧，进入如电光三昧，进入如金刚三昧，进入圣正三昧；除了诸佛三昧，其余三昧，无论是与声闻、辟支佛三昧相同的，都证得都进入；也不受三昧的滋味，也不受三昧的果实。为什么呢？因为这个菩萨知道这个三昧无相、无所有性，那么怎样在无相法中受无相法的滋味呢？在无所有法中受无所有法的滋味呢？如果不受滋味，那么就不会随着禅定力而生色界、无色界。为什么呢？因为这个菩萨不见这两个界，也不见这个禅，也不见进入禅的人，也不见用这个法进入禅的人，不见进入禅的地方，因为得不到这个法。那时菩萨能够圆满具足无相禅定波罗蜜，菩萨用这个禅定波罗蜜，能够超过声闻、辟支佛地。}%

@{須菩提白佛言：世尊！云何菩薩具足無相禪那波羅蜜故，能過聲聞、辟支佛地？}@
%{须菩提对佛说：世尊！菩萨怎样圆满具足无相禅定波罗蜜，就能超过声闻、辟支佛地呢？}%

@{佛告須菩提：是菩薩善學內空、善學外空，乃至善學無法有法空。於是諸空無法可住處，若須陀洹果，斯陀含、阿那含、阿羅漢果乃至一切種智，是諸法空亦空。菩薩摩訶薩行如是諸空，能入菩薩位中。}@
%{佛对须菩提说：这个菩萨善于学习内空，善于学习外空，乃至善于学习无法有法空。于是诸空无法可住处，无论是须陀洹果，斯陀含、阿那含、阿罗汉果乃至一切种智，这些法空也空。菩萨摩诃萨行持这样的诸空，能够进入菩萨位中。}%

@{須菩提白佛言：世尊！云何菩薩摩訶薩位？云何非位？}@
%{须菩提对佛说：世尊！菩萨摩诃萨位是什么？什么是非位呢？}%

@{須菩提！一切有所得，是非菩薩位；一切無所得，是菩薩位。}@
%{须菩提！一切有所得，就不是菩萨位；一切无所得，才是菩萨位。}%

@{世尊！何等是有所得？何等是無所得？}@
%{世尊！什么是有所得？什么是无所得呢？}%

@{須菩提！色是有所得，受想行識是有所得，眼耳鼻舌身意乃至一切種智是有所得，是非菩薩位。須菩提！菩薩位者，是諸法不可示、不可說。何等法不可示、不可說？若色乃至一切種智。何以故？須菩提！色性是不可示、不可說，乃至一切種智性是不可示、不可說。須菩提！如是名菩薩位。是菩薩入位中，一切禪定三昧具足，尚不隨禪定三昧力生，何況住淫怒癡於中起罪業生？菩薩但住如幻法中饒益眾生，亦不得眾生，亦不得幻，若無所得。是時能成就眾生、淨佛國土。如是，須菩提！是名菩薩具足無相禪那波羅蜜，乃至能轉法輪，所謂不可得法輪。}@
%{须菩提！色是有所得，受想行识是有所得，眼耳鼻舌身意乃至一切种智是有所得，就不是菩萨位。须菩提！菩萨位，是诸法不可示、不可说。什么法不可示、不可说呢？如果是色乃至一切种智。为什么呢？须菩提！色性是不可示、不可说，乃至一切种智性是不可示、不可说。须菩提！这样叫做菩萨位。这个菩萨进入位中，一切禅定三昧具足，尚且不随着禅定三昧力而生，何况住在淫怒痴之中起罪业而生呢？菩萨只住在如同幻法之中利益众生，也不得众生，也不得幻，如同无所得。这时能够成就众生、净化佛国土。这样，须菩提！这叫做菩萨圆满具足无相禅定波罗蜜，乃至能够转法轮，所谓不可得法轮。}%

@{復次，須菩提！菩薩摩訶薩行般若波羅蜜，知一切法如夢、如響、如影、如焰、如幻、如化。}@
%{再说，须菩提！菩萨摩诃萨行持般若波罗蜜，知道一切法如同梦、如同响声、如同影子、如同火焰、如同幻影、如同变化。}%

@{須菩提白佛言：世尊！菩薩摩訶薩云何知一切法如夢、如響、如影、如焰、如幻、如化？}@
%{须菩提对佛说：世尊！菩萨摩诃萨怎样知道一切法如同梦、如同响声、如同影子、如同火焰、如同幻影、如同变化呢？}%

@{須菩提！菩薩摩訶薩行般若波羅蜜時，不見夢、不見見夢者，不見響、不見聞響者，不見影、不見見影者，不見焰、不見見焰者，不見幻、不見見幻者，不見化、不見見化者。何以故？是夢、響、影、焰、幻、化，皆是凡夫愚人顛倒法故。阿羅漢不見夢、不見見夢者，乃至不見化、不見見化者。辟支佛、菩薩摩訶薩、諸佛，亦不見夢亦不見見夢者，乃至不見化亦不見見化者。何以故？一切法無所有性不生、不定。若法無所有性不生、不定，菩薩摩訶薩當云何行般若波羅蜜？是中取生相、定相，是處不然。何以故？若諸法少多有性、有生、有定，不名般若波羅蜜。如是，須菩提！菩薩摩訶薩行般若波羅蜜，不著色乃至不著識；不著欲、色、無色界；不著諸禪解脫三昧；不著四念處乃至八聖道分；不著空三昧，無相、無作三昧；不著檀那波羅蜜、尸羅波羅蜜、羼提波羅蜜、毘梨耶波羅蜜、禪那波羅蜜、般若波羅蜜。不著故，能具足菩薩初地，於初地中亦不生著。何以故？是菩薩不得是地，云何生著？乃至十地亦如是。是菩薩行般若波羅蜜，亦不得般若波羅蜜。若行般若波羅蜜時不得般若波羅蜜，是時見一切法皆入般若波羅蜜中，亦不得是法。何以故？是諸法與般若波羅蜜無二無別。何以故？諸法入如、法性、實際故無分別。}@
%{须菩提！菩萨摩诃萨行持般若波罗蜜时，不见梦，不见见梦者，不见响声，不见闻响声者，不见影子，不见见影子者，不见火焰，不见见火焰者，不见幻影，不见见幻影者，不见变化，不见见变化者。为什么呢？因为这些梦、响声、影子、火焰、幻影、变化，都是凡夫愚人颠倒法造成的。阿罗汉不见梦，不见见梦者，乃至不见变化，不见见变化者。辟支佛、菩萨摩诃萨、诸佛，也不见梦也不见见梦者，乃至不见变化也不见见变化者。为什么呢？因为一切法无所有性不生、不定。如果法无所有性不生、不定，菩萨摩诃萨怎样行持般若波罗蜜呢？在这个过程中取生相、定相，就不是这样。为什么呢？如果诸法有少多性、有生、有定，就不能叫做般若波罗蜜。这样，须菩提！菩萨摩诃萨行持般若波罗蜜，不执着色乃至不执着识；不执着欲、色、无色界；不执着诸禅解脱三昧；不执着四念处乃至八圣道分；不执着空三昧，无相、无作三昧；不执着布施波罗蜜、持戒波罗蜜、忍辱波罗蜜、精进波罗蜜、禅定波罗蜜、般若波罗蜜。不执着，所以能够圆满具足菩萨初地，在初地中也不生执着。为什么呢？因为这个菩萨得不到这个地，怎样生执着呢？乃至十地也一样。这个菩萨行持般若波罗蜜，也无法得到般若波罗蜜。如果行持般若波罗蜜时得不到般若波罗蜜，这时见到一切法都进入般若波罗蜜中，也无法得到这个法。为什么呢？因为这些法与般若波罗蜜无二无别。为什么呢？因为诸法进入如、法性、实际，所以没有分别。}%
@{須菩提白佛言：世尊！若諸法無相、無分別，云何說是善、是不善，是有漏、是無漏，是世間、是出世間，是有為、是無為？}@
%{须菩提对佛陀说：世尊！如果所有法都没有相貌，没有分别，那么怎么可以说它是善，它是恶，它是染污，它是清净，它是世间，它是出世间，它是造作的，它是无造作的？}%

@{須菩提！於汝意云何，諸法實相中，有法可說是善是不善，乃至是有為是無為；是須陀洹果乃至阿羅漢，是辟支佛、是菩薩、是阿耨多羅三藐三菩提不？}@
%{须菩提！你认为，在所有法的真实性中，有法可以称之为善或恶，甚至可以称之为造作或无造作，有法可以称之为须陀洹果，乃至阿罗汉，辟支佛，菩萨，阿耨多罗三藐三菩提吗？}%

@{世尊！不可說也。}@
%{世尊！不可说。}%

@{須菩提！以是因緣故，當知一切法無相、無分別、無生、無定、不可示。須菩提！我本行菩薩道時，亦無有法可得性，若色、若受想行識乃至若有為、若無為，須陀洹果乃至阿耨多羅三藐三菩提。如是，須菩提！菩薩摩訶薩行般若波羅蜜，從初發意乃至阿耨多羅三藐三菩提，應善學諸法性。善學諸法性，是名阿耨多羅三藐三菩提道。行是道，能具足六波羅蜜，成就眾生、淨佛國土。住是法中，得阿耨多羅三藐三菩提，以三乘法度脫眾生，亦不著三乘。如是，須菩提！菩薩摩訶薩以無相法，應學般若波羅蜜。}@
%{须菩提！因为这个缘故，应该知道所有法都没有相貌，没有分别，没有生，没有定，不可示现。须菩提！我最初行菩萨道的时候，也没有任何法可以获得，无论是色，受，想，行，识，乃至有为，无为，须陀洹果，乃至阿耨多罗三藐三菩提。这样，须菩提！菩萨摩诃萨行般若波罗蜜，从最初发心，直到阿耨多罗三藐三菩提，应该善于学习所有法的本性。善于学习所有法的本性，这就是名为阿耨多罗三藐三菩提之道。行此道，能够具足六波罗蜜，成就众生，净化佛国土。住在这个法中，获得阿耨多罗三藐三菩提，以三乘法度脱众生，也不执着于三乘。这样，须菩提！菩萨摩诃萨以无相法，应该学习般若波罗蜜。}%

@{摩訶般若波羅蜜經卷第二十三}@
%{摩诃般若波罗蜜经卷第二十三}%
