@{摩訶般若波羅蜜經卷第十}@
%{摩诃般若波罗蜜经卷第十}%

@{後秦龜茲國三藏鳩摩羅什譯}@
%{后秦龟兹国三藏鸠摩罗什译}%

@{法稱品第三十七}@
%{法称品第三十七}%

@{佛告釋提桓因言：憍尸迦！若滿閻浮提佛舍利作一分，復有人書般若波羅蜜經卷作一分。二分之中，汝取何所？}@
%{佛告诉释提桓因说：憍尸迦！如果把满阎浮提佛舍利分成一份，再有人写般若波罗蜜经卷分成一份，这两份之中，你取哪一份？}%

@{釋提桓因白佛言：世尊！若滿閻浮提佛舍利作一分，般若波羅蜜經卷作一分。二分之中，我寧取般若波羅蜜經卷。何以故？世尊！我於佛舍利非不恭敬、非不尊重。世尊！以是舍利從般若波羅蜜中生，般若波羅蜜修熏故，是舍利得供養恭敬尊重讚歎。}@
%{释提桓因对佛说：世尊！如果把满阎浮提佛舍利分成一份，般若波罗蜜经卷分成一份，这两份之中，我宁愿取般若波罗蜜经卷。为什么呢？世尊！我对佛舍利并非不恭敬、不尊重。世尊！因为这舍利是从般若波罗蜜中生出来的，由于般若波罗蜜的修持熏陶，所以这舍利才得到供养、恭敬、尊重、赞叹。}%

@{爾時舍利弗問釋提桓因：憍尸迦！是般若波羅蜜不可取，無色無形無對，一相所謂無相。汝云何欲取？何以故？是般若波羅蜜不為取故出，不為捨故出，不為增減聚散、損益垢淨故出。是般若波羅蜜不與諸佛法，不捨凡人法；不與辟支佛法、阿羅漢法學法，不捨凡人法；不與無為性，不捨有為性；不與內空乃至無法有法空，不與四念處乃至一切種智，不捨凡人法。}@
%{这时舍利弗问释提桓因：憍尸迦！这般若波罗蜜是不可取的，无色无形无对，一相就是所谓无相。你怎么想要取呢？为什么呢？这般若波罗蜜不是为了取而出现的，不是为了舍而出现的，不是为了增减聚散、损益垢净而出现的。这般若波罗蜜不与诸佛法，不舍凡人法；不与辟支佛法、阿罗汉法学法，不舍凡人法；不与无为性，不舍有为性；不与内空乃至无法有法空，不与四念处乃至一切种智，不舍凡人法。}%

@{釋提桓因語舍利弗：如是，如是！舍利弗！若有人知是般若波羅蜜，不與諸佛法、不捨凡人法，乃至不與一切種智、不捨凡人法。是菩薩摩訶薩能行般若波羅蜜、能修般若波羅蜜。何以故？般若波羅蜜不行二法相故。不二法相是般若波羅蜜，不二法相是禪那波羅蜜乃至檀那波羅蜜。}@
%{释提桓因对舍利弗说：如是，如是！舍利弗！如果有人知道这般若波罗蜜，不与诸佛法、不舍凡人法，乃至不与一切种智、不舍凡人法。这样的菩萨摩诃萨就能行般若波罗蜜、能修般若波罗蜜。为什么呢？因为般若波罗蜜不走二法相的路。不二法相就是般若波罗蜜，不二法相就是禅那波罗蜜乃至檀那波罗蜜。}%

@{爾時佛讚釋提桓因言：善哉，善哉！憍尸迦！如汝所說，般若波羅蜜不行二法相故。不二法相是般若波羅蜜，不二法相是禪那波羅蜜乃至檀那波羅蜜。憍尸迦！若人欲得法性二相者，是人為欲得般若波羅蜜二相。何以故？憍尸迦！法性、般若波羅蜜無二無別，乃至檀那波羅蜜亦如是。若人欲得實際不可思議性二相者，是人為欲得般若波羅蜜二相。何以故？般若波羅蜜、不可思議性無二無別。}@
%{这时佛赞叹释提桓因说：善哉，善哉！憍尸迦！如你所说，般若波罗蜜不走二法相的路。不二法相就是般若波罗蜜，不二法相就是禅那波罗蜜乃至檀那波罗蜜。憍尸迦！如果有人想要得到法性二相，这个人就是想要得到般若波罗蜜二相。为什么呢？憍尸迦！法性、般若波罗蜜没有二没有别，乃至檀那波罗蜜也是这样。如果有人想要得到实际不可思議性二相，这个人就是想要得到般若波罗蜜二相。为什么呢？般若波罗蜜、不可思議性没有二没有别。}%

@{釋提桓因白佛言：世尊！一切世間人及諸天、阿修羅，應禮拜供養般若波羅蜜。何以故？諸菩薩摩訶薩般若波羅蜜中學得阿耨多羅三藐三菩提。世尊！我常在善法堂上坐，若我不在座時，諸天子來供養我故，為我坐處作禮，繞竟還去。諸天子作是念：釋提桓因在是處坐，為諸三十三天說法故。如是，世尊！在所處書是般若波羅蜜經卷，受持讀誦、為他演說，是處十方世界中諸天、龍、夜叉、揵闥婆、阿修羅、迦樓羅、緊那羅、摩睺羅伽，皆來禮拜般若波羅蜜，供養已去。何以故？是般若波羅蜜中生諸佛，及生一切眾生樂具故。諸佛舍利亦是一切種智住處因緣。以是故，世尊！二分中我取般若波羅蜜。}@
%{释提桓因对佛说：世尊！一切世间人以及诸天、阿修罗，都应该礼拜供养般若波罗蜜。为什么呢？因为诸菩萨摩诃萨在般若波罗蜜中学习得到阿耨多罗三藐三菩提。世尊！我经常在善法堂上坐着，如果我不在座位上，诸天子来供养我，就为我坐的地方作礼，绕完就走了。诸天子这样想：释提桓因在这里坐着，是为了给诸三十三天说法。如是，世尊！在所处的地方写这般若波罗蜜经卷，受持读诵，为他人演说，这个地方十方世界中诸天、龙、夜叉、揵闥婆、阿修罗、迦楼罗、紧那罗、摩睺罗伽，都来礼拜般若波罗蜜，供养完就走了。为什么呢？因为这般若波罗蜜中生出诸佛，以及生出一切众生快乐的缘故。诸佛舍利也是一切种智住处的因缘。因此，世尊！这两份中我取般若波罗蜜。}%

@{復次，世尊。我若受持讀誦般若波羅蜜，心深入法中。我是時不見怖畏相。何以故？世尊！是般若波羅蜜無相無貌、無言無說。世尊！無相無貌、無言無說，是般若波羅蜜，乃至是一切種智。世尊！般若波羅蜜若當有相非無相者，諸佛不應知一切法無相無貌、無言無說，得阿耨多羅三藐三菩提。為弟子說諸法亦無相無貌、無言無說。世尊！以般若波羅蜜實是無相無貌、無言無說故。諸佛知一切諸法無相無貌、無言無說，得阿耨多羅三藐三菩提，為弟子說諸法亦無相無貌、無言無說。以是故，世尊！是般若波羅蜜，一切世間諸天、人、阿修羅，應恭敬供養尊重讚歎，香華瓔珞乃至幡蓋。}@
%{再者，世尊。如果我受持读诵般若波罗蜜，内心深入法中，我这时就不会看到恐怖相。为什么呢？世尊！这般若波罗蜜无相无貌、无言无说。世尊！无相无貌、无言无说，就是般若波罗蜜，乃至是一切种智。世尊！如果般若波罗蜜有相而非无相，诸佛就不应该知道一切法无相无貌、无言无说，得到阿耨多罗三藐三菩提。为弟子说诸法也无相无貌、无言无说。世尊！因为般若波罗蜜确实是无相无貌、无言无说。诸佛知道一切诸法无相无貌、无言无说，得到阿耨多罗三藐三菩提，为弟子说诸法也无相无貌、无言无说。因此，世尊！这般若波罗蜜，一切世间诸天、人、阿修罗，都应该恭敬供养、尊重赞叹，用香花、璎珞乃至幡盖。}%
@{復次，世尊！若有人受持般若波羅蜜，親近讀誦說、正憶念及書，供養華香乃至幡蓋，是人不墮地獄、畜生、餓鬼道中，不墮聲聞、辟支佛地，乃至得阿耨多羅三藐三菩提常見諸佛，從一佛國至一佛國供養諸佛，恭敬尊重讚歎，華香乃至幡蓋。}@
%{再者，世尊！如果有人持守般若波羅蜜，亲近阅读、诵读、宣讲，并正念、抄写，供养花香乃至幡盖，这个人不会堕入地狱、畜生、饿鬼道，也不会堕入声闻、辟支佛地，最终能证得阿耨多罗三藐三菩提，经常见到诸佛，从一个佛国到另一个佛国供养诸佛，恭敬尊重赞叹，供养花香乃至幡盖。}%

@{復次，世尊！滿三千大千世界佛舍利作一分，書般若波羅蜜經卷作一分。是二分中，我故取般若波羅蜜。何以故？世尊！是般若波羅蜜中生諸佛舍利。以是故，舍利得供養恭敬尊重讚歎。是善男子、善女人供養恭敬舍利故，受天上、人中福樂，常不墮三惡道，如所願，漸以三乘法入涅槃。是故，世尊！若有見現在佛、若見般若波羅蜜經卷，等無異。何以故？世尊！是般若波羅蜜與佛無二無別故。}@
%{再者，世尊！满三千大千世界佛舍利算作一份，书写般若波罗蜜经卷算作一份。这两份中，我选择般若波罗蜜。为什么呢？世尊！因为般若波罗蜜中生出诸佛舍利。因此，舍利得到供养、恭敬、尊重、赞叹。善男子、善女人供养恭敬舍利，因此得到天上的福乐、人间的福乐，永远不会堕入三恶道，如愿以偿，逐渐以三乘法进入涅槃。因此，世尊！见到现世的佛，和见到般若波罗蜜经卷，没有区别。为什么呢？世尊！因为般若波罗蜜与佛没有区别。}%

@{復次，世尊！如佛住三事示現說十二部經——修多羅、祇夜乃至優波提舍。復有善男子、善女人受持誦說是般若波羅蜜，等無異。何以故？世尊！是般若波羅蜜中生三事示現及十二部經——修多羅乃至優波提舍——故。}@
%{再者，世尊！如同佛住世以三事示现，宣说十二部经——修多罗、祇夜乃至优波提舍。善男子、善女人持守诵读宣讲般若波罗蜜，与之没有区别。为什么呢？世尊！因为般若波罗蜜中生出三事示现以及十二部经——修多罗乃至优波提舍。}%

@{復次，世尊！十方諸佛住三事示現說十二部經——修多羅乃至優波提舍。復有人受般若波羅蜜為他人說，等無有異。何以故？般若波羅蜜中生諸佛，亦生十二部經——修多羅乃至優波提舍。}@
%{再者，世尊！十方诸佛住世以三事示现，宣说十二部经——修多罗乃至优波提舍。有人持守般若波罗蜜，为他人宣讲，与之没有区别。为什么呢？因为般若波罗蜜中生出诸佛，也生出十二部经——修多罗乃至优波提舍。}%

@{復次，世尊！若有供養十方如恒河沙等世界中諸佛！恭敬尊重讚歎！華香乃至幡蓋。復有人書般若波羅蜜經卷！恭敬尊重讚歎！華香乃至幡蓋。其福正等。何以故？十方諸佛皆從般若波羅蜜中生。}@
%{再者，世尊！如果有人供养十方如恒河沙等世界中的诸佛，恭敬尊重赞叹，供养花香乃至幡盖。也有人书写般若波罗蜜经卷，恭敬尊重赞叹，供养花香乃至幡盖。其福报是平等的。为什么呢？因为十方诸佛都从般若波罗蜜中生出。}%

@{復次，世尊！善男子、善女人聞是般若波羅蜜，受持讀誦、正憶念，亦為他人說。是人不墮地獄道，畜生、餓鬼道，亦不墮聲聞、辟支佛地。何以故？當知是善男子、善女人正住阿惟越致地中故。是般若波羅蜜遠離一切苦惱衰病。}@
%{再者，世尊！善男子、善女人听到般若波罗蜜，持守诵读，正念，也为他人宣讲。这个人不会堕入地狱道、畜生道、饿鬼道，也不会堕入声闻、辟支佛地。为什么呢？应该知道善男子、善女人正住阿惟越致地中。般若波罗蜜远离一切苦恼衰病。}%

@{復次，世尊！若有善男子、善女人書是般若波羅蜜經卷，受持親近供養，恭敬尊重讚歎。是人離諸恐怖。世尊！譬如負債人親近國王供給左右，債主反更供養恭敬是人，是人不復畏怖。何以故？世尊！此人依近於王，憑恃有力故。如是，世尊！諸佛舍利，般若波羅蜜修熏故，得供養恭敬。世尊！當知般若波羅蜜如王，舍利如負債人。負債人依王故得供養，舍利亦依般若波羅蜜修熏故得供養。世尊！當知諸佛一切種智亦以般若波羅蜜修熏故得成就。以是故，世尊！二分中我取般若波羅蜜。何以故？世尊！般若波羅蜜中生諸佛舍利三十二相，般若波羅蜜中亦生佛十力、四無所畏、四無礙智、十八不共法、大慈大悲。世尊！般若波羅蜜中生五波羅蜜，使得波羅蜜名字。般若波羅蜜中生諸佛一切種智。}@
%{再者，世尊！如果善男子、善女人书写般若波罗蜜经卷，持守亲近供养，恭敬尊重赞叹。这个人远离一切恐怖。世尊！譬如负债人亲近国王，侍奉左右，债主反而更加供养恭敬这个人，这个人不再害怕。为什么呢？世尊！因为这个人依附于国王，依靠强大的力量。如同，世尊！诸佛舍利，因为般若波罗蜜的熏修，得到供养恭敬。世尊！应该知道般若波罗蜜如同国王，舍利如同负债人。负债人依附于国王，因此得到供养，舍利也因为依附般若波罗蜜的熏修，因此得到供养。世尊！应该知道诸佛一切种智，也因为般若波罗蜜的熏修而成就。因此，世尊！在二份中，我选择般若波罗蜜。为什么呢？世尊！因为般若波罗蜜中生出诸佛舍利的三十二相，般若波罗蜜中也生出佛的十力、四无畏、四无碍智、十八不共法、大慈大悲。世尊！般若波罗蜜中生出五波罗蜜，使得它拥有波罗蜜的名字。般若波罗蜜中生出诸佛的一切种智。}%

@{復次，世尊！所在三千大千世界中，若有受持供養，恭敬尊重讚歎般若波羅蜜，是處若人若非人不能得其便，是人漸漸得入涅槃。世尊！般若波羅蜜為大利益如是，於三千大千世界中能作佛事。世尊！在所處有般若波羅蜜則為有佛。世尊！譬如無價摩尼珠寶，在所住處非人不得其便。若男子、女人有熱病，以是寶著身上，熱病即時除愈。若有風病、若有冷病、若有雜熱風冷病，以寶著身上，皆悉除愈。若闇中，是寶能令明。熱時能令涼，寒時能令溫。寶所住處，其地不寒不熱，時節和適。其處亦無諸餘毒螫。若男子、女人為毒蛇所螫，以寶示之，毒即除滅。}@
%{再者，世尊！在三千大千世界中，如果有人持守供养，恭敬尊重赞叹般若波罗蜜，这个地方无论是人还是非人，都无法得到利益，这个人逐渐地进入涅槃。世尊！般若波罗蜜如此利益巨大，在三千大千世界中能够成就佛事。世尊！在某个地方存在般若波罗蜜，就意味着那里有佛。世尊！譬如无价的摩尼宝珠，在它所住的地方，非人无法得到利益。如果男子、女人有热病，用这颗宝珠放在身上，热病立刻消除。如果有风病、如果有冷病、如果有混合热风冷病，用宝珠放在身上，都能全部治愈。如果在黑暗中，这颗宝珠能让黑暗变明亮。在炎热的时候能使人凉爽，在寒冷的时候能使人温暖。宝珠所住的地方，土地不寒不热，气候宜人。那个地方也没有其他毒虫叮咬。如果男子、女人被毒蛇咬伤，用宝珠给它看，毒液就会消除。}%
@{復次，世尊！若男子、女人眼痛膚瞖盲瞽，以寶近之，即時除愈。若有癩瘡惡腫，以寶著身上，病即除愈。}@
%{再说，世尊！如果男人、女人眼睛痛、长眼膜、眼瞎，用这宝珠靠近，立刻就能治好。如果得了麻风病、恶性的肿块，把宝珠放在身上，病马上就能治好。}%

@{復次，世尊！是摩尼寶所在水中，水隨作一色。世尊！是寶若以青物裹著水中，水色則為青。若黃赤白紅縹物裹著水中，水隨作黃赤白紅縹色。如是等種種色物裹著水中，水隨作種種色。世尊！若水濁，以寶著中水，即為清。是寶其德如是。}@
%{再说，世尊！这摩尼宝珠放在水里，水就会变成一种颜色。世尊！这宝珠如果用青色的东西包着放在水里，水就会变成青色。如果用黄色、红色、白色、红色、青色的东西包着放在水里，水就会变成黄色、红色、白色、红色、青色。像这样各种颜色的东西包着放在水里，水就会变成各种颜色。世尊！如果水浑浊，把宝珠放在水里，水就会变得清澈。这宝珠的德行就是这样。}%

@{爾時阿難問釋提桓因言：憍尸迦！是摩尼寶，為是天上寶？為是閻浮提寶？}@
%{这时阿难问帝释天说：憍尸迦！这摩尼宝珠，是天上的宝珠吗？还是人间界的宝珠？}%

@{釋提桓因語阿難：是天上寶。閻浮提人亦有是寶，但功德相少不具足。天上寶清淨輕妙，不可以譬喻為比。}@
%{帝释天对阿难说：是天上的宝珠。人间界的人也有这宝珠，但功德相比较少，不圆满。天上的宝珠清净轻盈，无法用任何东西来比喻。}%

@{復次，世尊！是摩尼寶若著篋中，舉寶出，其功德薰篋故，人皆愛敬。如是，世尊！在所在處有書般若波羅蜜經卷，是處則無眾惱之患，亦如摩尼寶所著處則無眾難。世尊！佛般涅槃後舍利得供養，皆是般若波羅蜜力。禪那波羅蜜乃至檀那波羅蜜，內空乃至無法有法空，四念處乃至十八不共法，一切智，法相、法住、法位、法性、實際、不可思議性、一切種智是諸功德力。善男子、善女人作是念：是佛舍利，一切智、一切種智、大慈大悲、斷一切結使及習、常捨、行不錯謬法等諸佛功德住處。以是故，舍利得供養。世尊！舍利是諸功德寶波羅蜜住處，不垢不淨波羅蜜住處，不生不滅波羅蜜、不入不出波羅蜜、不增不損波羅蜜、不來不去不住波羅蜜。是佛舍利是諸法相波羅蜜住處，以是諸法相波羅蜜修薰故，舍利得供養。}@
%{再说，世尊！这摩尼宝珠如果放在箱子里，把宝珠拿出来，它的功德熏染了箱子，人们都会爱敬它。同样，世尊！在有《般若波罗蜜经》卷的地方，那里就没有各种烦恼的灾患，就像摩尼宝珠放在的地方就没有各种困难一样。世尊！佛陀涅槃后舍利得到供养，都是般若波罗蜜的力量。禅那波罗蜜乃至檀那波罗蜜，内空乃至无法有法空，四念处乃至十八不共法，一切智，法相、法住、法位、法性、实际、不可思議性、一切种智，这些都是功德的力量。善男子、善女人要这样想：这佛舍利，是一切智、一切种智、大慈大悲、断一切结使和习气、常舍、行不错误的法等诸佛功德的住处。因此，舍利得到供养。世尊！舍利是诸功德宝波罗蜜的住处，是不垢不净波罗蜜的住处，是不生不灭波罗蜜、不入不出波罗蜜、不增不损波罗蜜、不来不去不住波罗蜜。这佛舍利是诸法相波罗蜜的住处，因为这些法相波罗蜜的修习薰陶，所以舍利得到供养。}%

@{復次，世尊！置三千大千世界滿中舍利。如恒河沙等諸世界滿其中舍利作一分，有人書般若波羅蜜經卷作一分。二分之中我取般若波羅蜜。何以故？是般若波羅蜜中生諸佛舍利，是般若波羅蜜修薰故，舍利得供養。世尊！若有善男子、善女人供養舍利，恭敬尊重讚歎，其功德報不可得邊。受人中、天上福樂，所謂剎利大姓、婆羅門大姓、居士大家，四天王天處乃至他化自在天中受福樂。亦以是福德因緣故當得盡苦。若受是般若波羅蜜，讀誦解說、正憶念，是人能具足禪那波羅蜜乃至能具足檀那波羅蜜，能具足四念處，乃至能具足十八不共法，過聲聞、辟支佛地，住菩薩位。住菩薩位已，得菩薩神通，從一佛國至一佛國。是菩薩為眾生故受身，隨其所應成就眾生，若作轉輪聖王、若作剎利大姓、若作婆羅門大姓成就眾生。以是故，世尊！我不為輕慢不恭敬故不取舍利，以善男子、善女人供養般若波羅蜜則為供養舍利故。}@
%{再说，世尊！把三千大千世界都装满舍利。像恒河沙那么多的世界都装满舍利算作一份，有人写《般若波罗蜜经》卷算作一份。这两份中，我选择般若波罗蜜。为什么呢？因为般若波罗蜜中生出诸佛舍利，因为般若波罗蜜的修习熏陶，所以舍利得到供养。世尊！如果有善男子、善女人供养舍利，恭敬尊重赞叹，他们的功德报应无边无际。他们在人间、天上享受快乐，比如刹利大姓、婆罗门大姓、居士大家，四天王天处乃至他化自在天中享受快乐。也因为这福德因缘，他们将能够断除一切苦难。如果受持这《般若波罗蜜经》，读诵讲解、正念忆持，这个人就能具足禅那波罗蜜乃至能具足檀那波罗蜜，能具足四念处，乃至能具足十八不共法，超越声闻、辟支佛地，住菩萨位。住菩萨位后，得到菩萨神通，从一佛国到一佛国。这菩萨为了众生而受身，随众生所需成就众生，如果做转轮圣王、如果做刹利大姓、如果做婆罗门大姓，成就众生。因此，世尊！我不因为轻慢不恭敬而不取舍利，因为善男子、善女人供养般若波罗蜜就等于供养舍利。}%

@{復次，世尊！有人欲見十方無量阿僧祇諸世界中現在佛法身、色身，是人應聞受持般若波羅蜜，讀誦、正憶念、為他人演說。如是善男子、善女人，當見十方無量阿僧祇世界中諸佛法身、色身。是善男子、善女人行般若波羅蜜，亦應以法相修念佛三昧。復次，善男子、善女人欲見現在諸佛，應當受是般若波羅蜜乃至正憶念。}@
%{再说，世尊！有人想要见到十方无量阿僧祇世界中现世的佛法身、色身，这个人应该听闻、受持般若波罗蜜，读诵、正念忆持、为他人演说。这样的善男子、善女人，就能见到十方无量阿僧祇世界中诸佛法身、色身。这些善男子、善女人行般若波罗蜜，也应该以法相修念佛三昧。再说，善男子、善女人想要见到现世的诸佛，应该受持这《般若波罗蜜经》，乃至正念忆持。}%

@{復次，世尊！有二種法相：有為諸法相、無為諸法相。云何有為諸法相？所謂內空中智慧乃至無法有法空中智慧，四念處中智慧乃至八聖道分中智慧，佛十力、四無所畏、四無礙智、十八不共法中智慧，善法中不善法中、有漏法中無漏法中、世間法中出世間法中智慧，是名有為諸法法相。云何名無為諸法法相？若法無生無滅、無住無異、無垢無淨、無增無減諸法自性。云何名諸法自性？諸法無所有性是諸法自性。是名無為諸法相。}@
%{再说，世尊！有两种法相：有为诸法相、无为诸法相。什么是“有为诸法相”呢？比如内空中的智慧，乃至无法有法空中的智慧，四念处中的智慧，乃至八圣道分中的智慧，佛十力、四无所畏、四无碍智、十八不共法中的智慧，善法中、不善法中、有漏法中、无漏法中、世间法中、出世间法中的智慧，这些叫做“有为诸法法相”。什么是“无为诸法法相”呢？如果法没有生没有灭、没有住没有异、没有垢没有净、没有增没有减，这些就是法的自性。什么是“法的自性”呢？诸法没有所有性，这就是诸法自性。这叫做“无为诸法相”。}%
@{爾時佛告釋提桓因：如是，如是！憍尸迦！過去諸佛因是般若波羅蜜得阿耨多羅三藐三菩提，過去諸佛弟子亦因般若波羅蜜得須陀洹道乃至阿羅漢、辟支佛道，未來現在世十方無量阿僧祇諸佛，因是般若波羅蜜得阿耨多羅三藐三菩提。未來現在諸佛弟子，亦因是般若波羅蜜得須陀洹道乃至辟支佛道。何以故？般若波羅蜜中廣說三乘義，以無相法故；無生無滅法故；無垢無淨法故；無作無起、不入不出、不增不損、不取不捨法故。以俗法故非第一義。何以故？是般若波羅蜜非此非彼、非高非下、非等非不等、非相非無相、非世間非出世間、非有漏非無漏、非有為非無為、非善非不善、非過去非未來非現在。何以故？憍尸迦！般若波羅蜜不取聲聞、辟支佛法，亦不捨凡人法。}@
%{当时佛陀对帝释天说：“是这样的，是这样的！憍尸迦！过去诸佛因为般若波罗蜜而证得无上正等正觉，过去诸佛的弟子也因为般若波罗蜜而证得须陀洹道，乃至阿罗汉、辟支佛道，未来现在世十方无量阿僧祇诸佛，因为般若波罗蜜而证得无上正等正觉。未来现在诸佛的弟子，也因为般若波罗蜜而证得须陀洹道，乃至辟支佛道。为什么呢？因为般若波罗蜜中广说三乘义，因为无相法；因为无生无灭法；因为无垢无净法；因为无作无起、不入不出、不增不损、不取不捨法。因为俗法所以不是第一义。为什么呢？因为般若波罗蜜非此非彼、非高非下、非等非不等、非相非无相、非世间非出世间、非有漏非无漏、非有为非无为、非善非不善、非过去非未来非现在。为什么呢？憍尸迦！般若波罗蜜不取声闻、辟支佛法，也不舍弃凡人法。”}%

@{釋提桓因白佛言：世尊！菩薩摩訶薩行般若波羅蜜，知一切眾生心，亦不得眾生，乃至知者、見者亦不得。是菩薩不得色、不得受想行識，不得眼乃至意，不得色乃至法，不得眼觸因緣生受乃至意觸因緣生受，不得四念處乃至十八不共法，不得阿耨多羅三藐三菩提，不得諸佛法，不得佛。何以故？般若波羅蜜不為得法故出。何以故？般若波羅蜜性無所有、不可得。所用法不可得，處亦不可得。}@
%{帝释天对佛陀说：“世尊！菩萨摩诃萨修习般若波罗蜜，知道一切众生的心，但却不能执着于众生，乃至知道者、看见者也不能执着。这个菩萨不执着色，不执着受想行识，不执着眼，乃至意，不执着色，乃至法，不执着眼触因缘生受，乃至意触因缘生受，不执着四念处，乃至十八不共法，不执着无上正等正觉，不执着诸佛法，不执着佛。为什么呢？因为般若波罗蜜不是为了得到法而修习的。为什么呢？因为般若波罗蜜的本质是无所有、不可得。所用法不可得，处也不可得。”}%

@{佛告釋提桓因言：如是，如是！憍尸迦！如汝所說，菩薩摩訶薩長夜行般若波羅蜜，阿耨多羅三藐三菩提不可得，何況菩薩及菩薩法。}@
%{佛陀对帝释天说：“是这样的，是这样的！憍尸迦！正如你所说，菩萨摩诃萨长夜修习般若波罗蜜，无上正等正觉不可得，何况菩萨及菩萨法。”}%

@{爾時釋提桓因白佛言：世尊！菩薩摩訶薩但行般若波羅蜜，不行餘波羅蜜耶？}@
%{当时帝释天对佛陀说：“世尊！菩萨摩诃萨只修习般若波罗蜜，不修习其他的波罗蜜吗？”}%

@{佛告釋提桓因言：憍尸迦！菩薩盡行六波羅蜜法，以無所得故，行檀那波羅蜜不得施者、不得受者、不得財物，行尸羅波羅蜜不得戒、不得持戒人、不得破戒人，乃至行般若波羅蜜不得智慧、不得智慧人、不得無智慧人。憍尸迦！菩薩摩訶薩行布施時，般若波羅蜜為作明導，能具足檀那波羅蜜。菩薩摩訶薩行持戒時，般若波羅蜜為作明導，能具足尸羅波羅蜜。菩薩摩訶薩行忍辱時，般若波羅蜜為作明導，能具足羼提波羅蜜。菩薩摩訶薩行精進時，般若波羅蜜為作明導，能具足毘梨耶波羅蜜。菩薩摩訶薩行禪那時，般若波羅蜜為作明導，能具足禪那波羅蜜。菩薩摩訶薩觀諸法時，般若波羅蜜為作明導，能具足般若波羅蜜。一切法以無所得故，所謂色乃至一切種智。憍尸迦！譬如閻浮提諸樹，種種葉、種種華、種種果、種種色，其蔭無差別。諸波羅蜜入般若波羅蜜中，至薩婆若無差別亦如是，以無所得故。}@
%{佛陀对帝释天说：“憍尸迦！菩萨修习六波罗蜜法，因为无所得，所以修习布施波罗蜜时，不执着施者、不执着受者、不执着财物，修习持戒波罗蜜时，不执着戒律、不执着持戒者、不执着破戒者，乃至修习般若波罗蜜时，不执着智慧、不执着智慧者、不执着无智慧者。憍尸迦！菩萨摩诃萨修习布施时，般若波罗蜜为其指明方向，能圆满布施波罗蜜。菩萨摩诃萨修习持戒时，般若波罗蜜为其指明方向，能圆满持戒波罗蜜。菩萨摩诃萨修习忍辱时，般若波罗蜜为其指明方向，能圆满忍辱波罗蜜。菩萨摩诃萨修习精进时，般若波罗蜜为其指明方向，能圆满精进波罗蜜。菩萨摩诃萨修习禅那时，般若波罗蜜为其指明方向，能圆满禅那波罗蜜。菩萨摩诃萨观照诸法时，般若波罗蜜为其指明方向，能圆满般若波罗蜜。一切法以无所得故，所谓色，乃至一切种智。憍尸迦！譬如阎浮提上的树木，各种树叶、各种花朵、各种果实、各种颜色，它们的树荫没有区别。诸波罗蜜融入般若波罗蜜中，到达无上正等正觉时，也无差别，因为无所得。”}%

@{釋提桓因白佛言：世尊！般若波羅蜜大功德成就。世尊！般若波羅蜜一切功德成就。世尊！般若波羅蜜無量功德成就、無邊功德成就、無等功德成就。世尊！若有善男子、善女人書是般若波羅蜜經卷，恭敬供養尊重讚歎，華香乃至幡蓋，如般若波羅蜜所說正憶念。復有善男子、善女人書般若波羅蜜經卷與他人。其福何所為多？}@
%{帝释天对佛陀说：“世尊！般若波罗蜜有巨大功德成就。世尊！般若波罗蜜一切功德成就。世尊！般若波罗蜜无量功德成就、无边功德成就、无等功德成就。世尊！如果有善男子、善女人抄写这部般若波罗蜜经卷，恭敬供养、尊重赞叹，以花香，乃至幡盖，如般若波罗蜜所说，正念忆持。如果有善男子、善女人抄写般若波罗蜜经卷给别人。他们的福报哪个更大？”}%

@{佛告釋提桓因：憍尸迦！我還問汝，隨汝意報我。若有善男子善女人供養諸佛舍利，恭敬尊重讚歎華香乃至幡蓋。若復有人分舍利如芥子許與他人，令供養恭敬尊重讚歎，華香乃至幡蓋。其福何所為多？}@
%{佛陀对帝释天说：“憍尸迦！我再问你，你根据自己的理解回答我。如果有善男子、善女人供养诸佛舍利，恭敬尊重赞叹，以花香，乃至幡盖。如果有其他人分舍利像芥子一样多给别人，让他们供养、恭敬、尊重、赞叹，以花香，乃至幡盖。他们的福报哪个更大？”}%

@{釋提桓因白佛言：世尊！如我從佛聞法中義，有善男子、善女人自供養舍利乃至幡蓋。若復有人分舍利如芥子許與他人令供養，其福甚多。世尊！佛見是福利眾生故，入金剛三昧中碎金剛身作末舍利。何以故？有人佛滅度後供養佛舍利乃至如芥子許，其福報無邊乃至盡苦。}@
%{帝释天对佛陀说：“世尊！正如我从佛陀听法中所理解的，如果有善男子、善女人自己供养舍利，乃至幡盖。如果有其他人分舍利像芥子一样多给别人，让他们供养，他们的福报就更大。世尊！佛陀为了利益众生，进入金刚三昧中，破碎金刚之身，化作舍利。为什么呢？因为有人在佛陀灭度后供养佛陀舍利，乃至像芥子一样多，他们的福报无边，直到彻底消除苦难。”}%
@{佛告釋提桓因言：如是，如是！憍尸迦！若善男子、善女人書般若波羅蜜經卷，供養恭敬，香花乃至幡蓋。}@
%{佛对释提桓因说：没错，没错！憍尸迦！如果善男善女抄写般若波罗蜜经卷，供养恭敬，用香花等等装饰供奉。}%
@{若復有人書般若波羅蜜經卷與他人令學，是善男子、善女人其福甚多。}@
%{如果有人抄写般若波罗蜜经卷给别人学习，这些善男善女福报就很多。}%
@{復次，憍尸迦！善男子、善女人如般若波羅蜜中義為他人說，開示分別令易解。}@
%{还有，憍尸迦！善男善女按照般若波罗蜜经里面的意思给别人讲解，开示说明，让别人容易理解。}%
@{是善男子、善女人，勝於前善男子、善女人功德所從聞般若波羅蜜，當視其人如佛，亦如高勝梵行人。}@
%{这些善男善女，功德胜过那些只听闻般若波罗蜜的善男善女，应该把他们看作佛，也像高尚的修行者一样。}%
@{何以故？當知般若波羅蜜即是佛，般若波羅蜜不異佛，佛不異般若波羅蜜。}@
%{为什么呢？要知道，般若波罗蜜就是佛，般若波罗蜜跟佛没有区别，佛跟般若波罗蜜没有区别。}%
@{過去未來現在諸佛，皆從般若波羅蜜中學，得阿耨多羅三藐三菩提及高勝梵行人。}@
%{过去、未来、现在所有的佛，都是从般若波罗蜜中学习，获得无上正等正觉和高尚的修行者。}%
@{高勝梵行人者，所謂阿惟越致菩薩摩訶薩，亦學是般若波羅蜜，當得阿耨多羅三藐三菩提。}@
%{高尚的修行者，就是说阿惟越致菩萨摩诃萨，他们也学习般若波罗蜜，就会获得无上正等正觉。}%
@{聲聞人學是般若波羅蜜，得阿羅漢道。}@
%{声闻人学习般若波罗蜜，就会获得阿罗汉道。}%
@{求辟支佛道人學是般若波羅蜜，得辟支佛道。}@
%{想要获得辟支佛道的人学习般若波罗蜜，就会获得辟支佛道。}%
@{菩薩學是般若波羅蜜，得入菩薩位。}@
%{菩萨学习般若波罗蜜，就会进入菩萨位。}%
@{以是故，憍尸迦！善男子、善女人欲供養現在佛，恭敬尊重讚歎，花香乃至幡蓋，當供養般若波羅蜜。}@
%{所以，憍尸迦！善男善女想要供养现在的佛，恭敬尊重赞叹，用香花等等装饰供奉，就应该供养般若波罗蜜。}%
@{我見是利益，初得阿耨多羅三藐三菩提時作是念：誰有可供養恭敬尊重讚歎依止住者？}@
%{我看到这种利益，刚获得无上正等正觉的时候就心想：谁值得我供养恭敬尊重赞叹，依靠住呢？}%
@{憍尸迦！我於一切世間中，若天若魔若梵、若沙門婆羅門中，不見與我等者，何況有勝者。}@
%{憍尸迦！我在所有世间，无论是天人、魔、梵，还是沙门婆罗门，都没有看到跟我和我一样的，更别说有比我更胜的了。}%
@{我又自思念：我所得法自致作佛。}@
%{我又自己思考：我获得的这种法，自然而然地使我成佛。}%
@{我供養是法，恭敬尊重讚歎，當依止住。}@
%{我供养这种法，恭敬尊重赞叹，应该依靠住。}%
@{何等是法？所謂般若波羅蜜。}@
%{什么法呢？就是说般若波罗蜜。}%
@{憍尸迦！我自供養是般若波羅蜜，恭敬尊重讚歎已，依止住。}@
%{憍尸迦！我自己已经供养般若波罗蜜，恭敬尊重赞叹，依靠住。}%
@{何況善男子、善女人欲得阿耨多羅三藐三菩提，而不供養般若波羅蜜，恭敬尊重讚歎，花香瓔珞乃至幡蓋？}@
%{何况善男善女想要获得无上正等正觉，却不供养般若波罗蜜，恭敬尊重赞叹，用香花等等装饰供奉呢？}%
@{何以故？般若波羅蜜中生諸菩薩摩訶薩，諸菩薩摩訶薩中生諸佛。}@
%{为什么呢？因为般若波罗蜜中产生出所有菩萨摩诃萨，所有菩萨摩诃萨中产生出所有佛。}%
@{以是故，憍尸迦！善男子、善女人，若求佛道、若求辟支佛道、若求聲聞道，皆應供養般若波羅蜜，恭敬尊重讚歎，花香乃至幡蓋。}@
%{所以，憍尸迦！善男善女，如果想要求佛道、想要求辟支佛道、想要求声闻道，都应该供养般若波罗蜜，恭敬尊重赞叹，用香花等等装饰供奉。}%


@{摩訶般若波羅蜜經法施品第三十八(丹十善品)}@
%{摩诃般若波罗蜜经法施品第三十八(丹十善品) }%


@{佛告釋提桓因言：憍尸迦！若有善男子、善女人，教一閻浮提人行十善道。}@
%{佛对释提桓因说：憍尸迦！如果善男善女教导一个阎浮提人行十善道。}%
@{於汝意云何，以是因緣故得福多不？}@
%{你觉得他们因为这个原因得到很多福报吗？}%


@{答言：甚多，世尊！}@
%{回答说：很多，世尊！}%


@{佛言：不如是善男子、善女人書持般若波羅蜜經卷，與他人令讀誦說，得福多。}@
%{佛说：不如这些善男善女抄写般若波罗蜜经卷，让别人读诵和讲解，得到的福报更多。}%
@{何以故？是般若波羅蜜中廣說諸無漏法，善男子、善女人從是中學，已學今學當學，入正法位中，已入今入當入，得須陀洹果，已得今得當得，乃至阿羅漢果。}@
%{为什么呢？因为般若波罗蜜中广泛地讲述了所有无漏法，善男善女从这里面学习，已经学习的、现在学习的、将要学习的，都进入正法位，已经进入的、现在进入的、将要进入的，都获得须陀洹果，已经获得的、现在获得的、将要获得的，直到阿罗汉果。}%
@{求辟支佛道亦如是。}@
%{想要获得辟支佛道也是这样。}%
@{諸菩薩摩訶薩求阿耨多羅三藐三菩提，入正法位中，已入今入當入，得阿耨多羅三藐三菩提，已得今得當得。}@
%{所有菩萨摩诃萨想要获得无上正等正觉，都进入正法位，已经进入的、现在进入的、将要进入的，都获得无上正等正觉，已经获得的、现在获得的、将要获得的。}%
@{憍尸迦！何等是無漏法？所謂四念處乃至八聖道分、四聖諦，內空乃至無法有法空，佛十力乃至十八不共法。}@
%{憍尸迦！什么是无漏法呢？就是说四念处直到八圣道分，四圣谛，内空直到无法有法空，佛十力直到十八不共法。}%
@{善男子、善女人學是法，得阿耨多羅三藐三菩提，已得今得當得。}@
%{善男善女学习这些法，就会获得无上正等正觉，已经获得的、现在获得的、将要获得的。}%
@{憍尸迦！若有善男子、善女人，教一人令得須陀洹果，是人得福德勝教一閻浮提人行十善道。}@
%{憍尸迦！如果善男善女教导一个人获得须陀洹果，这个人得到的福德胜过教导一个阎浮提人行十善道。}%
@{何以故？憍尸迦！教一閻浮提人行十善道，不離地獄、畜生、餓鬼苦。}@
%{为什么呢？憍尸迦！教导一个阎浮提人行十善道，不能脱离地狱、畜生、饿鬼的痛苦。}%
@{憍尸迦！教一人令得須陀洹果，離三惡道故。}@
%{憍尸迦！教导一个人获得须陀洹果，就能脱离三恶道。}%
@{乃至阿羅漢果、辟支佛道亦如是。}@
%{直到阿罗汉果、辟支佛道也是这样。}%
@{憍尸迦！若善男子、善女人，教一閻浮提人令得須陀洹果，斯陀含、阿那含、阿羅漢、辟支佛道。}@
%{憍尸迦！如果善男善女教导一个阎浮提人获得须陀洹果、斯陀含、阿那含、阿罗汉、辟支佛道。}%
@{不如善男子、善女人教一人令得阿耨多羅三藐三菩提得福多。}@
%{不如善男善女教导一个人获得无上正等正觉得到的福报多。}%
@{何以故？憍尸迦！以菩薩因緣故，生須陀洹乃至阿羅漢、辟支佛。}@
%{为什么呢？憍尸迦！因为菩萨的因缘，才会产生须陀洹直到阿罗汉、辟支佛。}%
@{以菩薩因緣故，生諸佛。}@
%{因为菩萨的因缘，才会产生所有佛。}%
@{以是因緣故，憍尸迦！當知善男子、善女人書般若波羅蜜經卷，與他人令書持讀誦說，得福多。}@
%{因为这个原因，憍尸迦！要知道，善男善女抄写般若波罗蜜经卷，让别人抄写、读诵、讲解，得到的福报很多。}%
@{何以故？是般若波羅蜜中廣說諸善法。}@
%{为什么呢？因为般若波罗蜜中广泛地讲述了所有善法。}%
@{是善法中學，便出生剎利大姓、婆羅門大姓、居士大家，四天王天乃至非有想非無想天，便有四念處乃至一切種智，便有須陀洹乃至阿羅漢、辟支佛，便有諸佛。}@
%{从这些善法中学习，就会出生刹利大姓、婆罗门大姓、居士大家，四天王天直到非有想非无想天，就会有四念处直到一切种智，就会有须陀洹直到阿罗汉、辟支佛，就会有所有佛。}%
@{憍尸迦！置一閻浮提人。}@
%{憍尸迦！放下一个阎浮提人。}%
@{若有善男子、善女人教四天下國土中眾生令行十善道。}@
%{如果善男善女教导四天下国土中的众生行十善道。}%
@{於汝意云何，是人以是因緣故，得福多不？}@
%{你觉得这个人因为这个原因得到很多福报吗？}%
@{答言：甚多，世尊！}@
%{回答说：很多，世尊！}%

@{佛言：不如善男子、善女人書般若波羅蜜經卷與他人，令書持讀誦說，得福多。餘如上說。憍尸迦！置四天下國土中眾生。若教小千國土中眾生令行十善道，亦如是。憍尸迦！置小千國土中眾生。若教二千中國土中眾生令行十善道。若有善男子、善女人書般若波羅蜜經卷，與他人令書持讀誦說，是人得福多。餘如上說。憍尸迦！置二千中國土中眾生。若教三千大千國土中所有眾生令行十善道。復有人書般若波羅蜜經卷，與他人令書持讀誦說，是人福德多。憍尸迦！置三千大千國土中眾生。若教如恒河沙等國土中所有眾生令行十善道。若復有人書般若波羅蜜經卷，與他人令書持讀誦說，其福多。餘如上說。}@
%{佛陀说：不如善男善女把般若波罗蜜多经卷抄写给别人，让他们抄写、持诵、读诵、宣说，这样得到的福报更多。其他的道理都跟上面说的一样。憍尸迦！假设把四天下国土中的众生都放在一起。如果教小千国土中的众生去实行十善道，也是一样的。憍尸迦！假设把小千国土中的众生都放在一起。如果教二千国土中的众生去实行十善道。如果有善男善女把般若波罗蜜多经卷抄写给别人，让他们抄写、持诵、读诵、宣说，这个人得到的福报更多。其他的道理都跟上面说的一样。憍尸迦！假设把二千国土中的众生都放在一起。如果教三千大千国土中所有的众生去实行十善道。再有人把般若波罗蜜多经卷抄写给别人，让他们抄写、持诵、读诵、宣说，这个人得到的福德更多。憍尸迦！假设把三千大千国土中的众生都放在一起。如果教像恒河沙那么多的国土中所有的众生去实行十善道。再有人把般若波罗蜜多经卷抄写给别人，让他们抄写、持诵、读诵、宣说，他的福报更多。其他的道理都跟上面说的一样。}%

@{復次，憍尸迦！有人教一閻浮提眾生，令立四禪、四無量心、四無色定、五神通。於汝意云何，是善男子、善女人福德多不？}@
%{再说，憍尸迦！如果有人教一阎浮提的众生，让他们建立四禅、四无量心、四无色定、五神通。你认为，这个善男善女得到的福德多吗？}%

@{釋提桓因言：甚多，世尊！}@
%{释提桓因说：很多，世尊！}%

@{佛言：不如是善男子、善女人書般若波羅蜜經卷與他人，令書持讀誦說，得福多。何以故？是般若波羅蜜中廣說諸善法。餘如上說。憍尸迦！置閻浮提中眾生。復置四天下國土中眾生、小千國土中眾生、二千中國土中眾生、三千大千國土中眾生。憍尸迦！若有人教十方如恒河沙等國土中眾生，令立四禪、四無量心、四無色定、五神通。於汝意云何？是人福德多不？}@
%{佛陀说：不如这个善男善女把般若波罗蜜多经卷抄写给别人，让他们抄写、持诵、读诵、宣说，这样得到的福报更多。为什么呢？因为般若波罗蜜多中广泛地阐述了各种善法。其他的道理都跟上面说的一样。憍尸迦！假设把阎浮提中的众生都放在一起。再把四天下国土中的众生、小千国土中的众生、二千国土中的众生、三千大千国土中的众生都放在一起。憍尸迦！如果有人教十方像恒河沙那么多的国土中的众生，让他们建立四禅、四无量心、四无色定、五神通。你认为，这个人得到的福德多吗？}%

@{答言：甚多，世尊！}@
%{回答说：很多，世尊！}%

@{佛言：不如是善男子、善女人書般若波羅蜜經卷與他人，令書持讀誦說，得福多。何以故？是般若波羅蜜中廣說諸善法。餘如上說。}@
%{佛陀说：不如这个善男善女把般若波罗蜜多经卷抄写给别人，让他们抄写、持诵、读诵、宣说，这样得到的福报更多。为什么呢？因为般若波罗蜜多中广泛地阐述了各种善法。其他的道理都跟上面说的一样。}%

@{復次，憍尸迦！若有善男子、善女人受是般若波羅蜜，持讀誦說、正憶念。是人福德勝教閻浮提人行十善道，立四禪、四無量心、四無色定、五神通。正憶念者，受持親近般若波羅蜜乃至正憶念，不以二法不以不二法；受持親近禪那波羅蜜、毘梨耶波羅蜜、羼提波羅蜜、尸羅波羅蜜、檀那波羅蜜乃至正憶念，不以二法不以不二法；為阿耨多羅三藐三菩提，正憶念內空乃至一切種智，不以二法不以不二法。}@
%{再说，憍尸迦！如果有善男善女接受了般若波罗蜜多，持诵、读诵、宣说，并且正念观照。这个人得到的福德胜过教阎浮提人实行十善道，建立四禅、四无量心、四无色定、五神通。正念观照的人，接受、亲近般若波罗蜜多，直到正念观照，不执着于二法，也不执着于不二法；接受、亲近禅那波罗蜜多、精进波罗蜜多、忍辱波罗蜜多、持戒波罗蜜多、布施波罗蜜多，直到正念观照，不执着于二法，也不执着于不二法；为了阿耨多罗三藐三菩提，正念观照内空，直到一切种智，不执着于二法，也不执着于不二法。}%

@{復次，憍尸迦！若有善男子、善女人，為他人種種因緣演說般若波羅蜜義，開示分別令易解。憍尸迦！何等是般若波羅蜜義？憍尸迦！般若波羅蜜義者，不應以二相觀、不應以不二相觀，非有相非無相，不入不出、不增不損、不垢不淨、不生不滅、不取不捨，不住非不住，非實非虛、非合非散，非著非不著、非因非不因、非法非不法、非如非不如、非實際非不實際。憍尸迦！若善男子、善女人能以是般若波羅蜜義為他人種種因緣演說，開示分別令易解，是善男子、善女人所得福德甚多，勝自受持般若波羅蜜，親近讀誦說、正憶念。}@
%{再说，憍尸迦！如果有善男善女，为了他人的各种缘故，演说般若波罗蜜多的意义，开示、分别，使他们容易理解。憍尸迦！什么是般若波罗蜜多的意义？憍尸迦！般若波罗蜜多的意义，不应该用二相来观察，也不应该用不二相来观察，既不是有相，也不是无相，不入不出，不增不减，不垢不净，不生不灭，不取不舍，不住也不离住，既不是实相，也不是虚相，既不聚合，也不散乱，既不执着，也不不执着，既不是因，也不是非因，既不是法，也不是非法，既不像，也不不像，既不是实际，也不是非实际。憍尸迦！如果善男善女能用这种般若波罗蜜多的意义，为了他人的各种缘故，演说、开示、分别，使他们容易理解，这个善男善女得到的福德很多，胜过自己持诵、读诵、宣说、正念观照般若波罗蜜多。}%

@{復次，憍尸迦！若有善男子、善女人，自受持般若波羅蜜，親近讀誦說、正憶念，亦為他人種種因緣演說般若波羅蜜義，開示分別令易解。是善男子、善女人所得功德甚多。}@
%{再说，憍尸迦！如果有善男善女，自己持诵、读诵、宣说、正念观照般若波罗蜜多，也为了他人的各种缘故，演说般若波罗蜜多的意义，开示、分别，使他们容易理解。这个善男善女得到的功德很多。}%

@{釋提桓因白佛言：世尊！善男子、善女人應如是演說般若波羅蜜義，開示分別令易解。}@
%{释提桓因对佛陀说：世尊！善男善女应该这样演说般若波罗蜜多的意义，开示、分别，使他们容易理解。}%

@{佛語釋提桓因言：如是，憍尸迦！是善男子、善女人應如是演說般若波羅蜜義，開示分別令易解。憍尸迦！善男子、善女人如是演說般若波羅蜜義，開示分別令易解，得無量無邊阿僧祇福德。若有善男子、善女人供養十方無量阿僧祇諸佛，盡其壽命隨其所須，恭敬尊重讚歎，花香乃至幡蓋供養。若復有善男子、善女人，種種因緣為他人廣說般若波羅蜜義，開示分別令易解。是善男子、善女人功德甚多。何以故？諸過去未來現在佛，皆於是般若波羅蜜中學，得阿耨多羅三藐三菩提，已得今得當得。復次，憍尸迦！若善男子、善女人於無量無邊阿僧祇劫行檀那波羅蜜。不如是善男子、善女人以般若波羅蜜為他人演說其義，開示分別令易解，其福甚多，以無所得故。云何名有所得？憍尸迦！若菩薩摩訶薩用有所得故布施，布施時作是念：我與彼受所施者物。是名得檀那，不得波羅蜜；我持戒此是戒。是名得戒，不得波羅蜜；我忍辱，為是人忍辱。是名得忍辱，不得波羅蜜；我精進，為是事勤精進。是名得精進，不得波羅蜜；我修禪那，所修是禪那。是名得禪那，不得波羅蜜；我修慧，所修是慧。是名得慧，不得波羅蜜。憍尸迦！是善男子、善女人如是行者，不得具足檀那波羅蜜、尸羅波羅蜜、羼提波羅蜜、毘梨耶波羅蜜、禪那波羅蜜、般若波羅蜜。}@
%{佛陀对释提桓因说：是的，憍尸迦！这个善男善女应该这样演说般若波罗蜜多的意义，开示、分别，使他们容易理解。憍尸迦！善男善女这样演说般若波罗蜜多的意义，开示、分别，使他们容易理解，就能得到无量无边阿僧祇的福德。如果有善男善女供养十方无量无边阿僧祇的诸佛，尽其寿命，随其所需，恭敬尊重赞叹，用花香乃至幡盖供养。如果再有善男善女，为了他人的各种缘故，广泛地演说般若波罗蜜多的意义，开示、分别，使他们容易理解。这个善男善女得到的功德很多。为什么呢？因为过去、未来、现在的所有佛陀，都在般若波罗蜜多中学习，得到阿耨多罗三藐三菩提，已经得到、现在得到、将来也会得到。再说，憍尸迦！如果善男善女在无量无边阿僧祇劫中修行布施波罗蜜多。不如这个善男善女用般若波罗蜜多，为他人演说它的意义，开示、分别，使他们容易理解，他的福报更多，因为没有所得。什么是有所得呢？憍尸迦！如果菩萨摩诃萨为了有所得而布施，布施的时候这样想：我给那个接受布施的人东西。这叫做得到布施，而得不到波罗蜜多；我持戒，这是戒。这叫做得到戒，而得不到波罗蜜多；我忍辱，为了这个人忍辱。这叫做得到忍辱，而得不到波罗蜜多；我精进，为了这件事勤精进。这叫做得到精进，而得不到波罗蜜多；我修禅那，我修的是禅那。这叫做得到禅那，而得不到波罗蜜多；我修慧，我修的是慧。这叫做得到慧，而得不到波罗蜜多。憍尸迦！这个善男善女这样修行，得不到圆满的布施波罗蜜多、持戒波罗蜜多、忍辱波罗蜜多、精进波罗蜜多、禅那波罗蜜多、般若波罗蜜多。}%
@{釋提桓因白佛言：世尊！菩薩摩訶薩云何修具足檀那波羅蜜、尸羅波羅蜜、羼提波羅蜜、毘梨耶波羅蜜、禪那波羅蜜、般若波羅蜜？}@
%{释提桓因对佛陀说：世尊！菩萨摩诃萨要怎样才能修满六度，也就是布施、持戒、忍辱、精进、禅定、智慧呢？}%

@{佛告釋提桓因言：菩薩摩訶薩布施時，不得與者、不得受者、不得所施物，是人得具足檀那波羅蜜。乃至修般若波羅蜜時，不得智、不得所修智，是人得具足般若波羅蜜。憍尸迦！是為菩薩摩訶薩具足檀那波羅蜜乃至般若波羅蜜。善男子、善女人如是行般若波羅蜜，當為他人演說其義，開示分別令易解。禪那波羅蜜、毘梨耶波羅蜜、羼提波羅蜜、尸羅波羅蜜、檀那波羅蜜，演說其義，開示分別令易解。何以故？憍尸迦！未來世當有善男子、善女人，欲說般若波羅蜜而說相似般若波羅蜜。有善男子、善女人發阿耨多羅三藐三菩提心，聞是相似般若波羅蜜，失正道。善男子、善女人應為是人具足演說般若波羅蜜義，開示分別令易解。}@
%{佛陀对释提桓因说：菩萨摩诃萨在布施的时候，不应该有施者、受者、施予物的概念，这样才能修满布施波罗蜜。同样地，在修智慧波罗蜜的时候，不应该有智慧、修智慧的概念，这样才能修满智慧波罗蜜。憍尸迦！这就是菩萨摩诃萨修满六度的方式。善男子、善女人应该这样修行智慧波罗蜜，并为他人讲解智慧波罗蜜的意义，详细解释，让其更容易理解。禅定、精进、忍辱、持戒、布施，也应该这样讲解，详细解释，让其更容易理解。为什么呢？憍尸迦！未来世将会有一些善男子、善女人，想要讲智慧波罗蜜，却讲的是似是而非的智慧波罗蜜。有一些善男子、善女人发起了无上正等正觉的心，听到这种似是而非的智慧波罗蜜，就会失去正道。善男子、善女人应该为这些人完整地讲解智慧波罗蜜的意义，详细解释，让其更容易理解。}%

@{釋提桓因白佛言：世尊！何等是相似般若波羅蜜？}@
%{释提桓因对佛陀说：世尊！什么是似是而非的智慧波罗蜜呢？}%

@{佛言：有善男子、善女人說有所得般若波羅蜜，是為相似般若波羅蜜。}@
%{佛陀说：有一些善男子、善女人说的是有所得的智慧波罗蜜，这就是似是而非的智慧波罗蜜。}%

@{釋提桓因白佛言：世尊！云何善男子、善女人說有所得般若波羅蜜，是為相似般若波羅蜜？}@
%{释提桓因对佛陀说：世尊！善男子、善女人怎样说的是有所得的智慧波罗蜜，从而导致他们修的是似是而非的智慧波罗蜜呢？}%

@{佛言：善男子、善女人說有所得般若波羅蜜，是為相似般若波羅蜜。相似般若波羅蜜者，說色無常。作是言：能如是行，是行般若波羅蜜。行者求色無常，是為行相似般若波羅蜜。說受想行識無常，作是言：能如是行，是行般若波羅蜜。行者求受想行識無常，是為行相似般若波羅蜜。說眼無常乃至說意無常，說色無常乃至說法無常。說眼界無常，色界、眼識界無常，乃至說意界、法界、意識界無常。說地種無常乃至說識種無常。說眼識界無常乃至說意識界無常。說眼觸無常乃至說意觸無常。說眼觸因緣生受無常乃至說意觸因緣生受無常。廣說如五陰。說色苦乃至說意觸因緣生受苦。說色無我乃至說意觸因緣生受無我。皆如五陰說。行者行檀那波羅蜜時，為說色無常、苦、無我，乃至意觸因緣生受說無常、苦、無我。尸羅波羅蜜乃至般若波羅蜜亦如是。行四禪、四無量心、四無色定，為說無常、苦、無我。行四念處，為說無常、苦、無我。乃至行薩婆若時，為說無常、苦、無我。作如是教：能如是行者，是為行般若波羅蜜。憍尸迦！是名相似般若波羅蜜。}@
%{佛陀说：善男子、善女人说的是有所得的智慧波罗蜜，这就是似是而非的智慧波罗蜜。似是而非的智慧波罗蜜，就是说色无常。他们会说：能够这样修行，就是修行智慧波罗蜜。修行者追求色无常，这就是修行似是而非的智慧波罗蜜。他们会说受想行识无常，并说：能够这样修行，就是修行智慧波罗蜜。修行者追求受想行识无常，这就是修行似是而非的智慧波罗蜜。他们会说眼无常，一直说到意无常，说色无常，一直说到法无常。他们会说眼界无常，色界、眼识界无常，一直说到意界、法界、意识界无常。他们会说地种无常，一直说到识种无常。他们会说眼识界无常，一直说到意识界无常。他们会说眼触无常，一直说到意触无常。他们会说眼触因缘生受无常，一直说到意触因缘生受无常。广泛地说，就像五蕴一样。他们会说色苦，一直说到意触因缘生受苦。他们会说色无我，一直说到意触因缘生受无我。这些都和五蕴所说的一样。修行者在修行布施波罗蜜的时候，会说色无常、苦、无我，一直说到意触因缘生受无常、苦、无我。持戒波罗蜜，一直到智慧波罗蜜，也是这样。在修行四禅、四无量心、四无色定的时候，会说无常、苦、无我。在修行四念处的时候，会说无常、苦、无我。一直到修行如来的时候，会说无常、苦、无我。他们会这样教导：能够这样修行的人，就是修行智慧波罗蜜。憍尸迦！这就是似是而非的智慧波罗蜜。}%

@{復次，憍尸迦！若是善男子、善女人當來世說相似般若波羅蜜，作是言：汝善男子、善女人修行般若波羅蜜，汝修行般若波羅蜜時當得初地乃至當得十地。禪那波羅蜜乃至檀那波羅蜜亦如是。行者以相似有所得、以總相修是般若波羅蜜。憍尸迦！是名相似般若波羅蜜。}@
%{其次，憍尸迦！如果善男子、善女人在未来世讲似是而非的智慧波罗蜜，会这样说：你们善男子、善女人修行智慧波罗蜜，你们修行智慧波罗蜜的时候，将会得到初地，一直到得到十地。禅定波罗蜜，一直到布施波罗蜜，也是这样。修行者以似是而非的有所得、以总相来修智慧波罗蜜。憍尸迦！这就是似是而非的智慧波罗蜜。}%

@{復次，憍尸迦！善男子、善女人欲說般若波羅蜜，作是言：汝善男子、善女人修行般若波羅蜜已，當過聲聞、辟支佛地。是名相似般若波羅蜜。}@
%{其次，憍尸迦！善男子、善女人想要讲智慧波罗蜜，会这样说：你们善男子、善女人修行智慧波罗蜜以后，将会超过声闻、辟支佛地。这就是似是而非的智慧波罗蜜。}%

@{復次，憍尸迦！善男子、善女人為求佛道者如是說：汝善男子、善女人修行般若波羅蜜已，入菩薩位得無生法忍，得無生忍已便住菩薩神通，從一佛國至一佛國，供養諸佛，恭敬尊重讚歎。如是說者，是名相似般若波羅蜜。}@
%{其次，憍尸迦！善男子、善女人为了帮助那些想要成佛的人，会这样说：你们善男子、善女人修行智慧波罗蜜以后，就会进入菩萨位，得到无生法忍，得到无生忍以后，就会拥有菩萨的神通，从一佛国到一佛国，供养诸佛，恭敬尊重赞叹。这样说的人，就是讲似是而非的智慧波罗蜜。}%

@{復次，憍尸迦！善男子、善女人為求佛道者如是說：汝善男子、善女人學是般若波羅蜜，受持讀誦說、正憶念，當得無量無邊阿僧祇功德。如是說者，是名相似般若波羅蜜。復次，善男子、善女人為求佛道者如是說：如過去未來現在諸佛功德善本，從初發心至成得佛，都合集迴向阿耨多羅三藐三菩提。如是說者，是名相似般若波羅蜜。}@
%{其次，憍尸迦！善男子、善女人为了帮助那些想要成佛的人，会这样说：你们善男子、善女人学习智慧波罗蜜，持诵、读诵、讲解、正念，将会得到无量无边阿僧祇功德。这样说的人，就是讲似是而非的智慧波罗蜜。其次，善男子、善女人为了帮助那些想要成佛的人，会这样说：就像过去、未来、现在诸佛的功德善根，从初发心到成佛，都汇集起来回向无上正等正觉。这样说的人，就是讲似是而非的智慧波罗蜜。}%
@{釋提桓因白佛言：世尊！云何善男子、善女人為求佛道者不說相似般若波羅蜜？}@
%{释提桓因对佛说：世尊！怎么才能让那些想求佛道的人，不讲相似般若波罗蜜呢？}%

@{佛言：若善男子、善女人為求佛道者說般若波羅蜜：善男子！汝修行般若波羅蜜，莫觀色無常。何以故？色，色性空。是色性非法，若非法即名為般若波羅蜜。般若波羅蜜中色非常非無常。何以故？是中色尚不可得，何況常無常。憍尸迦！善男子、善女人如是說者，是名不說相似般若波羅蜜。受想行識亦如是。}@
%{佛说：如果有人想求佛道，就告诉他：善男子！你修行般若波罗蜜，不要执着于色法无常。为什么呢？因为色法，色法的本质是空。色法的本质是非法，如果是非法，就叫做般若波罗蜜。在般若波罗蜜中，色法既不是常，也不是无常。为什么呢？因为色法本身就不可得，更何况常和无常呢。憍尸迦！如果善男子、善女人这样说，这才是真正的“不讲相似般若波罗蜜”。受、想、行、识也是一样的。}%

@{復次，憍尸迦！善男子、善女人為求佛道者說：汝，善男子！修行般若波羅蜜，於諸法莫有所過、莫有所住。何以故？般若波羅蜜中無有法可過可住。所以者何？一切法自性空。自性空是非法，若非法即是般若波羅蜜。般若波羅蜜中無有法可入可出、可生可滅。憍尸迦！是善男子、善女人如是說，是名不說相似般若波羅蜜。廣說如上。與相似相違，是名不說相似般若波羅蜜。如是，憍尸迦！善男子、善女人應如是演說般若波羅蜜義。若如是說般若波羅蜜義，所得功德勝於前者。}@
%{其次，憍尸迦！如果有人想求佛道，就告诉他：善男子！你修行般若波罗蜜，对所有法不要执着，不要停留。为什么呢？因为在般若波罗蜜中，没有可以执着停留的法。为什么呢？因为所有法，其本质都是空。本质空就是非法，如果是非法，就是般若波罗蜜。在般若波罗蜜中，没有可以进入、可以出去、可以生、可以灭的法。憍尸迦！如果善男子、善女人这样说，这才是真正的“不讲相似般若波罗蜜”。详细地说，如上所说。与相似相违背，才是真正的“不讲相似般若波罗蜜”。所以，憍尸迦！善男子、善女人应该这样演说般若波罗蜜的意义。如果这样说般若波罗蜜的意义，得到的功德比以前更大。}%

@{復次，憍尸迦！閻浮提中所有眾生皆教令得須陀洹。於汝意云何，是人得福多不？}@
%{其次，憍尸迦！如果教导整个阎浮提的所有众生，让他们都证得须陀洹果。你觉得这个人得福多吗？}%

@{答言：甚多，世尊！}@
%{回答说：很多，世尊！}%

@{佛言：不如是善男子、善女人以般若波羅蜜為他人種種因緣演說其義，開示分別令易解，如是言：善男子、善女人！汝來受是般若波羅蜜，勤誦讀說、正憶念，如般若波羅蜜中所說行。何以故？是般若波羅蜜中出生諸須陀洹。憍尸迦！置閻浮提中眾生，復置四天下眾生，小千國土、二千中國土、三千大千國土眾生。若有人教十方如恒河沙國土中眾生，盡教令得須陀洹。於汝意云何，是人得福多不？}@
%{佛说：还不如善男子、善女人用般若波罗蜜，为他人各种因缘演说其意义，开示分别，让他们容易理解，这样说：善男子、善女人！你们来接受这个般若波罗蜜，勤奋地诵读、说、正念，按照般若波罗蜜中所说的去做。为什么呢？因为这个般若波罗蜜中，会产生许多须陀洹果。憍尸迦！不只是阎浮提的众生，还有四天下的众生，小千世界、二千世界、三千大千世界的众生。如果有人教导十方世界，如恒河沙数世界中的众生，全部教导他们证得须陀洹果。你觉得这个人得福多吗？}%

@{答言：甚多，世尊！}@
%{回答说：很多，世尊！}%

@{佛言：不如是善男子、善女人以般若波羅蜜為他人種種因緣演說其義，開示分別令易解，如是言：善男子！汝來受是般若波羅蜜，勤誦讀說、正憶念，如般若波羅蜜中所說行？何以故。般若波羅蜜中出生諸須陀洹。}@
%{佛说：还不如善男子、善女人用般若波罗蜜，为他人各种因缘演说其意义，开示分别，让他们容易理解，这样说：善男子！你们来接受这个般若波罗蜜，勤奋地诵读、说、正念，按照般若波罗蜜中所说的去做？为什么呢？因为般若波罗蜜中会产生许多须陀洹果。}%

@{復次，憍尸迦！若有善男子、善女人教閻浮提中人令得斯陀含、阿那含、阿羅漢。於汝意云何，是人得福多不？}@
%{其次，憍尸迦！如果善男子、善女人教导阎浮提的人，让他们证得斯陀含果、阿那含果、阿罗汉果。你觉得这个人得福多吗？}%

@{答言：甚多，世尊！}@
%{回答说：很多，世尊！}%

@{佛言：不如是善男子、善女人以般若波羅蜜為他人種種因緣演說其義，開示分別令易解，如是言：善男子！汝來受是般若波羅蜜，勤誦讀說、正憶念，如般若波羅蜜中所說行。何以故？般若波羅蜜中出生諸斯陀含、阿那含、阿羅漢故。乃至十方如恒河沙等國土中眾生，亦如是。}@
%{佛说：还不如善男子、善女人用般若波罗蜜，为他人各种因缘演说其意义，开示分别，让他们容易理解，这样说：善男子！你们来接受这个般若波罗蜜，勤奋地诵读、说、正念，按照般若波罗蜜中所说的去做。为什么呢？因为般若波罗蜜中会产生许多斯陀含果、阿那含果、阿罗汉果。乃至十方世界，如恒河沙数世界中的众生，也是一样的。}%

@{復次，憍尸迦！若善男子、善女人教一閻浮提中眾生令得辟支佛道。於汝意云何，是人得福多不？}@
%{其次，憍尸迦！如果善男子、善女人教导一个阎浮提的众生，让他证得辟支佛道。你觉得这个人得福多吗？}%

@{答言：甚多，世尊！}@
%{回答说：很多，世尊！}%

@{佛言：不如是善男子、善女人以般若波羅蜜為他人種種因緣演說其義，開示分別令易解，如是言：善男子！汝來受是般若波羅蜜，勤讀誦解說、正憶念，如般若波羅蜜中所說行。何以故？般若波羅蜜中出生諸辟支佛道故。四天下乃至十方如恒河沙等國土中眾生，亦如是。}@
%{佛说：还不如善男子、善女人用般若波罗蜜，为他人各种因缘演说其意义，开示分别，让他们容易理解，这样说：善男子！你们来接受这个般若波罗蜜，勤奋地诵读、理解、解释、正念，按照般若波罗蜜中所说的去做。为什么呢？因为般若波罗蜜中会产生许多辟支佛道。四天下的众生，乃至十方世界，如恒河沙数世界中的众生，也是一样的。}%

@{復次，憍尸迦！善男子、善女人教一閻浮提中眾生，令發阿耨多羅三藐三菩提心。於汝意云何，是人得福多不？}@
%{其次，憍尸迦！如果善男子、善女人教导一个阎浮提的众生，让他发阿耨多罗三藐三菩提心。你觉得这个人得福多吗？}%

@{答言：甚多，世尊！}@
%{回答说：很多，世尊！}%

@{佛言：不如是善男子、善女人以般若波羅蜜為他人種種因緣演說其義，開示分別令易解，亦如是言：汝當隨般若波羅蜜中學，當得一切智法。汝若得一切智法，汝便得修行般若波羅蜜增益具足。若得修行般若波羅蜜增益具足，汝當得阿耨多羅三藐三菩提。何以故？憍尸迦！般若波羅蜜中生諸初發意菩薩摩訶薩故。乃至十方如恒河沙等國土，亦如是。}@
%{佛说：还不如善男子、善女人用般若波罗蜜，为他人各种因缘演说其意义，开示分别，让他们容易理解，也这样说：你应该按照般若波罗蜜中学习，你就能获得一切智法。如果你获得了所有智法，你就能修行般若波罗蜜，使它更圆满。如果你修行般若波罗蜜更圆满，你就能获得阿耨多罗三藐三菩提。为什么呢？憍尸迦！因为般若波罗蜜中，会产生许多初发心菩萨摩诃萨。乃至十方世界，如恒河沙数世界，也是一样的。}%
@{復次，憍尸迦！善男子、善女人教一閻浮提中眾生令住阿惟越致地。於汝意云何，是人福德多不？}@
%{再说，憍尸迦！如果有人教导一个世界中的众生，让他们达到阿惟越致的地位，你认为这个人福德多吗？}%

@{答言：甚多，世尊！}@
%{回答说：很多，世尊！}%

@{佛言：不如是善男子、善女人以般若波羅蜜為他人種種因緣演說其義，開示分別令易解，亦如是言：汝來，善男子！受是般若波羅蜜，乃至如般若波羅蜜中所說行，汝便得一切智法。得一切智法已，乃至便得阿耨多羅三藐三菩提。何以故？般若波羅蜜中生諸菩薩摩訶薩阿惟越致地故。乃至十方如恒河沙等國土，亦如是。}@
%{佛陀说：不如那些善男子、善女人用般若波罗蜜为他人讲解各种缘由，解释说明，使他们容易理解，并且这样说：“你过来，善男子！接受这个般若波罗蜜，一直到如般若波罗蜜中所说那样去实践，你就能得到一切智法。得到了所有智法以后，就能得到无上正等正觉。为什么呢？因为般若波罗蜜能使所有菩萨摩诃萨达到阿惟越致的地位。乃至十方世界如同恒河沙一样多的国土，也是如此。”}%

@{復次，憍尸迦！一閻浮提中眾生發意求阿耨多羅三藐三菩提，若有善男子、善女人為是人廣說般若波羅蜜及其義解，開示分別，如是言：汝來，善男子！受是般若波羅蜜，乃至如般若波羅蜜中所說行，學已汝當得阿耨多羅三藐三菩提。復有人為一阿惟越致菩薩演說般若波羅蜜及其義解，開示分別：汝來受是般若波羅蜜，乃至如般若波羅蜜中所說行，學已汝當得阿耨多羅三藐三菩提。是善男子所得功德甚多。乃至十方如恒河沙等國土中，亦如是。}@
%{再说，憍尸迦！如果一个世界中的众生发心求无上正等正觉，如果有善男子、善女人为这个人广说般若波罗蜜及其意义，解释说明，并且这样说：“你过来，善男子！接受这个般若波罗蜜，一直到如般若波罗蜜中所说那样去实践，学习以后你就能得到无上正等正觉。” 还有人为了一个已经达到阿惟越致的菩萨讲解般若波罗蜜及其意义，解释说明：“你过来，接受这个般若波罗蜜，一直到如般若波罗蜜中所说那样去实践，学习以后你就能得到无上正等正觉。” 这些善男子得到的功德非常多。乃至十方世界如同恒河沙一样多的国土中，也是如此。}%

@{復次，憍尸迦！若有一閻浮提中眾生皆得阿惟越致、阿耨多羅三藐三菩提。復有善男子、善女人以般若波羅蜜為是人演說其義，於是中有一菩薩疾欲得阿耨多羅三藐三菩提。若有善男子、善女人為此菩薩說般若波羅蜜及其義解，是人功德最多。乃至十方如恒河沙等國土，亦如是。}@
%{再说，憍尸迦！如果一个世界中的众生都获得了阿惟越致、无上正等正觉，又有善男子、善女人用般若波罗蜜为这些人讲解其意义，其中有一个菩萨急切地想要得到无上正等正觉。如果有善男子、善女人为这个菩萨讲解般若波罗蜜及其意义，这个人功德最多。乃至十方世界如同恒河沙一样多的国土，也是如此。}%

@{釋提桓因白佛言：世尊！如菩薩摩訶薩轉轉近阿耨多羅三藐三菩提者，如是應轉轉教行檀那波羅蜜、尸羅波羅蜜、羼提波羅蜜、毘梨耶波羅蜜、禪那波羅蜜、般若波羅蜜，應教內空乃至無法有法空，四念處乃至八聖道分，佛十力、四無所畏、四無礙智、十八不共法，亦應供養衣服、臥具、飲食、湯藥，隨其所須。是善男子、善女人，法施、財施供養是菩薩，所得功德勝於前者。何以故？世尊！是菩薩摩訶薩疾得阿耨多羅三藐三菩提故。}@
%{释提桓因对佛陀说：世尊！如果菩萨摩诃萨逐渐接近无上正等正觉，就应该逐渐教导他们修行布施波罗蜜、持戒波罗蜜、忍辱波罗蜜、精进波罗蜜、禅定波罗蜜、般若波罗蜜，应该教导他们空性、无相、无作、无我，应该教导他们四念处、八正道，应该教导他们佛陀的十力、四无畏、四无碍智、十八不共法，也应该供养他们衣服、卧具、饮食、汤药，满足他们的需要。这些善男子、善女人，用法施、财施供养这些菩萨，得到的功德胜过前面所讲的。为什么呢？世尊！因为这些菩萨摩诃萨很快就能得到无上正等正觉。}%

@{爾時慧命須菩提語釋提桓因言：善哉，善哉！憍尸迦！汝為聖弟子，安慰諸菩薩摩訶薩，為阿耨多羅三藐三菩提者，以法施、財施利益，法應爾。何以故？菩薩中生諸佛聖眾。若菩薩不發阿耨多羅三藐三菩提心者，是菩薩不能學六波羅蜜乃至十八不共法。若不學六波羅蜜乃至十八不共法，不能得阿耨多羅三藐三菩提。若不能得阿耨多羅三藐三菩提者，則無聲聞、辟支佛。以是故，憍尸迦！諸菩薩摩訶薩學六波羅蜜乃至十八不共法。學六波羅蜜乃至十八不共法時，得阿耨多羅三藐三菩提。得阿耨多羅三藐三菩提故，斷地獄、畜生、餓鬼道，世間便有剎利大姓、婆羅門大姓、居士大家，四天王天乃至非有想非無想天，乃至檀那波羅蜜、尸羅波羅蜜、羼提波羅蜜、毘梨耶波羅蜜、禪那波羅蜜、般若波羅蜜，內空乃至無法有法空，四念處乃至十八不共法出現於世，聲聞乘、辟支佛乘、佛乘皆現於世。}@
%{当时，慧命须菩提对释提桓因说：善哉！善哉！憍尸迦！你作为圣弟子，安慰所有菩萨摩诃萨，为了他们获得无上正等正觉，用法施、财施利益他们，这是应该的。为什么呢？因为菩萨中会产生所有佛陀和圣众。如果菩萨不发无上正等正觉的心，这个菩萨就不能学习六波罗蜜乃至十八不共法。如果不学习六波罗蜜乃至十八不共法，就不能获得无上正等正觉。如果不能获得无上正等正觉，就没有声闻、辟支佛。因此，憍尸迦！所有菩萨摩诃萨都要学习六波罗蜜乃至十八不共法。学习六波罗蜜乃至十八不共法的时候，就能获得无上正等正觉。获得了无上正等正觉，就能断除地狱、畜生、饿鬼道，世间就会出现刹利大姓、婆罗门大姓、居士大家，四天王天乃至非有想非无想天，乃至布施波罗蜜、持戒波罗蜜、忍辱波罗蜜、精进波罗蜜、禅定波罗蜜、般若波罗蜜，空性、无相、无作、无我，四念处乃至十八不共法都会出现于世，声闻乘、辟支佛乘、佛乘都会出现在世。}%

@{摩訶般若波羅蜜經卷第十}@
%{摩诃般若波罗蜜经卷第十}%
