@{摩訶般若波羅蜜經卷第九}@
%{摩訶般若波羅蜜經卷第九}%

@{後秦龜茲國三藏鳩摩羅什譯}@
%{後秦龜茲國三藏鳩摩羅什譯}%

@{爾時佛告釋提桓因言：若有善男子、善女人聞是深般若波羅蜜，受持親近讀誦、正憶念、不離薩婆若心、兩陣戰時，是善男子、善女人誦般若波羅蜜故，入軍陣中終不失命，刀箭不傷。何以故？是善男子、善女人長夜行六波羅蜜，自除婬欲刀箭，亦除他人婬欲刀箭；自除瞋恚刀箭，亦除他人瞋恚刀箭；自除愚癡刀箭，亦除他人愚癡刀箭；自除邪見刀箭，亦除他人邪見刀箭；自除纏垢刀箭，亦除他人纏垢刀箭；自除諸結使刀箭，亦除他人結使刀箭。憍尸迦！以是因緣，是善男子、善女人不為刀箭所傷。}@
%{佛陀对帝释天说：如果有人，不管是男人还是女人，听到了这部深入的般若波罗蜜多经，并且持守、亲近、诵读、正念，不离开一切智心，在两军交战的时候，这个人因为诵读般若波罗蜜多经，进入战场最终也不会丧命，刀箭也不会伤害到他。为什么呢？因为这个人长久地修行六波罗蜜多，自己消除淫欲的刀箭，也消除他人的淫欲的刀箭；自己消除瞋恚的刀箭，也消除他人的瞋恚的刀箭；自己消除愚痴的刀箭，也消除他人的愚痴的刀箭；自己消除邪见的刀箭，也消除他人的邪见的刀箭；自己消除缠垢的刀箭，也消除他人的缠垢的刀箭；自己消除诸结使的刀箭，也消除他人的结使的刀箭。憍尸迦！正是因为这些缘故，这个人不会被刀箭所伤害。}%

@{復次，憍尸迦！是善男子、善女人聞是深般若波羅蜜，受持親近讀誦、正憶念、不離薩婆若心。若以毒藥熏、若以蠱道、若以火坑、若以深水、若欲刀殺、若與其毒，如是眾惡皆不能傷。何以故？是般若波羅蜜是大明呪，是無上明呪。若善男子、善女人於是明呪中學，自不惱身，亦不惱他，亦不兩惱。何以故？是善男子、善女人，不得我、不得眾生、不得壽命，乃至知者、見者皆不可得。不得色受想行識，乃至一切種智亦不可得。以不得故，不自惱身，亦不惱他，亦不兩惱。學是大明呪故，得阿耨多羅三藐三菩提，觀一切眾生心隨意說法。何以故？過去諸佛學是大明呪得阿耨多羅三藐三菩提，當來諸佛學是大明呪當得阿耨多羅三藐三菩提，今現在諸佛學是大明呪得阿耨多羅三藐三菩提。}@
%{再次，憍尸迦！如果有人，不管是男人还是女人，听到了这部深入的般若波罗蜜多经，并且持守、亲近、诵读、正念，不离开一切智心。即使用毒药熏他，即使用巫术害他，即使将他扔进火坑，即使将他扔进深水，即使想要用刀杀他，即使给他毒药，所有这些恶事都无法伤害到他。为什么呢？因为这部般若波罗蜜多经是大明咒，是无上的明咒。如果有人，不管是男人还是女人，学习这个明咒，他就不会伤害自己，也不会伤害他人，也不会伤害两者。为什么呢？因为这个人，无法找到自我，无法找到众生，无法找到生命，乃至无法找到知者、见者。无法找到色、受、想、行、识，乃至无法找到一切种智。因为无法找到，所以他不会伤害自己，也不会伤害他人，也不会伤害两者。因为学习了这个大明咒，所以他获得了无上正等正觉，能够观照一切众生的心，随心所欲地说法。为什么呢？因为过去的佛陀学习了这个大明咒，获得了无上正等正觉；未来的佛陀学习了这个明咒，将会获得无上正等正觉；现在的佛陀学习了这个明咒，获得了无上正等正觉。}%

@{復次，憍尸迦！般若波羅蜜若有但書寫經卷於舍供養，不受不讀不誦不說、不正憶念，是處若人若非人，不能得其便。何以故？是般若波羅蜜為三千大千世界中諸四天王諸天乃至阿迦尼吒諸天子，及十方無量阿僧祇世界中諸四天王天乃至阿迦尼吒諸天所守護故。是般若波羅蜜所止處，諸天皆來供養、恭敬尊重讚歎禮拜已去。是善男子、善女人但書寫般若波羅蜜於舍供養，不受不讀不誦不說、不正憶念，今世得如是功德。譬如若人若畜生來入菩提樹下諸邊內外，設有人非人持惡意來，不能得其便。何以故？是處過去諸佛於中得阿耨多羅三藐三菩提，未來諸佛、現在諸佛亦於中得阿耨多羅三藐三菩提。得佛已，施一切眾生無恐無畏，令無量阿僧祇眾生受天上人中福樂，亦令無量阿僧祇眾生得須陀洹果，乃至得阿耨多羅三藐三菩提。以般若波羅蜜力故，是處得恭敬禮拜，花香瓔珞搗香澤香幢蓋伎樂供養。}@
%{再次，憍尸迦！如果有人只是将般若波罗蜜多经卷抄写下来供养在家中，却不接受、不读、不诵、不说、不正念，那么，在这个地方，无论是人还是非人，都无法得逞。为什么呢？因为这部般若波罗蜜多经受到三千大千世界中诸四天王诸天乃至阿迦尼吒诸天子，以及十方无量阿僧祇世界中诸四天王天乃至阿迦尼吒诸天的守护。这部般若波罗蜜多经所停留的地方，诸天都会前来供养、恭敬、尊重、赞叹、礼拜，然后离去。如果有人，不管是男人还是女人，只是将般若波罗蜜多经卷抄写下来供养在家中，却不接受、不读、不诵、不说、不正念，那么，今生就会获得这样的功德。比如，如果有人，不管是人还是畜生，来到菩提树下，无论是内外，即使有人或非人怀有恶意而来，也无法得逞。为什么呢？因为在这个地方，过去的佛陀在这里获得了无上正等正觉，未来的佛陀、现在的佛陀也在这里获得了无上正等正觉。获得佛陀果位以后，他们为一切众生施予无畏，让无量阿僧祇众生享受天上的福乐和人间的快乐，也让无量阿僧祇众生获得须陀洹果，乃至获得无上正等正觉。因为般若波罗蜜多经的力量，所以这个地方会得到恭敬、礼拜，以及花香、璎珞、捣香、泽香、幢盖、伎乐等供养。}%

@{釋提桓因白佛言：世尊！若善男子、善女人書寫般若波羅蜜，花香瓔珞乃至伎樂供養。若有人佛般涅槃後，若供養舍利，若起塔供養恭敬尊重讚歎、花香瓔珞乃至伎樂供養。是二何者得福多？}@
%{帝释天对佛陀说：世尊！如果有人，不管是男人还是女人，抄写般若波罗蜜多经，用花香、璎珞，乃至伎乐等供养。如果有人在佛陀涅槃以后，供养佛陀的舍利，或者建造佛塔供养，恭敬、尊重、赞叹，用花香、璎珞，乃至伎乐等供养。这两种功德，哪一种功德更大呢？}%

@{佛告釋提桓因：我還問汝，隨汝意答我。於汝意云何，如佛得一切種智及得是身，從何道學得是一切種智、得是身？}@
%{佛陀对帝释天说：我再问你，你随心所欲地回答我。在你看来，佛陀获得一切种智，以及获得这个身体，是从哪条道路上学习而来的呢？}%

@{釋提桓因白佛言：佛從般若波羅蜜中學得一切種智及相好身。}@
%{帝释天对佛陀说：佛陀从般若波罗蜜多经中学习获得一切种智以及相好身。}%

@{佛告釋提桓因言：如是，如是！憍尸迦！佛從般若波羅蜜中學得一切種智。憍尸迦！不以相好身名為佛，得一切種智故名為佛。憍尸迦！是佛一切種智從般若波羅蜜中生。以是故，憍尸迦！是佛身，一切種智所依處，佛因是身得一切種智。善男子！當作是思惟：是身一切種智所依處。是故我涅槃後，舍利當得供養。}@
%{佛陀对帝释天说：是的，是的！憍尸迦！佛陀从般若波罗蜜多经中学习获得一切种智。憍尸迦！不能因为相好身而称之为佛陀，而是因为获得了所有种智，所以才称之为佛陀。憍尸迦！佛陀的所有种智都是从般若波罗蜜多经中产生的。因此，憍尸迦！佛陀的身体，是一切种智的依处，佛陀因为这个身体而获得一切种智。善男子！应该这样思考：这个身体是一切种智的依处。因此，我涅槃以后，舍利应该得到供养。}%
@{復次，憍尸迦！善男子、善女人若聞是般若波羅蜜，書寫受持親近讀誦、正憶念，花香瓔珞搗香澤香幢蓋伎樂，恭敬供養、尊重讚歎。是善男子、善女人則為供養一切種智。}@
%{其次，憍尸迦！如果男子、女子听到这部般若波罗蜜经，就应该抄写、持诵、亲近、阅读、背诵，并时刻牢记在心，用鲜花、香气、璎珞、香粉、香膏、幢幡、宝盖、音乐，恭敬地供养，尊重赞叹，这样的人就相当于供养了一切种智。}%

@{以是故，憍尸迦！若有善男子、善女人書是般若波羅蜜，若受持親近讀誦說、正憶念，恭敬尊重讚歎，花香瓔珞乃至伎樂供養。}@
%{所以，憍尸迦！如果男子、女子抄写这部般若波罗蜜经，并且持诵、亲近、阅读、背诵、讲述，并时刻牢记在心，恭敬地尊重赞叹，用鲜花、香气、璎珞，乃至音乐供养，}%

@{若復有善男子、善女人，佛般涅槃後供養舍利起塔，香花乃至伎樂恭敬尊重讚歎。}@
%{或者有男子、女子，在佛陀涅槃后，供养佛陀的舍利，建造舍利塔，用香花，乃至音乐，恭敬地尊重赞叹。}%

@{若有善男子、善女人，書持是般若波羅蜜，恭敬尊重讚歎，花香瓔珞乃至伎樂供養。}@
%{或者有男子、女子，抄写持诵这部般若波罗蜜经，恭敬地尊重赞叹，用鲜花、香气、璎珞，乃至音乐供养。}%

@{是人得福多。何以故？是般若波羅蜜中生五波羅蜜，生內空乃至無法有法空、四念處乃至十八不共法，一切三昧、一切禪定、一切陀羅尼門，皆從般若波羅蜜中生。}@
%{这样的人将会得到很多福报，为什么呢？因为这部般若波罗蜜经中，包含了五种波罗蜜，包含了内空乃至无法有法空，包含了四念处乃至十八不共法，包含了一切三昧、一切禅定、一切陀罗尼门，这些都是从般若波罗蜜经中产生的。}%

@{成就眾生、淨佛國土，皆從般若波羅蜜中生。}@
%{成就众生、净化佛国土，也都是从般若波罗蜜经中产生的。}%

@{菩薩家成就色成就、資生之物成就、眷屬成就、大慈大悲成就，皆從般若波羅蜜中生。}@
%{菩萨家的色身成就、资生之物成就、眷属成就、大慈大悲成就，也都是从般若波罗蜜经中产生的。}%

@{剎利大姓、婆羅門大姓、居士大家，皆從般若波羅蜜中生。}@
%{刹利大姓、婆罗门大姓、居士大家，也都是从般若波罗蜜经中产生的。}%

@{四天王天乃至阿迦尼吒天，須陀洹乃至阿羅漢、辟支佛、諸菩薩摩訶薩、諸佛、諸佛一切種智，皆從般若波羅蜜中生。}@
%{四天王天乃至阿迦尼吒天，须陀洹乃至阿罗汉、辟支佛、诸菩萨摩诃萨、诸佛、诸佛一切种智，也都是从般若波罗蜜经中产生的。}%

@{

爾時釋提桓因白佛言：世尊！閻浮提人不供養是般若波羅蜜，不恭敬不尊重不讚歎，為不知供養多所利益耶？}@
%{这时，帝释天对佛陀说：世尊！人间的人不供养这部般若波罗蜜经，不恭敬、不尊重、不赞叹，是因为他们不知道供养这部经书有很多利益吗？}%

@{

佛告釋提桓因言：憍尸迦！於汝意云何，閻浮提中幾所人信佛不壞，信法、信僧不壞？幾所人於佛無疑、於法無疑、於僧無疑？幾所人於佛決了，於法、於僧決了？}@
%{佛陀对帝释天说：憍尸迦！依你看来，人间有多少人对佛陀的教诲深信不疑，对佛法、僧团深信不疑？有多少人对佛陀没有疑问，对佛法没有疑问，对僧团没有疑问？有多少人对佛陀彻底明白，对佛法彻底明白，对僧团彻底明白？}%

@{

釋提桓因白佛言：世尊！閻浮提人於佛法僧得不壞信少，於佛法僧無疑決了亦少。}@
%{帝释天对佛陀说：世尊！人间的人对佛陀、佛法、僧团深信不疑的人很少，对佛陀、佛法、僧团没有疑问、彻底明白的人也很少。}%

@{

憍尸迦！於汝意云何，閻浮提幾所人得三十七品、三解脫門、八背捨、九次第定、四無礙智、六神通？閻浮提幾所人斷三結故得須陀洹道？幾所人斷三結，亦婬瞋癡薄故，得斯陀含道？幾所人斷五下分結得阿那含道？幾所人斷五上分結故得阿羅漢道？閻浮提幾所人求辟支佛？幾所人發阿耨多羅三藐三菩提心？}@
%{憍尸迦！依你看来，人间有多少人证得三十七道品、三解脱门、八背舍、九次第定、四无碍智、六神通？人间有多少人断除三结，从而获得须陀洹道？有多少人断除三结，并且对贪欲、嗔恨、愚痴也已淡薄，从而获得斯陀含道？有多少人断除五下分结，从而获得阿那含道？有多少人断除五上分结，从而获得阿罗汉道？人间有多少人追求辟支佛道？有多少人发起了阿耨多罗三藐三菩提心？}%

@{

釋提桓因白佛言：世尊！閻浮提中少所人得三十七品，乃至少所人發阿耨多羅三藐三菩提心。}@
%{帝释天对佛陀说：世尊！人间很少有人证得三十七道品，更少有人发起了阿耨多罗三藐三菩提心。}%

@{

佛告釋提桓因言：如是，如是！憍尸迦！少所人信佛不壞、信法不壞、信僧不壞，少所人於佛無疑、於法無疑、於僧無疑，少所人於佛決了、於法決了、於僧決了。}@
%{佛陀对帝释天说：确实如此！憍尸迦！很少有人对佛陀的教诲深信不疑，对佛法、僧团深信不疑，很少有人对佛陀没有疑问，对佛法没有疑问，对僧团没有疑问，很少有人对佛陀彻底明白，对佛法彻底明白，对僧团彻底明白。}%

@{

憍尸迦！亦少所人得三十七品、三解脫門、八背捨、九次第定、四無礙智、六神通。憍尸迦！亦少所人斷三結得須陀洹，斷三結亦婬瞋癡薄得斯陀含，斷五下分結得阿那含，斷五上分結得阿羅漢。}@
%{憍尸迦！很少有人证得三十七道品、三解脱门、八背舍、九次第定、四无碍智、六神通。憍尸迦！很少有人断除三结，从而获得须陀洹道，断除三结并且对贪欲、嗔恨、愚痴也已淡薄，从而获得斯陀含道，断除五下分结，从而获得阿那含道，断除五上分结，从而获得阿罗汉道。}%

@{

少所人求辟支佛，於是中亦少所人發阿耨多羅三藐三菩提心，於發心中亦少所人行菩薩道。}@
%{很少有人追求辟支佛道，在这其中，很少有人发起了阿耨多罗三藐三菩提心，在发起了阿耨多罗三藐三菩提心的人中，很少有人践行菩萨道。}%

@{

何以故？是眾生前世不見佛、不聞法、不供養比丘僧，不布施、不持戒、不忍辱、不精進、不禪定、不智慧，不聞內空外空乃至無法有法空，亦不聞不修四念處乃至十八不共法，亦不聞不修諸三昧門、諸陀羅尼門，亦不修一切智、一切種智。}@
%{为什么呢？因为这些众生前世没有见过佛陀，没有听闻佛法，没有供养比丘僧，没有布施、持戒、忍辱、精进、禅定、智慧，没有听闻内空、外空乃至无法有法空，也没有听闻和修行四念处乃至十八不共法，也没有听闻和修行诸三昧门、诸陀罗尼门，也没有修行一切智、一切种智。}%

@{

憍尸迦！以是因緣故，當知少所眾生信佛不壞、信法不壞、信僧不壞，乃至少所眾生求辟支佛道，於是中少所眾生發阿耨多羅三藐三菩提心，於發心中少所眾生行菩薩道，於是中亦少所眾生得阿耨多羅三藐三菩提。}@
%{憍尸迦！正是因为这个原因，要知道，很少有众生对佛陀的教诲深信不疑，对佛法、僧团深信不疑，更少有众生追求辟支佛道，在这其中，很少有众生发起了阿耨多罗三藐三菩提心，在发起了阿耨多罗三藐三菩提心的人中，很少有众生践行菩萨道，在这其中，也只有很少的众生获得了阿耨多罗三藐三菩提。}%

@{

憍尸迦！我以佛眼見東方無量阿僧祇眾生發心行阿耨多羅三藐三菩提行菩薩道，是眾生遠離般若波羅蜜方便力故，若一若二住阿惟越致地，多墮聲聞、辟支佛地。南西北方四維上下亦復如是。}@
%{憍尸迦！我以佛眼看到东方无数阿僧祇众生发心修行阿耨多罗三藐三菩提，践行菩萨道，但这些众生远离般若波罗蜜方便力的缘故，如果他们停留在一地或二地，大多数会堕落到声闻、辟支佛地。南方、西方、北方、四维上下也是一样的。}%

@{

以是故、憍尸迦！善男子、善女人發心求阿耨多羅三藐三菩提者，應聞般若波羅蜜，應受持親近讀誦說、正憶念。}@
%{所以，憍尸迦！男子、女子发心追求阿耨多罗三藐三菩提，就应该听闻般若波罗蜜经，就应该持诵、亲近、阅读、背诵、讲述，并时刻牢记在心。}%

@{

受持親近讀誦說、正憶念已，當書經卷，恭敬供養尊重讚歎，花香瓔珞乃至伎樂。}@
%{持诵、亲近、阅读、背诵、讲述，并时刻牢记在心后，就应该抄写这部经卷，恭敬地供养、尊重赞叹，用鲜花、香气、璎珞，乃至音乐供养。}%

@{

諸餘善法入般若波羅蜜中者，亦應聞受持乃至正憶念。何等是諸餘善法？所謂檀那波羅蜜、尸羅波羅蜜、羼提波羅蜜、毘梨耶波羅蜜、禪那波羅蜜，內空外空乃至無法有法空，諸三昧門、諸陀羅尼門，四念處乃至十八不共法、大慈大悲。}@
%{所有其他的善法，只要是包含在般若波罗蜜经中的，也应该听闻、持诵，乃至时刻牢记在心。哪些是其他的善法呢？比如布施波罗蜜、持戒波罗蜜、忍辱波罗蜜、精进波罗蜜、禅定波罗蜜，内空、外空乃至无法有法空，诸三昧门、诸陀罗尼门，四念处乃至十八不共法、大慈大悲。}%

@{

如是等無量諸善法，皆入般若波羅蜜中，是亦應聞受持乃至正憶念。何以故？是善男子、善女人當如是念：佛本為菩薩時，如是行、如是學，所謂般若波羅蜜、禪那波羅蜜、毘梨耶波羅蜜、羼提波羅蜜、尸羅波羅蜜、檀那波羅蜜，內空乃至無法有法空，諸三昧門、諸陀羅尼門，四念處乃至十八不共法、大慈大悲。}@
%{这些无量的善法，都包含在般若波罗蜜经中，这些也应该听闻、持诵，乃至时刻牢记在心。为什么呢？因为男子、女子应该这样想：佛陀在做菩萨的时候，就是这样修行，就是这样学习的，比如般若波罗蜜、禅定波罗蜜、精进波罗蜜、忍辱波罗蜜、持戒波罗蜜、布施波罗蜜，内空乃至无法有法空，诸三昧门、诸陀罗尼门，四念处乃至十八不共法、大慈大悲。}%

@{

如是等無量諸佛法，我等亦應隨學。何以故？般若波羅蜜是我等所尊，禪那波羅蜜乃至無量諸餘善法亦是我等所尊。}@
%{这些无量的佛法，我们也应该跟随学习。为什么呢？因为般若波罗蜜是我们所尊重的，禅定波罗蜜乃至无量的其他善法，也是我们所尊重的。}%

@{

此是諸佛法印，諸辟支佛、阿羅漢、阿那含、斯陀含、須陀洹法印。諸佛學是般若波羅蜜乃至一切種智得度彼岸，諸辟支佛、阿羅漢、阿那含、斯陀含、須陀洹亦學是般若波羅蜜乃至一切智得度彼岸。}@
%{这是诸佛的法印，也是诸辟支佛、阿罗汉、阿那含、斯陀含、须陀洹的法印。诸佛学习般若波罗蜜乃至一切种智，从而到达彼岸，诸辟支佛、阿罗汉、阿那含、斯陀含、须陀洹也学习般若波罗蜜乃至一切智，从而到达彼岸。}%

@{

以是故，憍尸迦！若善男子、善女人，若佛在世、若般涅槃後，應依止般若波羅蜜、禪那波羅蜜、毘梨耶波羅蜜、羼提波羅蜜、尸羅波羅蜜、檀那波羅蜜，乃至一切種智亦應依止。}@
%{所以，憍尸迦！如果男子、女子，无论佛陀在世，还是佛陀涅槃后，都应该依止般若波罗蜜、禅定波罗蜜、精进波罗蜜、忍辱波罗蜜、持戒波罗蜜、布施波罗蜜，乃至一切种智也应该依止。}%

@{

何以故？是般若波羅蜜乃至一切種智，是諸聲聞、辟支佛、菩薩摩訶薩及一切世間天、人、阿修羅所可依止。}@
%{为什么呢？因为这部般若波罗蜜经乃至一切种智，是诸声闻、辟支佛、菩萨摩诃萨，以及世间一切天人、阿修罗可以依止的。}%

@{

憍尸迦！若有善男子、善女人，佛般涅槃後為供養佛故，作七寶塔高一由旬，天香天花天瓔珞天搗香天澤香天衣天幢蓋天伎樂，供養恭敬尊重讚歎。}@
%{憍尸迦！如果男子、女子，在佛陀涅槃后，为了供养佛陀，建造一座七宝塔，高一由旬，用天香、天花、天璎珞、天香粉、天香膏、天衣、天幢幡、天宝盖、天音乐，供养、恭敬、尊重、赞叹。}%

@{

憍尸迦！於汝意云何，是善男子、善女人從是因緣得福多不？}@
%{憍尸迦！依你看来，这些男子、女子从这种因缘中，能获得很多福报吗？}%@{釋提桓因言：世尊！甚多，甚多！}@
%{释提桓因说：世尊！很多，很多！}%

@{佛言：不如是善男子、善女人聞是般若波羅蜜，書寫受持親近、正憶念、不離薩婆若心，亦恭敬尊重讚歎，若華香瓔珞搗香澤香幢蓋伎樂供養。是善男子、善女人福德多。}@
%{佛说：不如这样，善男子、善女人，听到这部般若波罗蜜经，抄写、持诵、亲近、正念，不离开般若心，也恭敬、尊重、赞叹，就像用花香、璎珞、捣香、泽香、幢盖、伎乐供养一样。这些善男子、善女人，福德很多。}%

@{佛告憍尸迦：置一七寶塔。若善男子、善女人供養佛故，佛般涅槃後滿閻浮提起七寶塔，皆高一由旬，恭敬尊重讚歎，香花瓔珞幢蓋伎樂供養。憍尸迦！於汝意云何，是善男子、善女人得福多不？}@
%{佛对憍尸迦说：假设有一个七宝塔，如果善男子、善女人供养佛，佛涅槃后，整个阎浮提都充满七宝塔，每一座都高一由旬，恭敬、尊重、赞叹，用香花、璎珞、幢盖、伎乐供养。憍尸迦！你认为，这些善男子、善女人得到福德多不多？}%

@{釋提桓因言：世尊！其福甚多。}@
%{释提桓因说：世尊！他们的福德很多。}%

@{佛言：不如是善男子、善女人如前供養般若波羅蜜其福多。憍尸迦！復置一閻浮提滿中七寶塔。有善男子、善女人供養佛故，佛般涅槃後滿四天下起七寶塔，皆高一由旬供養如前。憍尸迦！於汝意云何，是善男子、善女人其福多不？}@
%{佛说：不如这样，善男子、善女人，像前面一样供养般若波罗蜜，他们的福德更多。憍尸迦！再假设，整个阎浮提都充满七宝塔。如果善男子、善女人供养佛，佛涅槃后，整个四天下都充满七宝塔，每一座都高一由旬，供养方式和前面一样。憍尸迦！你认为，这些善男子、善女人他们的福德多不多？}%

@{釋提桓因言：甚多，甚多。}@
%{释提桓因说：很多，很多。}%

@{佛言：不如是善男子、善女人書持般若波羅蜜，恭敬尊重讚歎，花香乃至伎樂供養，其福甚多。憍尸迦！復置四天下滿中七寶塔。若有善男子、善女人，供養佛故，佛般涅槃後滿小千國土起七寶塔，皆高一由旬，供養如前。憍尸迦！於汝意云何，是善男子、善女人其福多不？}@
%{佛说：不如这样，善男子、善女人，抄写持诵般若波罗蜜经，恭敬、尊重、赞叹，用花香等等伎乐供养，他们的福德很多。憍尸迦！再假设，整个四天下都充满七宝塔。如果有善男子、善女人，供养佛，佛涅槃后，整个小千世界都充满七宝塔，每一座都高一由旬，供养方式和前面一样。憍尸迦！你认为，这些善男子、善女人他们的福德多不多？}%

@{釋提桓因言：甚多。}@
%{释提桓因说：很多。}%

@{佛言：不如是善男子、善女人書是般若波羅蜜，受持恭敬尊重讚歎，花香乃至伎樂供養，其福甚多。憍尸迦！復置小千國土滿中七寶塔。若有善男子、善女人，供養佛故，佛般涅槃後滿二千中國土起七寶塔，皆高一由旬，供養如前。故不如供養般若波羅蜜其福甚多。復置二千中國土七寶塔。若有善男子、善女人，供養佛故，佛般涅槃後滿三千大千國土中起七寶塔，皆高一由旬，盡形壽供養天華天香天瓔珞，乃至天伎樂供養。於汝意云何，是善男子、善女人得福多不？}@
%{佛说：不如这样，善男子、善女人，抄写这部般若波罗蜜经，持诵、恭敬、尊重、赞叹，用花香等等伎乐供养，他们的福德很多。憍尸迦！再假设，整个小千世界都充满七宝塔。如果有善男子、善女人，供养佛，佛涅槃后，整个二千世界都充满七宝塔，每一座都高一由旬，供养方式和前面一样。所以，不如供养般若波罗蜜，他们的福德更多。再假设，整个二千世界都充满七宝塔。如果有善男子、善女人，供养佛，佛涅槃后，整个三千大千世界都充满七宝塔，每一座都高一由旬，他们用一生供养天花、天香、天璎珞，等等天上的伎乐供养。你认为，这些善男子、善女人得到福德多不多？}%

@{釋提桓因言：世尊！甚多，甚多！}@
%{释提桓因说：世尊！很多，很多！}%

@{佛言：不如是善男子、善女人書是般若波羅蜜，受持恭敬尊重讚歎，香花乃至伎樂供養，其福甚多。復置三千大千國土中七寶塔。若三千大千國土中眾生，一一眾生供養佛故，佛般涅槃後各起七寶塔，恭敬尊重讚歎華香乃至伎樂供養。若有善男子、善女人書持般若波羅蜜，乃至正憶念、不離薩婆若心，亦恭敬尊重讚歎花香瓔珞乃至伎樂供養，是人得福甚多。}@
%{佛说：不如这样，善男子、善女人，抄写这部般若波罗蜜经，持诵、恭敬、尊重、赞叹，用香花等等伎乐供养，他们的福德很多。再假设，整个三千大千世界都充满七宝塔。如果三千大千世界中的众生，每一个众生都供养佛，佛涅槃后，每一个众生都各自建立七宝塔，恭敬、尊重、赞叹，用花香等等伎乐供养。如果有善男子、善女人，抄写持诵般若波罗蜜经，等等正念，不离开般若心，也恭敬、尊重、赞叹，用花香、璎珞等等伎乐供养，这个人得到福德很多。}%

@{釋提桓因白佛言：如是，如是！世尊！若人供養恭敬尊重讚歎是般若波羅蜜，則為供養過去未來現在諸佛。世尊！若十方如恒河沙等國土中眾生，一一眾生供養佛故，佛般涅槃後各起七寶塔，高一由旬。是人若一劫、若減一劫，恭敬尊重讚歎，花香乃至伎樂供養。世尊！是善男子、善女人得福多不？}@
%{释提桓因对佛说：是的，是的！世尊！如果有人供养、恭敬、尊重、赞叹这部般若波罗蜜经，就相当于供养过去、未来、现在诸佛。世尊！如果十方世界，像恒河沙一样多的世界中的众生，每一个众生都供养佛，佛涅槃后，每一个众生都各自建立七宝塔，高一由旬。这个人如果一劫，或者减去一劫，恭敬、尊重、赞叹，用花香等等伎乐供养。世尊！这些善男子、善女人得到福德多不多？}%

@{佛言：甚多。}@
%{佛说：很多。}%

@{釋提桓因言：若有善男子、善女人書持是般若波羅蜜，乃至正憶念，亦恭敬尊重讚歎，花香乃至伎樂供養，其福大多。何以故？世尊！一切善法皆入般若波羅蜜中，所謂十善道，四禪，四無量心，四無色定，三十七品，三解脫門——空、無相、無作，四諦——苦諦、集諦、滅諦、道諦，六神通，八背捨，九次第定，檀那波羅蜜、尸羅波羅蜜、羼提波羅蜜、毘梨耶波羅蜜、禪那波羅蜜、般若波羅蜜，內空乃至無法有法空，諸三昧門、諸陀羅尼門，佛十力、四無所畏、四無礙智、大慈大悲、十八不共法，一切智、道種智、一切種智。世尊！是名一切諸佛法印。是法中，一切聲聞及辟支佛，過去未來現在諸佛，學是法得度彼岸。}@
%{释提桓因说：如果有善男子、善女人，抄写持诵这部般若波罗蜜经，等等正念，也恭敬、尊重、赞叹，用花香等等伎乐供养，他们的福德很多。为什么呢？世尊！一切善法都包含在般若波罗蜜经中，比如说十善道、四禅、四无量心、四无色定、三十七品、三解脱门——空、无相、无作，四谛——苦谛、集谛、灭谛、道谛，六神通、八背舍、九次第定，檀那波罗蜜、尸罗波罗蜜、羼提波罗蜜、毘梨耶波罗蜜、禅那波罗蜜、般若波罗蜜，内空等等无法有法空，诸三昧门、诸陀罗尼门，佛十力、四无所畏、四无碍智、大慈大悲、十八不共法，一切智、道种智、一切种智。世尊！这就是一切诸佛法印。在这部经法中，一切声闻和辟支佛，过去、未来、现在诸佛，学习这部经法，就能度过彼岸。}%
@{爾時佛告釋提桓因言：如是，如是！憍尸迦！是諸善男子、善女人書持是般若波羅蜜經卷，受學親近讀誦說、正憶念，加復供養華香瓔珞搗香澤香幢蓋伎樂，當得無量無數不可思議不可稱量無邊福德。}@
%{当时佛陀对帝释天说：“是这样的，是这样的！憍尸迦！那些善男子、善女人，如果他们手持这部般若波罗蜜经卷，学习、亲近、诵读、宣讲、正念，再加上供养花香、璎珞、捣香、泽香、幢盖、伎乐，他们将会获得无量无数、不可思議、不可称量、无边无际的福德。}%

@{何以故？諸佛一切智、一切種智，皆從般若波羅蜜中生。}@
%{为什么呢？因为所有佛陀的一切智、一切种智，都是从般若波罗蜜中生出来的。}%

@{諸菩薩摩訶薩禪那波羅蜜、毘梨耶波羅蜜、羼提波羅蜜、尸羅波羅蜜、檀那波羅蜜，皆從般若波羅蜜中生。}@
%{所有菩萨摩诃萨的禅定波罗蜜、精进波罗蜜、忍辱波罗蜜、戒律波罗蜜、布施波罗蜜，都是从般若波罗蜜中生出来的。}%

@{內空乃至無法有法空，四念處乃至十八不共法，皆從般若波羅蜜中生。}@
%{内空乃至无法有法空，四念处乃至十八不共法，都是从般若波罗蜜中生出来的。}%

@{諸佛五眼皆從般若波羅蜜中生。}@
%{所有佛陀的五眼，都是从般若波罗蜜中生出来的。}%

@{成就眾生、淨佛國土，道種智、一切種智諸佛法，皆從般若波羅蜜中生。}@
%{成就众生、净化佛土，道种智、一切种智的佛法，都是从般若波罗蜜中生出来的。}%

@{聲聞乘、辟支佛乘、佛乘，皆從般若波羅蜜中生。}@
%{声闻乘、辟支佛乘、佛乘，都是从般若波罗蜜中生出来的。}%

@{以是故，憍尸迦！善男子、善女人書持是般若波羅蜜經卷，親近讀誦說、正憶念，加復供養花香乃至伎樂，過出前供養七寶塔，百分千分萬分百千萬分不及一，乃至算數、譬喻所不能及。}@
%{所以，憍尸迦！那些善男子、善女人手持这部般若波罗蜜经卷，亲近、诵读、宣讲、正念，再加上供养花香等等伎乐，比以前供养七宝塔所获得的福德，要超过百分、千分、万分、百千万分，甚至用算数、比喻都无法形容。}%

@{何以故？憍尸迦！若般若波羅蜜在於世者，佛寶、法寶、比丘僧寶終不滅。}@
%{为什么呢？憍尸迦！如果般若波罗蜜存在于世间，那么佛宝、法宝、比丘僧宝就不会灭亡。}%

@{若般若波羅蜜在於世者，十善道、四禪、四無量心、四無色定，檀那波羅蜜乃至般若波羅蜜，四念處乃至十八不共法，一切智、一切種智，皆現於世。}@
%{如果般若波罗蜜存在于世间，那么十善道、四禅、四无量心、四无色定，布施波罗蜜乃至般若波罗蜜，四念处乃至十八不共法，一切智、一切种智，都会出现在世间。}%

@{若般若波羅蜜在於世者，世間便有剎利大姓、婆羅門大姓、居士大家，四天王天乃至阿迦尼吒諸天，須陀洹果乃至阿羅漢果，辟支佛道、菩薩摩訶薩、無上佛道，轉法輪，成就眾生、淨佛國土。}@
%{如果般若波罗蜜存在于世间，那么世间就会有刹利大姓、婆罗门大姓、居士大家，四天王天乃至阿迦尼吒诸天，须陀洹果乃至阿罗汉果，辟支佛道、菩萨摩诃萨、无上佛道，转法轮，成就众生、净化佛土。}%

@{摩訶般若波羅蜜經勸持品第三十四}@
%{摩诃般若波罗蜜经劝持品第三十四}%

@{爾時三千大千國土所有四天王天乃至阿迦尼吒天語釋提桓因，諸天言：應受是般若波羅蜜，應持應親近應讀誦說、正憶念。}@
%{当时，三千大千世界的所有四天王天乃至阿迦尼吒天，都对帝释天说：“应该接受这部般若波罗蜜，应该持诵、亲近、诵读、宣讲、正念。”}%

@{何以故？受持般若波羅蜜乃至正憶念故，一切所修集善法當具足滿，增益諸天眾、減損阿修羅。}@
%{为什么呢？因为持诵般若波罗蜜乃至正念，所有修集的善法都会圆满具足，增益诸天众、减损阿修罗。}%

@{諸天子受持般若波羅蜜乃至正憶念故，佛種不斷，法種、僧種不斷。}@
%{诸天子持诵般若波罗蜜乃至正念，佛种就不会断绝，法种、僧种也不会断绝。}%

@{佛種、法種、僧種不斷故，便有檀那波羅蜜、尸羅波羅蜜、羼提波羅蜜、毘梨耶波羅蜜、禪那波羅蜜、般若波羅蜜皆現於世。}@
%{佛种、法种、僧种不断绝，就会有布施波罗蜜、戒律波罗蜜、忍辱波罗蜜、精进波罗蜜、禅定波罗蜜、般若波罗蜜都出现在世间。}%

@{四念處乃至十八不共法、菩薩道皆現於世。}@
%{四念处乃至十八不共法、菩萨道都出现在世间。}%

@{須陀洹果、斯陀含果、阿那含果、阿羅漢果、辟支佛道、佛道，須陀洹乃至佛皆現於世。}@
%{须陀洹果、斯陀含果、阿那含果、阿罗汉果、辟支佛道、佛道，须陀洹乃至佛都出现在世间。}%

@{爾時佛告釋提桓因言：憍尸迦！汝當受是般若波羅蜜，持讀誦說、正憶念。}@
%{当时佛陀对帝释天说：“憍尸迦！你应该接受这部般若波罗蜜，持诵、诵读、宣讲、正念。”}%

@{何以故？若諸阿修羅生心欲與三十三天共鬪。}@
%{为什么呢？如果那些阿修罗生起想要与三十三天作战的心。}%

@{憍尸迦！汝爾時當誦念般若波羅蜜，諸阿修羅惡心即滅更不復生。}@
%{憍尸迦！你那时应该诵念般若波罗蜜，那些阿修罗的恶念就会灭除，不再再生起。}%

@{憍尸迦！若諸天子、天女五死相現時，當墮不如意處。}@
%{憍尸迦！如果那些天子、天女出现五种死亡相时，他们将会堕落到不如意的地方。}%

@{汝當於其前誦讀般若波羅蜜。}@
%{你应该在他们面前诵读般若波罗蜜。}%

@{是諸天子、天女聞般若波羅蜜功德故，還生本處。}@
%{那些天子、天女因为听到般若波罗蜜的功德，就会回到原来的地方。}%

@{何以故？聞般若波羅蜜有大利益故。}@
%{为什么呢？因为听到般若波罗蜜有很大的利益。}%

@{復次，憍尸迦！若有善男子、善女人，若諸天子、天女，聞是般若波羅蜜經耳。}@
%{此外，憍尸迦！如果有善男子、善女人，或者那些天子、天女，听到这部般若波罗蜜经。}%

@{是功德故，漸當得阿耨多羅三藐三菩提。}@
%{因为这个功德，他们将会逐渐获得无上正等正觉。}%

@{何以故？憍尸迦！過去諸佛及弟子，皆學是般若波羅蜜，得阿耨多羅三藐三菩提，入無餘涅槃。}@
%{为什么呢？憍尸迦！过去所有的佛陀和他们的弟子，都学习这部般若波罗蜜，获得了无上正等正觉，进入了无余涅槃。}%

@{憍尸迦！未來世諸佛、今現在十方諸佛及弟子，皆學是般若波羅蜜，得阿耨多羅三藐三菩提，入無餘涅槃。}@
%{憍尸迦！未来世的佛陀，现在十方所有的佛陀和他们的弟子，都学习这部般若波罗蜜，获得了无上正等正觉，进入了无余涅槃。}%

@{何以故？憍尸迦！是般若波羅蜜攝一切善法，若聲聞法、若辟支佛法、若菩薩法、若佛法。}@
%{为什么呢？憍尸迦！这部般若波罗蜜摄持一切善法，无论是声闻法、辟支佛法、菩萨法、还是佛法。}%

@{釋提桓因白佛言：世尊！般若波羅蜜是大明呪、無上明呪、無等等明呪。}@
%{帝释天对佛陀说：“世尊！般若波罗蜜是大明咒、无上明咒、无等等明咒。”}%

@{何以故？世尊！是般若波羅蜜能除一切不善，能與一切善法。}@
%{为什么呢？世尊！这部般若波罗蜜能够消除一切不善，能够给予一切善法。}%
@{佛語釋提桓因言：如是，如是！憍尸迦！般若波羅蜜是大明呪、無上明呪、無等等明呪。何以故？憍尸迦！過去諸佛因是明呪故，得阿耨多羅三藐三菩提。未來世諸佛、今現在十方諸佛，亦因是明呪，得阿耨多羅三藐三菩提。因是明呪故，世間便有十善道，便有四禪、四無量心、四無色定，便有檀那波羅蜜乃至般若波羅蜜，四念處乃至十八不共法，便有法性、如、法相、法住、法位、實際，便有五眼，須陀洹果乃至阿羅漢果、辟支佛道，一切智、一切種智。憍尸迦！菩薩摩訶薩因緣故，十善出於世間。四禪、四無量心乃至一切種智，須陀洹乃至諸佛出於世間。譬如月滿照明，星宿亦能照明。如是，憍尸迦！一切世間善法、正法，十善乃至一切種智，若諸佛不出時，皆從菩薩生。是菩薩摩訶薩方便力，皆從般若波羅蜜生。是菩薩摩訶薩以是方便力，行檀那波羅蜜乃至禪那波羅蜜，內空乃至無法有法空，四念處乃至十八不共法，不證聲聞、辟支佛地，亦能成就眾生、淨佛國土，壽命成就、國土成就、菩薩眷屬成就，得一切種智，皆從般若波羅蜜生。}@
%{佛陀对释提桓因说：没错，没错！憍尸迦！般若波罗蜜是大明咒，是无上明咒，是无与伦比的明咒。为什么呢？憍尸迦！过去的佛陀因为这个明咒，才获得了无上正等正觉。未来的佛陀，现在十方世界的佛陀，也因为这个明咒，获得了无上正等正觉。因为这个明咒，世间才有十善道，才有四禅、四无量心、四无色定，才有布施波罗蜜乃至般若波罗蜜，四念处乃至十八不共法，才有法性、如、法相、法住、法位、实际，才有五眼，须陀洹果乃至阿罗汉果、辟支佛道，一切智、一切种智。憍尸迦！菩萨摩诃萨因为缘故，十善从世间产生。四禅、四无量心乃至一切种智，须陀洹乃至诸佛从世间产生。就像月亮圆满照亮，星星也能照亮。同样，憍尸迦！世间一切善法、正法，十善乃至一切种智，如果佛陀不出世，都从菩萨产生。是菩萨摩诃萨的方便力，都从般若波罗蜜产生。是菩萨摩诃萨用这种方便力，行布施波罗蜜乃至禅定波罗蜜，内空乃至无法有法空，四念处乃至十八不共法，没有证得声闻、辟支佛地，也能成就众生、净化佛国土，寿命成就、国土成就、菩萨眷属成就，获得一切种智，都从般若波罗蜜产生。}%


@{復次，憍尸迦。若善男子、善女人聞般若波羅蜜，受持親近乃至正憶念，是人當得今世後世功德成就。}@
%{再说，憍尸迦。如果善男子、善女人听到般若波罗蜜，受持亲近乃至正忆念，这个人将会获得今世后世功德成就。}%


@{釋提桓因白佛言：世尊！何等是善男子、善女人受持般若波羅蜜乃至正憶念，得今世功德？}@
%{释提桓因对佛陀说：世尊！什么样的人是善男子、善女人受持般若波罗蜜乃至正忆念，获得今世功德？}%


@{佛告釋提桓因言：若有善男子、善女人受持般若波羅蜜乃至正憶念，終不中毒死，兵刃不傷、水火不害，乃至四百四病所不能中；除其宿命業報。}@
%{佛陀对释提桓因说：如果有善男子、善女人受持般若波罗蜜乃至正忆念，最终不会中毒而死，兵器不会伤害、水火不会伤害，乃至四百四病也不能伤害；除了他宿命业报。}%


@{復次，憍尸迦！若有官事起，是善男子、善女人讀誦是般若波羅蜜故，往至官所，無能譴責者。何以故？是般若波羅蜜威力故。若善男子、善女人誦讀是般若波羅蜜，到王所若太子、大臣所。王及太子、大臣皆歡喜問訊和意共語。何以故？是諸善男子、善女人常有慈悲喜捨，心向眾生故。憍尸迦！若善男子、善女人受持般若波羅蜜乃至正憶念，得如是等種種今世功德。憍尸迦！何等是善男子、善女人得後世功德？是善男子善女人終不離十善道、四禪、四無量心、四無色定、六波羅蜜、四念處乃至十八不共法。是人終不墮三惡道，受身完具。終不生貧窮下賤、工師、除廁人、擔死人家。常得三十二相，常得化生，生諸現在佛國。終不離菩薩神通，若欲從一佛國至一佛國，供養諸佛、聽諸佛法，即得隨意所遊佛國。能成就眾生、淨佛國土。漸得阿耨多羅三藐三菩提。憍尸迦！是名後世功德。以是故，憍尸迦！善男子、善女人應當受持是般若波羅蜜，親近讀誦說、正憶念，花香乃至伎樂供養，常不離薩婆若心。是善男子、善女人乃至阿耨多羅三藐三菩提，得今世後世功德成就。}@
%{再说，憍尸迦！如果有官司发生，是善男子、善女人诵读般若波罗蜜，前往官府，没有人能责备他。为什么呢？因为是般若波罗蜜的威力。如果善男子、善女人诵读般若波罗蜜，到国王那里，或者太子、大臣那里。国王、太子、大臣都会欢喜地问候，和睦地交谈。为什么呢？因为这些善男子、善女人常怀慈悲喜舍，心向众生。憍尸迦！如果善男子、善女人受持般若波罗蜜乃至正忆念，获得这样种种今世功德。憍尸迦！什么样的人是善男子、善女人获得后世功德？是善男子、善女人最终不会离开十善道、四禅、四无量心、四无色定、六波罗蜜、四念处乃至十八不共法。这个人最终不会堕入三恶道，身体完好无缺。最终不会出生贫穷下贱、工匠、清洁工、抬死人。常得三十二相，常得化生，出生在现在佛国。最终不会离开菩萨神通，如果想要从一个佛国到另一个佛国，供养诸佛、听诸佛法，就能随心所欲地游遍佛国。能够成就众生、净化佛国土。逐渐获得无上正等正觉。憍尸迦！这就是后世功德。因此，憍尸迦！善男子、善女人应该受持般若波罗蜜，亲近诵读、正忆念，用花香乃至歌舞供养，常不离开无漏心。是善男子、善女人乃至无上正等正觉，获得今世后世功德成就。}%


@{摩訶般若波羅蜜經遣異品第三十五(丹梵志品)}@
%{摩诃般若波罗蜜经遣异品第三十五(丹梵志品) }%


@{爾時諸外道異學梵志來向佛所，欲求佛短。是時釋提桓因心念：是諸外道梵志來向佛所，欲求佛短。我今當誦念從佛所受般若波羅蜜。是諸外道梵志等，終不能中道作礙，斷說般若波羅蜜。釋提桓因作是念已，即誦般若波羅蜜。是時諸外道梵志遙繞佛復道還去。}@
%{当时，一些外道异学梵志来到佛陀面前，想要挑剔佛陀。这时，释提桓因心想：这些外道梵志来到佛陀面前，想要挑剔佛陀。我现在应该诵念从佛陀那里得到的般若波罗蜜。这些外道梵志等，最终不能中途阻碍，断言般若波罗蜜。释提桓因这样想着，就开始诵念般若波罗蜜。这时，那些外道梵志远远绕过佛陀，又转身走了。}%


@{時舍利弗心念：是中何因緣，諸外道梵志遙繞佛復道還去？}@
%{这时，舍利弗心想：这是怎么回事，这些外道梵志远远绕过佛陀，又转身走了？}%


@{佛知舍利弗心念，告舍利弗：是釋提桓因誦念般若波羅蜜。以是因緣故，諸外道梵志遙繞佛復道還去。舍利弗！是諸外道梵志，我不見一念善心。是諸外道梵志，持惡心來欲索佛短。舍利弗！我不見說般若波羅蜜時，一切世間若天若魔若梵、若沙門眾婆羅門眾中，有持惡意來能得短者。何以故？舍利弗！是三千大千國土中，諸四天王天乃至阿迦尼吒天，諸聲聞、辟支佛、諸菩薩摩訶薩，守護是般若波羅蜜。所以者何？是諸天人皆從般若波羅蜜中生故。}@
%{佛陀知道舍利弗的心思，告诉舍利弗：是释提桓因诵念般若波罗蜜。因为这个原因，那些外道梵志远远绕过佛陀，又转身走了。舍利弗！这些外道梵志，我没有看到他们有一念善心。这些外道梵志，怀着恶意而来，想要挑剔佛陀。舍利弗！我没有看到说般若波罗蜜的时候，世间一切，无论是天、魔、梵，还是沙门众、婆罗门众中，有人怀着恶意而来能够挑剔的人。为什么呢？舍利弗！在这三千大千世界中，诸四天王天乃至阿迦尼吒天，诸声闻、辟支佛、诸菩萨摩诃萨，守护着般若波罗蜜。这是为什么呢？因为这些天人都是从般若波罗蜜中产生的。}%
@{復次，舍利弗！十方如恒河沙等國土中，諸佛及聲聞、辟支佛、菩薩摩訶薩、諸天龍鬼神等，皆守護是般若波羅蜜。所以者何？是諸佛等皆從般若波羅蜜中生故。}@
%{另外，舍利弗，十方世界如同恒河沙一样多，这些世界里的佛陀、声闻、辟支佛、菩萨摩诃萨、天龙鬼神等等，都守护着般若波罗蜜。为什么呢？因为这些佛陀等等都是从般若波罗蜜中诞生的。}%
@{爾時惡魔心念：今佛四眾現前集會，亦有欲界色界諸天子，是中必有菩薩摩訶薩受記當得阿耨多羅三藐三菩提。我寧可至佛所破壞其意。}@
%{这时，恶魔王心中想：现在佛陀和四众弟子都在这里集会，还有欲界和色界的诸位天子，其中一定有菩萨摩诃萨已经受记，将来会证得无上正等正觉。我宁愿去佛陀那里破坏他的计划。}%

@{是時惡魔化作四種兵來至佛所，爾時釋提桓因心念：是四種兵，或是惡魔化作，欲來向佛。何以故？是四種兵嚴飾，頻婆娑羅王四種兵所不類，波斯匿王四種兵所不類，諸釋子四種兵所不類，諸梨昌四種兵皆所不類，此是惡魔化作四種兵。是惡魔長夜索佛便，欲惱眾生。我寧可誦念般若波羅蜜。}@
%{这时，恶魔王化作了四种军队来到佛陀面前。这时，释提桓因心中想：这四种军队，一定是恶魔王变化的，想要来攻击佛陀。为什么呢？因为这四种军队装饰得非常华丽，和频婆娑罗王的军队不一样，和波斯匿王的军队不一样，和释迦族的军队不一样，和梨昌族的军队也不一样，这是恶魔王变化的四种军队。恶魔王长久以来一直想找机会攻击佛陀，想要折磨众生。我宁愿诵念般若波罗蜜。}%
@{釋提桓因即時誦念般若波羅蜜，惡魔聞其所誦，漸漸復道還去。}@
%{释提桓因立刻诵念般若波罗蜜，恶魔王听到他诵念的声音，渐渐地就退回去了。}%

@{爾時會中四天王諸天子乃至阿迦尼吒諸天子，化作天花於虛空中而散佛上，作是言：世尊！願令般若波羅蜜久住閻浮提。所以者何？閻浮提人受持般若波羅蜜，隨所住時，佛寶亦住不滅，法寶、僧寶亦住不滅。}@
%{这时，会场中四天王等诸位天子，一直到阿迦尼吒天子，都化作天花，在空中散落在佛陀身上，说道：世尊，愿般若波罗蜜永远住在这个世界。为什么呢？因为这个世界的人受持般若波罗蜜，无论他们住在哪里，佛宝都会永远存在，法宝和僧宝也会永远存在。}%

@{爾時十方如恒河沙等世界中諸天，亦皆散花，作是言：世尊！願令般若波羅蜜久住閻浮提。若般若波羅蜜久住，佛、法、僧亦當久住，亦分別知菩薩摩訶薩道。}@
%{这时，十方世界如同恒河沙一样多的世界中的诸位天人，也都散花，说道：世尊，愿般若波罗蜜永远住在这个世界。如果般若波罗蜜永远住在这个世界，佛、法、僧宝也会永远存在，人们也会分别清楚菩萨摩诃萨的道路。}%
@{復次，所在住處善男子、善女人，有書持般若波羅蜜經卷，是處則為照明、已離諸冥。}@
%{另外，无论善男子善女人住在什么地方，只要他们手里拿着般若波罗蜜经卷，那个地方就会变得光明，远离一切黑暗。}%

@{佛告釋提桓因等諸天子：如是，如是！憍尸迦及諸天子！閻浮提人受持般若波羅蜜，隨所住時，佛寶如是住，法寶、僧寶亦如是住。乃至在所住處善男子、善女人，有書持般若波羅蜜經卷，是處則為照明、已離諸冥。}@
%{佛陀对释提桓因等诸位天子说：是的，是的！憍尸迦和诸位天子，这个世界的人受持般若波罗蜜，无论他们住在哪里，佛宝就会永远存在，法宝和僧宝也会永远存在。无论善男子善女人住在什么地方，只要他们手里拿着般若波罗蜜经卷，那个地方就会变得光明，远离一切黑暗。}%

@{爾時諸天子化作天花散佛上，作是言：世尊！若有善男子、善女人受持般若波羅蜜乃至正憶念，魔若魔民不能得其便。世尊！我等亦當擁護是善男子、善女人。}@
%{这时，诸位天子化作天花散落在佛陀身上，说道：世尊，如果有善男子善女人受持般若波罗蜜，并且正念不忘，那么魔和魔民就无法伤害他们。世尊，我们也会保护这些善男子善女人。}%
@{何以故？若善男子、善女人受持般若波羅蜜乃至正憶念，我等視是人如佛、若次佛。}@
%{为什么呢？因为如果善男子善女人受持般若波罗蜜，并且正念不忘，我们就把他们看作佛陀，或者像佛陀一样。}%

@{是時釋提桓因白佛言：世尊！善男子、善女人受持般若波羅蜜乃至正憶念者，當知是人先世於佛所作功德多，親近供養諸佛，為善知識所護。}@
%{这时，释提桓因对佛陀说：世尊，善男子善女人受持般若波罗蜜，并且正念不忘的人，应该知道他们前世在佛陀那里做了很多功德，亲近供养过诸佛，受到过善知识的保护。}%
@{世尊！諸佛一切智應當從般若波羅蜜中求，般若波羅蜜亦當從一切智中求。}@
%{世尊，诸佛的一切智应该从般若波罗蜜中寻求，般若波罗蜜也应该从一切智中寻求。}%
@{所以者何？般若波羅蜜不異一切智，一切智不異般若波羅蜜，般若波羅蜜、一切智不二不別。是故我等視是人即是佛、若次佛。}@
%{为什么呢？因为般若波罗蜜与一切智没有区别，一切智与般若波罗蜜没有区别，般若波罗蜜和一切智两者不是二个，没有区别。因此，我们把这些人看作佛陀，或者像佛陀一样。}%

@{佛告釋提桓因言：如是，如是！憍尸迦！諸佛一切智即是般若波羅蜜，般若波羅蜜即是一切智。}@
%{佛陀对释提桓因说：是的，是的！憍尸迦，诸佛的一切智就是般若波罗蜜，般若波罗蜜就是一切智。}%
@{何以故？憍尸迦！諸佛一切智皆從般若波羅蜜中生。般若波羅蜜不異一切智，一切智不異般若波羅蜜，般若波羅蜜、一切智不二不別。}@
%{为什么呢？憍尸迦，诸佛的一切智都是从般若波罗蜜中诞生的。般若波罗蜜与一切智没有区别，一切智与般若波罗蜜没有区别，般若波罗蜜和一切智两者不是二个，没有区别。}%

@{摩訶般若波羅蜜經尊導品第三十六(丹阿難稱譽品)}@
%{摩诃般若波罗蜜经尊导品第三十六(丹阿难称誉品) }%

@{爾時慧命阿難白佛言：世尊！何以不稱譽檀那波羅蜜、尸羅波羅蜜、羼提波羅蜜、毘梨耶波羅蜜、禪那波羅蜜乃至十八不共法，但稱譽般若波羅蜜？}@
%{这时，智慧生命阿难对佛陀说：世尊，为什么不称赞布施波罗蜜、持戒波罗蜜、忍辱波罗蜜、精进波罗蜜、禅定波罗蜜，以及十八不共法，而只称赞般若波罗蜜呢？}%

@{佛告阿難：般若波羅蜜於五波羅蜜乃至十八不共法為尊導。阿難！於汝意云何，不迴向薩婆若布施得稱檀那波羅蜜不？}@
%{佛陀对阿难说：般若波罗蜜是五波罗蜜乃至十八不共法的引导者。阿难，在你看来，不回向无上正等正觉的布施，能称作布施波罗蜜吗？}%

@{不也，世尊！}@
%{不能，世尊！}%

@{不迴向薩婆若尸羅、羼提、毘梨耶、禪那、智慧，是般若波羅蜜不？}@
%{不回向无上正等正觉的持戒、忍辱、精进、禅定、智慧，这是般若波罗蜜吗？}%

@{不也，世尊！}@
%{不能，世尊！}%

@{以是故知，般若波羅蜜於五波羅蜜乃至十八不共法為尊導，是故稱譽。}@
%{因此可以知道，般若波罗蜜是五波罗蜜乃至十八不共法的引导者，所以才称赞它。}%
@{阿難白佛言：世尊！云何布施迴向薩婆若作檀那波羅蜜，乃至作般若波羅蜜？}@
%{阿难问佛陀说：“世尊！怎样才能把布施的功德回向到圆满觉悟，从而成就布施波罗蜜，乃至成就般若波罗蜜呢？”}%

@{佛告阿難：以無二法布施迴向薩婆若，是名檀那波羅蜜。以不生不可得故迴向薩婆若布施，是名檀那波羅蜜。乃至以無二法智慧迴向薩婆若，是名般若波羅蜜。以不生不可得故迴向薩婆若智慧，是名般若波羅蜜。}@
%{佛陀告诉阿难说：“用无二法布施回向圆满觉悟，这叫做布施波罗蜜。用不生不灭、不可得的道理回向圆满觉悟的布施，这叫做布施波罗蜜。乃至用无二法的智慧回向圆满觉悟，这叫做般若波罗蜜。用不生不灭、不可得的道理回向圆满觉悟的智慧，这叫做般若波罗蜜。”}%

@{阿難白佛言：世尊！云何以不二法迴向薩婆若布施，是名檀那波羅蜜。乃至以不二法迴向薩婆若智慧，是名般若波羅蜜？}@
%{阿难问佛陀说：“世尊！怎样才能用无二法回向圆满觉悟的布施，从而成就布施波罗蜜呢？乃至怎样才能用无二法回向圆满觉悟的智慧，从而成就般若波罗蜜呢？”}%

@{佛告阿難：以色不二法故，受想行識不二法故，乃至阿耨多羅三藐三菩提不二法故。}@
%{佛陀告诉阿难说：“因为色法是无二法的，受、想、行、识也是无二法的，乃至阿耨多罗三藐三菩提也是无二法的。”}%

@{世尊！云何色不二法乃至阿耨多羅三藐三菩提不二法？}@
%{阿难问佛陀说：“世尊！色法怎样是无二法呢？乃至阿耨多罗三藐三菩提怎样是无二法呢？”}%

@{佛言：色，色相空。何以故？檀那波羅蜜、色不二不別，乃至阿耨多羅三藐三菩提、檀那波羅蜜不二不別。五波羅蜜亦如是。以是故，阿難！但稱譽般若波羅蜜。於五波羅蜜乃至一切種智為尊導。阿難！譬如大地，以種散中，得因緣和合便生。是諸種子依地而生。如是，阿難！五波羅蜜依般若波羅蜜得生，四念處乃至一切種智亦依般若波羅蜜得生。以是故，阿難！般若波羅蜜於五波羅蜜乃至十八不共法為尊導。}@
%{佛陀说：“色法，色法的相貌是空的。为什么呢？因为布施波罗蜜和色法是无二无别的，乃至阿耨多罗三藐三菩提和布施波罗蜜也是无二无别的。五种波罗蜜也是一样的。所以，阿难！只赞叹般若波罗蜜。在五种波罗蜜乃至一切种智中，般若波罗蜜是尊贵的引导。阿难！譬如大地，种子撒到地上，得到因缘和合就生根发芽。这些种子依靠大地而生长。同样，阿难！五种波罗蜜依靠般若波罗蜜而生，四念处乃至一切种智也依靠般若波罗蜜而生。所以，阿难！般若波罗蜜在五种波罗蜜乃至十八不共法中是尊贵的引导。”}%

@{爾時釋提桓因白佛言：世尊！佛說善男子、善女人受持般若波羅蜜乃至正憶念者，功德未盡。何以故？受持般若波羅蜜乃至正憶念，則受三世諸佛無上道。所以者何？欲得薩婆若當從般若波羅蜜中求，欲得般若波羅蜜當從薩婆若中求。世尊！受持般若波羅蜜乃至正憶念故，十善道現於世間，四禪、四無量心、四無色定乃至十八不共法現於世間。受持般若波羅蜜乃至正憶念故，世間便有剎利大姓、婆羅門大姓、居士大家，四天王天乃至阿迦尼吒諸天。受持般若波羅蜜乃至正憶念故，便有須陀洹乃至阿羅漢、辟支佛、菩薩摩訶薩。受持般若波羅蜜乃至正憶念故，諸佛出於世間。}@
%{这时，帝释天对佛陀说：“世尊！您说善男子、善女人受持般若波罗蜜乃至正念，他们的功德是无穷无尽的。为什么呢？因为受持般若波罗蜜乃至正念，就能得到三世诸佛的无上之道。为什么呢？因为想要得到圆满觉悟，就应该从般若波罗蜜中寻求；想要得到般若波罗蜜，就应该从圆满觉悟中寻求。世尊！因为受持般若波罗蜜乃至正念，所以十善道出现在世间，四禅、四无量心、四无色定乃至十八不共法也出现在世间。因为受持般若波罗蜜乃至正念，所以世间就有刹利大姓、婆罗门大姓、居士大家，四天王天乃至阿迦尼吒诸天。因为受持般若波罗蜜乃至正念，所以就有须陀洹乃至阿罗汉、辟支佛、菩萨摩诃萨。因为受持般若波罗蜜乃至正念，所以诸佛出世。”}%

@{爾時佛告釋提桓因言：憍尸迦！善男子、善女人受持般若波羅蜜乃至正憶念，我不說但有爾所功德。何以故？憍尸迦！是善男子、善女人受持般若波羅蜜乃至正憶念、不離薩婆若心，無量戒眾成就，定眾、慧眾、解脫眾、解脫知見眾成就。復次，憍尸迦！是善男子、善女人能受持般若波羅蜜乃至正憶念、不離薩婆若心，當知是人為如佛。復次，憍尸迦！一切聲聞、辟支佛，所有戒眾、定眾、智眾、解脫眾、解脫知見眾，不及是善男子、善女人戒眾乃至解脫知見眾，百分千分百千萬億分，乃至算數、譬喻所不能及。何以故？是善男子、善女人，於聲聞、辟支佛地中心得解脫，更不求大乘法故。復次，憍尸迦！若有善男子、善女人書持般若波羅蜜經卷，供養恭敬尊重，華香瓔珞乃至伎樂，亦得今世後世功德。}@
%{这时，佛陀对帝释天说：“憍尸迦！善男子、善女人受持般若波罗蜜乃至正念，我不仅说他们有你所说的这些功德。为什么呢？憍尸迦！这些善男子、善女人受持般若波罗蜜乃至正念，他们的心不离开圆满觉悟，无量的戒律成就了，定力、智慧、解脱、解脱知见也成就了。再说，憍尸迦！这些善男子、善女人能够受持般若波罗蜜乃至正念，他们的心不离开圆满觉悟，就知道这些人如同佛陀一样。再说，憍尸迦！一切声闻、辟支佛，他们所有的戒律、定力、智慧、解脱、解脱知见，比不上这些善男子、善女人的戒律乃至解脱知见，是百分、千分、百千万亿分，乃至用算数、比喻都无法比拟。为什么呢？因为这些善男子、善女人在声闻、辟支佛的境界中，他们的心就得到了解脱，不再追求大乘法了。再说，憍尸迦！如果有善男子、善女人书写般若波罗蜜经卷，供养、恭敬、尊重，用花、香、璎珞乃至音乐供养，他们也能得到今世后世的功德。”}%

@{爾時釋提桓因白佛言：世尊！是善男子、善女人受持般若波羅蜜乃至正憶念、不離薩婆若心，供養般若波羅蜜，恭敬尊重，華香乃至伎樂。我常當守護是人。}@
%{这时，帝释天对佛陀说：“世尊！这些善男子、善女人受持般若波罗蜜乃至正念，他们的心不离开圆满觉悟，供养般若波罗蜜，恭敬、尊重，用花、香乃至音乐供养。我常常守护这些人。”}%

@{佛告釋提桓因：憍尸迦！是善男子、善女人欲讀誦說是般若波羅蜜時，無量百千諸天皆來聽法。是善男子、善女人說般若波羅蜜法，諸天子益其膽力。是諸法師若疲極不欲說法，諸天益其膽力故便能更說。善男子、善女人受是般若波羅蜜乃至正憶念，供養花香乃至伎樂故，亦得是今世功德。復次，憍尸迦！是善男子、善女人於四部眾中說般若波羅蜜時，心無怯弱；若有論難亦無畏想。何以故？是善男子、善女人為般若波羅蜜所護持故。般若波羅蜜中亦分別一切法，若世間若出世間、若有漏若無漏、若善若不善、若有為若無為、若聲聞法若辟支佛法、若菩薩法若佛法。善男子、善女人住內空乃至住無法有法空故，不見有能難般若波羅蜜者，亦不見受難者，亦不見般若波羅蜜。如是善男子、善女人為般若波羅蜜所擁護故，無有能難壞者。復次，善男子、善女人受持般若波羅蜜乃至正憶念時，不沒不畏不怖。何以故？是善男子、善女人不見是法沒者、恐怖者。憍尸迦！善男子、善女人受持般若波羅蜜乃至正憶念，花香供養乃至幡蓋，亦得是現世功德。}@
%{佛陀对帝释天说：“憍尸迦！这些善男子、善女人想要诵读般若波罗蜜经的时候，无量百千诸天都会来听法。这些善男子、善女人宣说般若波罗蜜法，诸天子就会增强他们的胆力。这些法师如果疲惫不堪，不想宣说佛法，诸天就会增强他们的胆力，让他们继续宣说。善男子、善女人受持般若波罗蜜乃至正念，供养花香乃至音乐，也能得到今世的功德。再说，憍尸迦！这些善男子、善女人在四众弟子中宣说般若波罗蜜的时候，心中没有怯懦；如果有论难，他们也不会有恐惧的想法。为什么呢？因为这些善男子、善女人被般若波罗蜜所护持。般若波罗蜜中也分别一切法，无论是世间法还是出世间法，无论是有漏法还是无漏法，无论是善法还是不善法，无论是有为法还是无为法，无论是声闻法还是辟支佛法，无论是菩萨法还是佛法。善男子、善女人住内空乃至住无法有法空，所以他们看不到有人能难般若波罗蜜，也看不到有人受难，也看不到般若波罗蜜。这样，善男子、善女人被般若波罗蜜所护持，没有人能毁坏它。再说，善男子、善女人受持般若波罗蜜乃至正念的时候，不会灭亡、不会害怕、不会恐惧。为什么呢？因为这些善男子、善女人看不到这个法会灭亡，也看不到会恐怖。憍尸迦！善男子、善女人受持般若波罗蜜乃至正念，用花香供养乃至幡盖，也能得到今世的功德。”}%
@{復次，憍尸迦！善男子、善女人受持般若波羅蜜乃至正憶念，書持經卷，花香供養乃至幡蓋，是人為父母所愛，宗親知識所念，諸沙門婆羅門所敬，十方諸佛及菩薩摩訶薩、辟支佛、阿羅漢乃至須陀洹所愛敬，一切世間若天、若魔、若梵及阿修羅等皆亦愛敬。是人行檀那波羅蜜，檀那波羅蜜無有斷絕時。尸羅波羅蜜、羼提波羅蜜、毘梨耶波羅蜜、禪那波羅蜜、般若波羅蜜，亦無有斷絕時。修內空不斷乃至修無法有法空不斷，修四念處不斷乃至修十八不共法不斷，修諸三昧門不斷，修諸陀羅尼門不斷，修諸菩薩神通不斷，成就眾生、淨佛國土不斷，乃至修一切種智不斷。是人亦能降伏難論毀謗。善男子、善女人受持般若波羅蜜乃至正憶念、不離薩婆若心，書持經卷，香花供養乃至幡蓋，亦得是今世後世功德。}@
%{再说，憍尸迦！如果男子、女子持守般若波罗蜜，直到正念，抄写经卷，用香花供养，甚至用幡盖，这样的人会得到父母的爱，亲族朋友的思念，沙门婆罗门的尊敬，十方诸佛和菩萨摩诃萨、辟支佛、阿罗汉，甚至须陀洹的敬爱，所有世间的天、魔、梵和阿修罗等等，都会敬爱他。这个人行檀那波罗蜜，檀那波罗蜜没有断绝的时候。尸罗波罗蜜、羼提波罗蜜、毘梨耶波罗蜜、禅那波罗蜜、般若波罗蜜，也没有断绝的时候。修内空不断，直到修无法有法空不断，修四念处不断，直到修十八不共法不断，修诸三昧门不断，修诸陀罗尼门不断，修诸菩萨神通不断，成就众生、净佛国土不断，直到修一切种智不断。这个人也能降伏难论诽谤。男子、女子持守般若波罗蜜，直到正念，不离开萨婆若心，抄写经卷，用香花供养，甚至用幡盖，也能得到今世后世的功德。}%

@{復次，憍尸迦！善男子、善女人書持經卷，在所處三千大千世界中，所有諸四天王天，發阿耨多羅三藐三菩提心者，皆來到是處見般若波羅蜜，受讀誦說，供養禮拜還去。三十三天、夜摩天、兜率陀天、化樂天、他化自在天，梵眾天、梵輔天、梵會天、大梵天、光天、少光天、無量光天、光音天、淨天、少淨天、無量淨天、遍淨天、無蔭行天、福德天、廣果天，發阿耨多羅三藐三菩提心者，皆來到是處見般若波羅蜜，受讀誦說，供養禮拜還去。淨居諸天，所謂無誑天、無熱天、妙見天、喜見天、色究竟天，皆來到是處見是般若波羅蜜，受讀誦說，供養禮拜還去。}@
%{再说，憍尸迦！如果男子、女子抄写经卷，在他们所处的三千大千世界中，所有诸四天王天，发阿耨多罗三藐三菩提心的人，都会来到这里，见到般若波罗蜜，接受读诵，供养礼拜后离去。三十三天、夜摩天、兜率陀天、化乐天、他化自在天，梵众天、梵辅天、梵会天、大梵天、光天、少光天、无量光天、光音天、净天、少净天、无量净天、遍净天、无荫行天、福德天、广果天，发阿耨多罗三藐三菩提心的人，都会来到这里，见到般若波罗蜜，接受读诵，供养礼拜后离去。净居诸天，所谓无誑天、无热天、妙见天、喜见天、色究竟天，都会来到这里，见到般若波罗蜜，接受读诵，供养礼拜后离去。}%

@{復次，憍尸迦！十方世界中諸四天王天乃至廣果天，發阿耨多羅三藐三菩提心，及淨居天并餘諸天龍鬼神、揵闥婆、阿修羅、迦樓羅、緊那羅、摩睺羅伽亦來見般若波羅蜜，受讀誦說，供養禮拜還去。是善男子、善女人應作是念：十方世界中諸四天王天乃至廣果天，發阿耨多羅三藐三菩提心，及淨居天并餘諸天龍鬼神、揵闥婆、阿修羅、迦樓羅、緊那羅、摩睺羅伽來見般若波羅蜜，受讀誦說，供養禮拜。我則法施已。憍尸迦！三千大千世界中所有諸四天王天乃至阿迦尼吒天，及十方世界中諸四天王天乃至阿迦尼吒天，發阿耨多羅三藐三菩提心者，擁護是善男子、善女人，諸惡不能得便，除其宿命重罪。憍尸迦！是善男子、善女人亦得是今世功德。所謂諸天子發阿耨多羅三藐三菩提心，皆來到是處。何以故？憍尸迦！諸天子發阿耨多羅三藐三菩提心，欲救護一切眾生、不捨一切眾生、安樂一切眾生故。}@
%{再说，憍尸迦！十方世界中诸四天王天，直到广果天，发阿耨多罗三藐三菩提心，以及净居天，还有其他诸天龙鬼神、揵闥婆、阿修罗、迦楼罗、紧那罗、摩睺罗伽，也都会来见到般若波罗蜜，接受读诵，供养礼拜后离去。这些男子、女子应该这样想：十方世界中诸四天王天，直到广果天，发阿耨多罗三藐三菩提心，以及净居天，还有其他诸天龙鬼神、揵闥婆、阿修罗、迦楼罗、紧那罗、摩睺罗伽，来见到般若波罗蜜，接受读诵，供养礼拜。我则法施已。憍尸迦！三千大千世界中所有诸四天王天，直到阿迦尼吒天，以及十方世界中诸四天王天，直到阿迦尼吒天，发阿耨多罗三藐三菩提心的人，都会拥护这些男子、女子，诸恶不能得便，除其宿命重罪。憍尸迦！这些男子、女子也能得到今世功德。所谓诸天子发阿耨多罗三藐三菩提心，都会来到这里。为什么呢？憍尸迦！诸天子发阿耨多罗三藐三菩提心，是为了救护一切众生，不舍弃一切众生，安乐一切众生。}%

@{爾時釋提桓因白佛言：世尊！善男子、善女人云何當知諸四天王天乃至阿迦尼吒天來，及十方國土中諸四天王天乃至阿迦尼吒天來，見般若波羅蜜，受讀誦說，供養禮拜？}@
%{这时，释提桓因对佛说：世尊！男子、女子怎样才能知道诸四天王天，直到阿迦尼吒天，以及十方国土中诸四天王天，直到阿迦尼吒天，来见到般若波罗蜜，接受读诵，供养礼拜呢？}%

@{時佛告釋提桓因：憍尸迦！若善男子、善女人見大淨光明，必知有大德諸天來見般若波羅蜜，受讀誦說，供養禮拜時。復次，憍尸迦！善男子、善女人若聞異妙香，必知有大德諸天來見般若波羅蜜，受讀誦說，供養禮拜時。復次，憍尸迦。善男子、善女人行淨潔故，諸天來到其處見般若波羅蜜，受讀誦說，供養歡喜禮拜。是中有小鬼輩即時出去，不能堪任是大德諸天威德故。以是大德諸天來故。是善男子、善女人生大心，以是故，般若波羅蜜所住處，四面不應有諸不淨，應當然燈燒香、散眾名花、眾香塗地、眾蓋幢幡種種嚴飾。復次，憍尸迦！善男子、善女人說法時終無疲極，自覺身輕心樂。隨法偃息，臥覺安隱無諸惡夢。夢中見諸佛三十二相、八十隨形好，比丘僧恭敬圍遶而為說法。在諸佛邊聽受法教，所謂六波羅蜜、四念處乃至十八不共法。分別六波羅蜜義，分別四念處，乃至十八不共法亦分別其義。亦見菩提樹莊嚴殊妙，見諸菩薩趣菩提樹得阿耨多羅三藐三菩提，見諸佛成已轉法輪，見百千萬菩薩共集法論議：應如是求薩婆若；應如是成就眾生；應如是淨佛國土。亦見十方無數百千萬億諸佛，亦聞其名號某方某國某佛，若干百千萬菩薩、若干百千萬聲聞恭敬圍遶說法。復見十方無數百千萬億諸佛般涅槃。復見無數百千萬億諸佛七寶塔，見供養諸塔，恭敬尊重讚歎，香花乃至幡蓋。憍尸迦！是善男子、善女人，見如是善夢，臥安覺安。諸天益其氣力，自覺身體輕便，不大貪著飲食、衣服、臥具、湯藥，於四供養其心輕微。譬如比丘坐禪，從禪定起心與定合，不貪著飲食，其心輕微。何以故？憍尸迦！諸天法應以諸味之精益其氣力故。十方諸佛及天龍鬼神、阿修羅、揵闥婆、迦樓羅、緊那羅、摩睺羅伽，亦益其氣力。如是，憍尸迦！善男子、善女人欲得今世如是功德，應當受持般若波羅蜜，親近讀誦說、正憶念，亦不離薩婆若心。憍尸迦！善男子、善女人雖不能受持乃至正憶念，應當書持經卷，恭敬供養，尊重讚歎，香花瓔珞乃至幡蓋。憍尸迦！若善男子、善女人聞是般若波羅蜜，受持讀誦說、正憶念，書經卷，恭敬供養，尊重讚歎，花香乃至幡蓋。是善男子、善女人功德甚多。勝於供養十方諸佛及弟子，恭敬尊重讚歎，衣服、飲食、臥具、湯藥；諸佛及弟子般涅槃後起七寶塔，恭敬供養尊重讚歎，花香乃至幡蓋。}@
%{佛对释提桓因说：憍尸迦！如果男子、女子见到大净光明，就知道有大德诸天来见到般若波罗蜜，接受读诵，供养礼拜的时候。再说，憍尸迦！如果男子、女子听到异妙香，就知道有大德诸天来见到般若波罗蜜，接受读诵，供养礼拜的时候。再说，憍尸迦。男子、女子行净洁，诸天来到他们那里，见到般若波罗蜜，接受读诵，供养欢喜礼拜。这里面的小鬼们会立刻出去，因为不能承受大德诸天的威德。因为是大德诸天来，这些男子、女子生大心，所以，般若波罗蜜所住的地方，四面不应该有诸不净，应该点灯烧香，散众名花，用香涂地，用盖幢幡种种严饰。再说，憍尸迦！男子、女子说法的时候，终无疲极，自己感觉身轻心乐。随法偃息，睡觉醒来安稳，没有诸恶梦。梦中见到诸佛三十二相、八十随形好，比丘僧恭敬围绕，为他们说法。在诸佛边听受法教，所谓六波罗蜜、四念处，直到十八不共法。分别六波罗蜜义，分别四念处，直到十八不共法，也分别其义。也见到菩提树庄严殊妙，见到诸菩萨趣菩提树，得阿耨多罗三藐三菩提，见到诸佛成已转法轮，见到百千万菩萨共集法论议：应该这样求萨婆若；应该这样成就众生；应该这样净佛国土。也见到十方无数百千万亿诸佛，也听到他们的名号，某方某国某佛，若干百千万菩萨、若干百千万声闻恭敬围绕说法。又见到十方无数百千万亿诸佛般涅槃。又见到无数百千万亿诸佛七宝塔，见到供养诸塔，恭敬尊重赞叹，香花，直到幡盖。憍尸迦！这些男子、女子，见到这样好的梦，睡觉安稳，醒来安稳。诸天益其气力，自己感觉身体轻便，不大贪著饮食、衣服、卧具、汤药，对四供养其心轻微。譬如比丘坐禅，从禅定起，心与定合，不贪著饮食，其心轻微。为什么呢？憍尸迦！诸天法应以诸味之精益其气力。十方诸佛及天龙鬼神、阿修罗、揵闥婆、迦楼罗、紧那罗、摩睺罗伽，也益其气力。这样，憍尸迦！男子、女子想要得到今世这样的功德，应该持守般若波罗蜜，亲近读诵说，正念，也不离开萨婆若心。憍尸迦！男子、女子虽然不能持守，直到正念，应该抄写经卷，恭敬供养，尊重赞叹，用香花瓔珞，直到幡盖。憍尸迦！如果男子、女子听到般若波罗蜜，持守读诵说，正念，抄写经卷，恭敬供养，尊重赞叹，用香花，直到幡盖。这些男子、女子功德甚多，胜于供养十方诸佛及弟子，恭敬尊重赞叹，衣服、饮食、卧具、汤药；诸佛及弟子般涅槃后起七宝塔，恭敬供养尊重赞叹，用香花，直到幡盖。}%

@{摩訶般若經卷第九}@
%{摩诃般若经卷第九}%
