@{八大菩薩曼荼羅經}@
%{八大菩萨曼陀罗经}%

@{開府儀同三司特進試鴻臚卿肅國公食邑三千戶贈司空諡大鑒正號大廣智大興善寺三藏法師不空奉詔譯}@
%{开府仪同三司特进试鸿胪卿肃国公食邑三千户赠司空谥大鉴正号大广智大兴善寺三藏法师不空奉诏译}%

@{如是我聞：}@
%{如是我闻：}%

@{一時薄伽梵住補怛落伽山聖觀自在菩薩宮殿，與百千俱胝那庾多菩薩前後圍遶。}@
%{一时薄伽梵住补怛落伽山圣观自在菩萨宫殿，与百千俱胝那庾多菩萨前后围绕。}%

@{爾時眾中有一菩薩名曰寶藏月光，從座而起，整理衣服偏袒右肩，曲躬合掌白言：薄伽梵！我有少疑，唯願如來聽許諮問。}@
%{尔时众中有一菩萨名曰宝藏月光，从座而起，整理衣服偏袒右肩，曲躬合掌白言：薄伽梵！我有少疑，唯愿如来听许咨询问。}%

@{於是寶藏月光菩薩言：若善男子善女人作八曼荼羅者，云何建立？復依何法起無量福，令修行者速證菩提？}@
%{于是宝藏月光菩萨言：若善男子善女人作八曼陀罗者，云何建立？复依何法起无量福，令修行者速证菩提？}%

@{爾時如來讚寶藏月光菩薩言：善哉善哉！善男子！能問如是甚深之義，而為利益無量無邊有情與安樂故，及能淨除三惡趣故，為證無比無上智故。}@
%{尔时如来赞宝藏月光菩萨言：善哉善哉！善男子！能问如是甚深之义，而为利益无量无边有情与安乐故，及能净除三恶趣故，为证无比无上智故。}%

@{汝今善聽。若諸有情纔聞此密言者，得長壽樂。}@
%{汝今善听。若诸有情纔闻此密言者，得长寿乐。}%

@{善男子！有八曼荼羅，是八大菩薩甚深法要。}@
%{善男子！有八曼陀罗，是八大菩萨甚深法要。}%

@{若有有情依法建立此八曼荼羅一遍者，所有十惡五逆、謗方等經皆悉銷滅，一切所求義利勝願悉得成就。}@
%{若有有情依法建立此八曼陀罗一遍者，所有十恶五逆、谤方等经皆悉销灭，一切所求义利胜愿悉得成就。}%

@{即說如來密言曰：}@
%{即说如来密言曰：}%

@{唵摩訶尾囉娑嚩(二合引)賀(引)}@
%{唵摩诃尾囉娑嚩(二合引)贺(引)}%

@{即曼荼囉中，想於如來真金色身，三十二相，坐蓮華臺。}@
%{即曼陀罗中，想于如来真金色身，三十二相，坐莲花台。}%

@{次說觀自在菩薩密言曰：}@
%{次说观自在菩萨密言曰：}%

@{吽纈唎(二合)郝鉢納麼(二合)室哩(二合)曳娑嚩(二合引)訶}@
%{吽纈唎(二合)郝鉢納麼(二合)室哩(二合)曳娑嚩(二合引)訶}%

@{即想曼荼羅中聖觀自在赤色身，左手持蓮華、右手施願，頭冠中有無量壽如來。}@
%{即想曼陀罗中圣观自在赤色身，左手持莲花、右手施愿，头冠中有无量寿如来。}%

@{次說慈氏菩薩密言曰：}@
%{次说慈氏菩萨密言曰：}%

@{每訶哩爾娑嚩(二合引)訶}@
%{每訶哩爾娑嚩(二合引)訶}%

@{於觀自在菩薩後，想慈氏菩薩金色身，左手執軍持、右手施無畏，冠中有窣堵波半跏坐。}@
%{于观自在菩萨后，想慈氏菩萨金色身，左手执军持、右手施无畏，冠中有窣堵波半跏坐。}%

@{次說虛空藏菩薩密言曰：}@
%{次说虚空藏菩萨密言曰：}%

@{阿(引)孽婆也娑嚩(二合引)訶}@
%{阿(引)孽婆也娑嚩(二合引)訶}%

@{於佛背後，想虛空藏菩薩，左手持寶安於心上，右手施流出無量寶。}@
%{于佛背后，想虚空藏菩萨，左手持宝安于心上，右手施流出无量宝。}%

@{次說普賢菩薩密言曰：}@
%{次说普贤菩萨密言曰：}%

@{纈唎(二合)惹也娑嚩(二合引)訶}@
%{纈唎(二合)惹也娑嚩(二合引)訶}%

@{虛空藏菩薩左邊，想普賢菩薩，戴五佛冠，金色身，右手持劍、左手施願，半跏而坐。}@
%{虚空藏菩萨左边，想普贤菩萨，戴五佛冠，金色身，右手持剑、左手施愿，半跏而坐。}%

@{次說金剛手菩薩密言曰：}@
%{次说金刚手菩萨密言曰：}%

@{唵鑁囉嚩娑嚩(二合引)訶}@
%{唵鑁囉嚩娑嚩(二合引)訶}%

@{於如來左邊，想金剛手菩薩，右手執金剛杵、左手安於胯，戴五佛冠，身青色，半跏而坐。}@
%{于如来左边，想金刚手菩萨，右手执金刚杵、左手安于胯，戴五佛冠，身青色，半跏而坐。}%

@{次說曼殊室利菩薩密言曰：}@
%{次说曼殊室利菩萨密言曰：}%

@{室利(二合)闍㘕誐娑嚩(二合引)訶}@
%{室利(二合)闍㘕誐娑嚩(二合引)訶}%

@{於金剛手菩薩前，想曼殊室利童真菩薩，五髻童子形，左手執青蓮花，花中有五股金剛杵，右手作施願，身金色，半跏而坐。}@
%{于金刚手菩萨前，想曼殊室利童真菩萨，五髻童子形，左手执青莲花，花中有五股金刚杵，右手作施愿，身金色，半跏而坐。}%

@{次說除蓋障菩薩密言曰：}@
%{次说除盖障菩萨密言曰：}%

@{匿伐囉拏娑嚩(二合)訶(引)}@
%{匿伐囉拏娑嚩(二合)訶(引)}%

@{於曼殊室唎菩薩右，想除蓋障菩薩，金色身，左手持如意幢、右手施願，半跏而坐。}@
%{于曼殊室唎菩萨右，想除盖障菩萨，金色身，左手持如意幢、右手施愿，半跏而坐。}%

@{次說地藏菩薩密言曰：}@
%{次说地藏菩萨密言曰：}%

@{乞灑(二合)訶囉惹娑嚩(二合引)賀(引)}@
%{乞灑(二合)訶囉惹娑嚩(二合引)贺(引)}%

@{於如來前，想地藏菩薩，頭冠瓔珞，面貌熙怡寂靜，愍念一切有情。}@
%{于如来前，想地藏菩萨，头冠璎珞，面貌熙怡寂静，愍念一切有情。}%

@{左手安臍下拓鉢，右手覆掌向下，大指捻頭指作安慰一切有情想。}@
%{左手安脐下拓鉢，右手覆掌向下，大指捻头指作安慰一切有情想。}%

@{此八大菩薩曼荼羅供養觀行法，若善男子善女人受持此八曼荼羅經，一切業障悉皆銷滅，速證無上正等菩提。}@
%{此八大菩萨曼陀罗供养观行法，若善男子善女人受持此八曼陀罗经，一切业障悉皆销灭，速证无上正等菩提。}%

@{佛說是經已，諸大菩薩及聲聞眾、一切天龍八部，聞佛所說，歡喜奉行。}@
%{佛说是经已，诸大菩萨及声闻众、一切天龙八部，闻佛所说，欢喜奉行。}%

@{八大菩薩讚：}@
%{八大菩萨赞：}%

@{圓寂宮城門，能摧戶扇者，}@
%{圆寂宮城门，能摧户扇者，}%

@{諸佛法受用，救世我頂禮。}@
%{诸佛法受用，救世我顶礼。}%

@{自手流清水，能除餓鬼渴，}@
%{自手流清水，能除饿鬼渴，}%

@{三界如意樹，頂禮蓮華手。}@
%{三界如意树，顶礼莲花手。}%

@{大慈水為心，能息瞋恚火，}@
%{大慈水为心，能息瞋恚火，}%

@{頂禮慈氏尊，能斷欲弓弦。}@
%{顶礼慈氏尊，能断欲弓弦。}%

@{虛空藏妙慧，虛空寂靜尊，}@
%{虚空藏妙慧，虚空寂静尊，}%

@{生死流解脫，頂禮佛心子。}@
%{生死流解脱，顶礼佛心子。}%

@{無邊有情惑，能息無益心，}@
%{无边有情惑，能息无益心，}%

@{普賢我頂禮，善逝上首子。}@
%{普贤我顶礼，善逝上首子。}%

@{塵勞盡僮僕，超勝摩羅軍，}@
%{尘劳尽僮僕，超胜摩罗军，}%

@{頂禮金剛手，能說一切明。}@
%{顶礼金刚手，能说一切明。}%

@{頂禮妙吉祥，持妙童子形，}@
%{顶礼妙吉祥，持妙童子形，}%

@{舒遍智慧燈，攘奪三界冥。}@
%{舒遍智慧灯，攘夺三界冥。}%

@{一切除蓋障，是故我頂禮，}@
%{一切除盖障，是故我顶礼，}%

@{無盡智慧尊，能生無竭辯。}@
%{无尽智慧尊，能生无竭辩。}%

@{如地諸有情，所依一不斷，}@
%{如地诸有情，所依一不断，}%

@{堅慧悲愍藏，地藏我頂禮。}@
%{坚慧悲愍藏，地藏我顶礼。}%

@{此真善逝子，讚揚所獲福，}@
%{此真善逝子，赞扬所获福，}%

@{以此諸有情，如彼成讚器。}@
%{以此诸有情，如彼成赞器。}%

@{八大菩薩曼荼羅經}@
%{八大菩萨曼陀罗经}%

@{此中八位文錯，今依衡函尊勝佛頂念誦法中所明方位而正之云。}@
%{此中八位文错，今依衡函尊胜佛顶念诵法中所明方位而正之云。}%
