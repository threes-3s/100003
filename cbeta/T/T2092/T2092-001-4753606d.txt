@{洛陽伽藍記序}@
%{洛阳伽蓝记序}%

@{魏撫軍府司馬楊衒之撰}@
%{魏抚军府司马杨衒之撰}%

@{三墳五典之說。九流百代之言。並理在人區而義兼天外。至於一乘二諦之原。三明六通之旨。西域備詳。東土靡記。自頂日感夢滿月流光。陽門飾豪眉之像。夜臺圖紺髮之形爾來奔競其風遂廣。至晉永嘉。唯有寺四十二所。逮皇魏受圖光宅嵩洛。篤信彌繁。法教愈盛。王侯貴臣棄象馬如脫屣。庶士豪家捨資財若遺跡。於是昭提櫛比寶塔駢羅。爭寫天上之姿。競摸山中之影。金剎與靈臺比高廣殿共阿房等壯。豈直木衣綈繡土被朱紫而已哉。暨永熙多難。皇輿遷鄴。諸寺僧尼亦與時徙。至武定五年歲在丁卯。余因行役重覽洛陽。城郭崩毀。宮室傾覆。寺觀灰燼。廟塔丘墟。牆被蒿艾。巷羅荊棘。野獸穴於荒階。山鳥巢於庭樹。遊兒牧豎躑躅於九逵。農夫耕稼藝黍於雙𨵗。麥秀之感。非獨殷墟黍離之悲信哉。周室京城。表裏凡有一千餘寺。今日寮廓鍾聲罕聞。恐後世無傳。故撰斯記。然寺數最多不可遍寫。今之所錄上大伽藍。其中小者取其詳。世諦事因而出之。先以城內為始。次及城外表列門名。以遠近為五篇。余才非著述。多有遺漏。後之君子詳其闕焉。}@
%{“三坟五典”的说法，“九流百代”的言论，道理都在人间，意义却超越了天外。至于“一乘二谛”的本源，“三明六通”的旨意，西域都有详细的记载，东土却很少有人记录。自从顶日感梦，满月流光，阳门装饰着豪眉的画像，夜台描绘着绀发的形象，从此佛教的兴盛之风就越来越广泛。到了晋朝永嘉年间，洛阳城里只有42座寺院。等到魏朝接受了图谶，光宅于嵩洛，信奉佛教的人越来越多，佛法也更加兴盛。王公贵族弃掉了象马，如同脱掉鞋子一样轻松；平民百姓和豪门富户舍弃了钱财，如同丢弃废物一样毫不犹豫。于是，高耸的佛塔比比皆是，宝塔鳞次栉比，争相描绘着天上的姿态，竞相模仿着山中的影子。金色的佛刹与灵台比高，宽阔的殿堂与阿房宫一样壮丽。难道仅仅是木衣布绣，土被朱紫而已吗？到了永熙年间，天下大乱，皇室迁都邺城，洛阳城里的寺院和僧尼也随着时代迁移。到了武定五年，丁卯年，我因为公务来到洛阳，再次看到洛阳城，城郭已经崩毁，宫室已经倾覆，寺院化作灰烬，庙宇和塔变成了废墟，墙上长满了蒿草，巷子里布满了荆棘。野兽在荒凉的台阶上挖洞，山鸟在庭院的树上筑巢。孩子们和牧童在九条大路上徘徊，农民在田地里耕作，种植黍米。麦秀之感，不仅仅是殷墟黍离的悲伤啊！周朝的京城，城内外一共有一千多座寺院，如今寮廓钟声很少听到，恐怕后世就没有人知道这些寺院了。所以，我撰写了这篇记事，但是寺院的数量太多，不可能全部写下来。现在我所记载的主要是大的伽蓝，其中小的寺院也选取了一些详细的资料，世俗的典故和事件也从中体现出来。首先从城内开始，然后到城外，列出城门的名称，按照距离远近分为五篇。我的才华不足以写出完美的著作，有很多遗漏的地方，希望后世的君子能补全这些缺漏。}%

@{大和十七年。後魏高祖。遷都洛陽。詔司空公穆亮。營造宮室。洛陽城門依魏晉舊名。}@
%{大和十七年，后魏高祖迁都洛阳，下诏司空公穆亮营建宫室。洛阳城门沿用魏晋旧名。}%

@{東面有三門。北頭第一門曰建春門。漢曰上東門。阮籍詩曰步出上東門是也。魏晉曰建春門。高祖因而不改。次南曰東陽門。漢曰東中門。魏晉曰東陽門。高祖因而不改。次南曰青陽門。漢曰望京門。魏晉曰清明門。高祖改為青陽門。}@
%{东面有三座门，最北边第一座门叫建春门，汉朝叫上东门，阮籍的诗里写道“步出上东门”，就是指这座门。魏晋时期叫建春门，高祖没有改名。第二座门往南叫东阳门，汉朝叫东中门，魏晋时期叫东阳门，高祖没有改名。第三座门往南叫青阳门，汉朝叫望京门，魏晋时期叫清明门，高祖改名为青阳门。}%

@{南面有三門。東頭第一曰開陽門。初漢光武遷都洛陽作此門。始成而未有名。忽夜中有柱自來在樓上。後瑯琊郡開陽縣言南門一柱飛去。使來視之則是也。遂以開陽為名。自魏及晉。因而不改。高祖亦然。次西曰平昌門。漢曰平門。魏晉曰平昌門。高祖因而不改。次西曰宣陽門漢曰津門。魏晉曰津陽門。高祖因而不改。}@
%{南面有三座门，最东边第一座门叫开阳门，最初汉光武帝迁都洛阳的时候建造了这座门，刚建好还没有名字。突然有一天晚上，有一根柱子从外面飞来，落在了门楼上。后来琅琊郡开阳县的人说，他们南门的柱子飞走了，派人来查看，发现就是这根柱子。于是就用开阳来命名这座门。从魏朝到晋朝，一直没有改名，高祖也是这样。第二座门往西叫平昌门，汉朝叫平门，魏晋时期叫平昌门，高祖没有改名。第三座门往西叫宣阳门，汉朝叫津门，魏晋时期叫津阳门，高祖没有改名。}%

@{西面有四門。南頭第一門曰西明門。漢曰廣陽門。魏晉因而不改。高祖改為西明門。次北曰西陽門。漢曰雍門。魏晉曰西明門。高祖改為西陽門。次北曰閶闔門。漢曰上西門。有銅璇璣玉衡以齊七政。魏晉曰閶闔門。高祖因而不改。次北曰承明門。承明者高祖所立。當金墉城前東西大道遷京之始。宮闕未就。高祖住在金墉城。城西有王南寺。高祖數詣寺。沙門論議故。通此門而未有名。世人謂之新門。時王公卿士常迎駕於新門。高祖謂御史中尉李彪曰。曹植詩云。謁帝承明廬。此門宜以承明為稱。遂名之。}@
%{西面有四座门，最南边第一座门叫西明门，汉朝叫广阳门，魏晋时期没有改名，高祖改名为西明门。第二座门往北叫西阳门，汉朝叫雍门，魏晋时期叫西明门，高祖改名为西阳门。第三座门往北叫閶闔门，汉朝叫上西门，有铜璇玑玉衡用来校正七政。魏晋时期叫閶闔门，高祖没有改名。第四座门往北叫承明门。承明门是高祖所建，当时迁都洛阳，金墉城前的东西大道已经建好，宫殿还没有建成，高祖住在金墉城。城西有王南寺，高祖经常去寺庙，和僧侣讨论佛法。这座门通往王南寺，还没有名字，世人都叫它新门。当时王公卿士经常在新门迎接高祖，高祖对御史中尉李彪说：“曹植的诗里写道‘谒帝承明庐’，这座门应该叫承明门。”于是就给它命名为承明门。}%

@{北面有二門。西頭曰大夏門。漢曰夏門。魏晉曰大夏門。嘗造三層樓。去地二十丈。洛陽城門樓。皆兩重。去地百尺。惟大夏門甍棟于雲。東頭曰廣莫門。漢曰穀門。魏晉曰廣莫門。高祖因而不改。廣莫門以西。至於大夏門。宮觀相連。被諸城上也。}@
%{北面有两座门，西边叫大夏门，汉朝叫夏门，魏晋时期叫大夏门。曾经建造过三层楼，离地面二十丈高。洛阳城门楼都是两层，离地面一百尺高。只有大夏门屋顶高耸入云。东边叫广莫门，汉朝叫谷门，魏晋时期叫广莫门，高祖没有改名。广莫门往西，一直到大夏门，宫殿和观宇相连，覆盖在城墙之上。}%

@{一門有三道。所謂九軌。}@
%{一座门有三个通道，这就是所谓的“九轨”。}%

@{洛陽城內伽藍記卷第一}@
%{洛阳城内伽蓝记卷第一}%

@{魏撫軍府司馬楊衒之撰}@
%{魏抚军府司马杨衒之撰}%

@{永寧寺。熙平元年靈太后胡氏所立也。在宮前閶闔門南一里御道西。其寺東有太尉府。西對永康里。南界昭玄曹。北隣御史臺。閶闔門前御道東有左衛府。府南有司徒府。司徒府南有國子學堂。內有孔丘像。顏淵問仁子路問政在側。國子南有宗正寺。寺南有太廟。廟南有護軍府。府南有衣冠里。御道西有右衛府。府南有太尉府。府南有將作曹。曹南有九級府。府南有太社。社南有凌陰里。即四朝時藏氷處也。中有九層浮圖一所。架木為之。舉高九十丈。有剎復高十丈。合去地一千尺。去京師百里已遙見之。初掘基至黃泉下。得金像三千軀。太后以為信法之徵。是以營建過度也。剎上有金寶瓶。容二十五石寶瓶。下有承露金盤三十重。周匝皆垂金鐸。復有鐵鎖。四道引剎向浮圖。四角鎖上。亦有金鐸。鐸大小如一石甕。子浮圖有九級角。角皆懸金鐸。合上下有一百二十鐸。浮圖有四面。面有三戶六窓。戶皆朱漆。扉上有五行金釘。合有五千四百枚。復有金環鋪首布。殫土木之功。窮造形之巧。佛事精妙不可思議。繡柱金鋪駭人心目。至於高風。永夜寶鐸和鳴。鏗鏘之聲聞及十餘里。浮圖北有佛殿一所。形如太極殿。中有丈八金像一軀。中長金像十軀。繡珠像三軀。織成五軀。作功奇巧。冠於當世。僧房樓觀一千餘間。雕梁粉壁青繅綺疏難得而言。栝柏松椿扶疎拂簷叢。竹香草布護階墀。是以常景碑云。須彌寶殿兜率淨宮。莫尚於斯也。外國所獻經像。皆在此寺。寺院牆皆施短椽。以瓦覆之。若今宮牆也。四面各開一門。南門樓三重通。三道去地二十丈。形製似今端門圖。以雲氣畫彩仙靈綺□青鎖□赫麗華。拱門有四力士四獅子。飾以金銀。加之珠玉裝嚴煥炳世所未聞。東西兩門亦皆如之。所可異者。唯樓二重。北門一道不施屋。似烏頭門。四門外樹以青槐亘以綠水。京邑行人多庇其下。路斷飛塵不由奔雲之潤。清風送涼。豈藉合歡之發。詔中書舍人常景。為寺碑文。景字永昌。河內人也。敏學博通。知名海內。大和十九年為高祖所器。拔為律學博士。刑法疑獄多訪於景。正始初。詔刊律令。永作通式。勅景共治書。侍御史高僧𥙿。羽林監王元龜。尚書郎祖瑩。員外散騎侍郎李琰之等。撰集其事。又詔太師彭城王勰。青州刺史劉芳入預其議。景討正科條。商搉古今。甚有倫序。見行於世。今律二十篇是也。又共芳造洛陽宮殿門閣之名。經途里邑之號。出除長安令。時人比之潘岳。其後歷位中書舍人。黃門侍郎祕書監。幽州刺史。儀同三司。學徒以為榮焉。景入參近侍。出為侯牧。居室貧儉事等農家。唯有經史盈車滿架。所著文集數百餘篇。給事封暐伯作序。行於世。裝飾畢功。明帝與太后共登之。視宮內如掌中。臨京師若家庭。以其目見宮中禁人不聽升。衒之嘗與河南尹胡孝世共登之。下臨雲雨信哉不虛。時有西域沙門菩提達磨者。波斯國胡人也。起自荒裔來遊中土。見金盤炫日光照雲表。寶鐸含風響出天外。歌詠讚歎實是神功。自云年一百五十歲歷涉諸國。靡不周遍。而此寺精麗閻浮所無也。極物境界亦未有。此口唱南無合掌連日。至孝昌二年中。大風發屋拔樹。剎上寶瓶隨風而落入地丈餘。復命工匠更鑄新瓶。建義元年太原王爾朱榮總士馬於此寺。榮字天寶北地秀容人也。世為第一領民酋長博陵郡公部落八千餘家。有馬數萬匹富等天府。武泰元年二月中帝崩無子。立臨洮王世子釗以紹。大業年三歲太后貪秉朝政故。以立之。榮謂并州刺史元天穆曰。皇帝晏駕。春秋十九。海內士庶猶曰幼君。況今奉未言之兒。以臨天下而望昇平。其可得乎。吾世荷國恩不能坐看成敗。今欲以鐵馬五千赴哀山陵。兼問侍臣帝崩之由。君竟謂如何。穆曰。明公世跨并肆雄才傑出。部落之民控弦一萬。若能行廢立之事。伊霍復見今日。榮即共穆結異姓兄弟。穆年大榮兄事之。榮為盟主。穆亦拜榮。於是密議。長君諸王之中不知誰應當璧。遂於晉陽人各鑄像不成。唯長樂王子攸像光相具足。端嚴特妙。是以榮意在長樂。遣蒼頭王豐入洛。詢以為主。長樂即許之共剋期契。榮三軍皓素揚旌南出。太后聞榮舉兵。召王公議之時。胡氏專寵。皇宗怨望。假八議者莫肯致言。唯黃門侍郎徐統曰。爾朱榮馬邑小胡人。才凡鄙不度德量。力長戟指闕。所謂窮轍拒輪積薪候燎。今宿衛文武足得一戰。但守河橋觀其意趣。榮懸軍千里兵老師弊。以逸待勞破之必矣。后然統言。即遣都督李神軌鄭季明等。領眾五千鎮河橋。四月十一日榮過河內至高頭驛。長樂王從雷陂北渡赴榮軍所。神軌季明等見長樂王往遂開門降。十二日榮軍於芒山之北河陰之野。十三日召百官赴駕至者盡誅之。王公卿土及諸朝臣死者三千餘人。十四日車駕入城。大赦天下。改號為建義元年。是為莊帝。于時新經大兵人物殲盡。流迸之徒驚駭未出。莊帝肇升太極。解網垂仁。唯散騎常侍山偉一人拜恩南闕。加榮使持節中外諸軍事大將軍開府北道大行臺都督。十州諸軍事大將軍領左右。太原王其天穆為侍中太尉公世襲并州刺史。上黨王起家為公卿牧守者。不可勝數。二十日洛中草草猶自不安。死生相怨人懷異慮。貴室豪家并宅競竄。貧夫賤士襁負爭逃。於是出詔。濫死者普加褒贈。三品以上贈三公。五品以上贈令僕。七品以上贈州牧。白民贈郡鎮。於是稍安。帝納榮女為皇后。進榮為柱國大將軍錄尚書事。餘官如故。進天穆為大將軍。餘官皆如故。永安二年五月北海王元顥復入洛。在此寺聚兵。顥莊帝從兄也。孝昌末鎮汲郡。聞爾朱榮入洛陽。遂南奔蕭衍。是年入洛。莊帝北巡。顥登皇帝位。改年曰建武元年。顥與莊帝書曰。大道既隱。天下匪公禍福不追與能義絕。朕猶庶幾五帝無取六軍正以糠粃萬乘錙銖大寶。非貪皇帝之尊。豈圖六合之富直。以爾朱榮往歲入洛。順而勤王終為魏賊。逆刃加於君親。鋒鏑肆於卿宰。元氏少長殆欲無遺。已有陳恒盜齊之心。非無六卿分晉之計。但以四海橫流欲篡未可。暫樹君臣假相拜置。害卿兄弟獨夫介立。遵養待時臣節詎久。朕覩此心寒遠投江。表泣請梁朝誓在復恥。風行建業電赴三川。正欲問罪於爾朱。出卿於桎梏。恤深怨於骨肉。解蒼生於倒懸。謂卿明眸擊節躬來見。我共敘哀辛同討兇羯。不意駕入城臯便。爾北渡雖迫於兇手勢不自由。或□生素懷棄劍猜。我聞之永歎。撫衿而失何者。朕之於卿兄弟非遠。連枝分葉興滅相依。假有內闚外猶禦侮。況我與卿睦厚偏篤其於急難。凡今莫如棄親即讎。義將焉據也。且爾朱榮不臣之跡。暴於旁午。謀魏社稷愚智同見。卿乃明白疑於必然。託命豺狼。委身虎口。棄親助賊。兄弟尋戈。假獲民地。本是榮物。若克城邑。絕非卿有。徒危宗。國以廣寇仇。快賊莽之心。假卞莊之利。有識之士。咸為慚之。今家國隆替在卿與我。若天道助順。誓茲義舉。則皇魏宗社與運無窮。儻天不厭亂。胡羯未殄。鴟鳴狼噬荐食河北。在榮為福。於卿為禍。豈伊異人尺書道意。卿宜三復兼利是圖富貴可保。狥人非慮終不食言。自相魚肉。善擇元吉。勿貽後悔。此黃門郎祖榮之詞也。時帝在長子城。太原王上黨王來赴急。六月。帝圍河內。太守元桃湯車騎將軍宗正珍孫等為顥守攻之弗克。時暑炎赫將士疲勞。太原王欲使帝幸晉陽。至秋更舉大義。未決。召劉助筮之。助曰。必克。於是至明盡力攻之。如其言。桃湯珍孫並斬首。以殉三軍。顥聞河內不守。親率百僚。出鎮河橋。特遷侍中安豐王延明往守硤石。七月帝至河陽。與顥隔河相望。太原王命車騎將軍爾朱兆潛師渡河破延明於硤石。顥聞延明敗亦散走。所將江淮子弟五千人。莫不解甲相泣。握手成列。顥與數千騎欲奔蕭衍。至長社為社民斬其首。傳送京師。二十日。帝還洛陽。進太原王天柱大將軍。餘官亦如故。進上黨王太宰。餘官亦如故。永安三年逆賊爾朱兆囚莊帝於寺。時太原王位極心驕功高意侈。與奪臧否肆意。帝恐謂左右曰。朕寧作高貴卿公死。不作漢獻帝生。九月二十五日詐言產太子。榮穆並入朝。莊帝手刃榮於光明殿。穆為伏兵魯暹所殺。榮世子部落大人亦死焉。榮下車騎將軍爾朱陽都等二十人隨入東華門。亦為伏兵所殺。唯右僕射爾朱世隆素在家。聞榮死總榮部曲燒西陽門奔河橋。至十月一日隆與妻鄉郡長公主。至芒山憑王寺。為榮追福齋。即遣爾朱侯討伐。爾朱那律歸等領胡騎一千皆白服來至郭下。索太原王尸喪。帝升大夏門望之。遣主書牛法尚。謂歸等曰。太原王立功不終。陰圖釁逆。王法無親。已依正刑罪止榮身。餘皆不問。卿等何為不降官爵如故。歸曰。臣從太原王來朝。陛下何忽今日枉致無理。臣欲還晉陽。不忍空去。願得太原王尸喪。生死無恨。發言雨淚哀不自勝。群胡慟哭。聲振京師。帝聞之亦為傷懷。遣待中朱元龍齋鐵券與世隆。待之不死。官位如故。世隆謂元龍曰。太原王功格天地造濟生民。赤心奉國神明所知。長樂不顧信誓。枉害忠良。今日兩行鐵字何足可信。吾為太原王報仇終不歸降。元龍見世隆呼帝為長樂。知其不欵。且以言帝。帝即出庫物置城西門外。募敢死之士。以討世隆。一日即得萬人。與歸等戰於郭外。兇勢不摧。歸等屢涉戎場便擊刺。京師士眾未習軍旅。雖皆義勇力不從心。三日頻戰而游魂不息。帝更募人斷河橋。有漢中人李荀為水軍。從上流放火燒橋。世隆見橋被焚。遂大剽生民北上太行。帝遣侍中源子恭黃門郎楊寬領步騎三萬鎮河內。世隆至高都。立太原太守長廣王瞱為主。改號曰建元元年。爾朱氏自封王者八人。長廣王都晉陽。遣潁川王爾朱兆。舉兵向京師。子恭軍失利。兆自雷波涉渡擒莊帝於式乾殿。帝初以黃河奔急。未謂兆得濟。不意兆不由舟楫。憑流而渡。是日水淺不沒馬腹故。及此難書契所記未之有也。衒之曰。昔光武受命。氷橋宜於滹水。昭烈中起。的盧踊於泥溝。皆理合於天神祇所福。故能功濟宇宙大庇生民。若兆者蜂目豺聲行窮梟獍。阻兵安忍賊害君親。皇靈有知。鑒其凶德。反使孟津由膝贊其逆心易稱大道。禍淫鬼神福謙。以此驗之信為虛說。時兆營軍尚書省建。天子金鼓庭設漏刻。嬪御妃主皆擁之於幕鎖。帝於寺門樓上。時十二月帝患寒。隨兆乞頭巾。兆不與。遂囚帝還晉陽。縊於三級寺。帝臨崩禮佛。願不為國王。又作五言曰。權去生道促。憂來死路長。懷恨出國門。含悲入鬼鄉。隧門一時閉。幽庭豈復光。思鳥吟青松。哀風吹白楊。昔來聞死苦。何言身自當。至太昌元年冬。始迎梓宮。赴京師葬帝靖陵。所作五言詩。即為挽歌詞。朝野聞之莫不悲慟。百姓觀者悉皆掩涕而已。永熙三年二月浮圖為火所燒。帝登凌雲臺望火。遣南陽王寶炬錄尚書長孫椎。將羽林一千救赴火所。莫不悲惜垂淚而去。火初從第八級中平旦大發。當時雷雨晦冥。雜下霰雪。百姓道俗咸來觀火。悲哀之聲振動京邑。時有三比丘赴火而死。火經三月不滅。有火入地尋柱。周年猶有煙氣。其年五月中有人從象郡來云。見浮圖於海中。光明照耀儼然如新。海上之民。咸皆見之。俄然霧起。浮圖遂隱。至七月中。平陽王為侍中。斛斯椿所使奔於長安。十月而京師遷鄴。}@
%{永宁寺，熙平元年灵太后胡氏所立。在宫前閶闔门南一里御道西。寺东有太尉府，西对永康里，南界昭玄曹，北邻御史台。閶闔门前御道东有左卫府，府南有司徒府，司徒府南有国子学堂，内有孔丘像，颜渊问仁子路问政在侧。国子南有宗正寺，寺南有太庙，庙南有护军府，府南有衣冠里。御道西有右卫府，府南有太尉府，府南有将作曹，曹南有九级府，府南有太社，社南有凌阴里，即四朝时藏冰处。寺中有九层浮图一座，用木头架设而成，高九十丈，塔刹又高十丈，合计离地面一千尺，离京城百里之外就能远远地看见它。当初挖地基的时候，挖到黄泉之下，得到了三千尊金像，太后认为这是信奉佛法的征兆，因此建造得过度奢华。塔刹上有一只金宝瓶，可以容纳二十五石宝瓶，下面有三十层承露金盘，周围都悬挂着金铎。还有四条铁锁，从塔刹引向浮图，四角锁上也都有金铎，铎的大小像一个石缸。浮图有九级塔角，塔角上都悬挂着金铎，上下共有120个金铎。浮图有四面，每面有三个门六个窗，门都是朱漆，门扉上都有五行金钉，共有5400枚。还有金环铺首，用金布装饰。耗费了大量的人力物力，穷尽了造形的技巧，佛事精妙不可言喻。绣柱金铺，令人心惊目眩。到了夜里，宝铎和鸣，铿锵的声音传到十多里之外。浮图北面有一座佛殿，形状像太极殿，殿内有一尊丈八金像，十尊中长金像，三尊绣珠像，五尊织成像，制作工艺奇巧，冠绝当时。僧房楼观一千多间，雕梁画栋，粉墙彩壁，青繅绮疏，难以用语言形容。栝柏松椿，枝繁叶茂，拂过屋檐；竹香草布，护卫着台阶和庭院。所以，常景碑上写道：“须弥宝殿兜率净宫，莫尚于斯也。”外國所献的经像，都收藏在这座寺院里。寺院的墙都用短椽子建造，用瓦覆盖，就像现在的宫墙一样。四面各开一座门，南门楼三重，三道门离地面二十丈高，形状像现在的端门图，用云气画彩，仙灵绮□青锁□赫丽华。拱门上有四力士和四头狮子，用金银装饰，加上珠玉，装饰得光彩夺目，是前所未有的。东西两门也都是这样，不同的是只有两层楼。北门一道，没有屋顶，像乌头门一样。四门外面种着青槐，环绕着绿水，京邑的行人大多在这里避暑休息。路途上的飞尘，因为奔云之润而消散，清风送爽，哪里还需要合欢树的香气呢？高祖下诏命中书舍人常景为寺院写碑文。常景，字永昌，河内人，勤奋好学，博学多才，名声远播海内。大和十九年，高祖非常器重他，提拔他为律学博士。刑法疑狱，大多请教常景。正始初年，下诏刊刻律令，永作通式，常景与治书侍御史高僧𥙿、羽林监王元龟、尚书郎祖莹、员外散骑侍郎李琰之等人一起编撰律令。又下诏命太师彭城王勰、青州刺史刘芳参与讨论。常景考证法律条文，参考古今，很有条理，颁行于世。现在的律令二十篇，就是他参与编撰的。他还与刘芳一起制定了洛阳宫殿门阁的名称，道路里邑的名称。后来常景出任长安令，当时的人把他比作潘岳。后来，他历任中书舍人、黄门侍郎、秘书监、幽州刺史、仪同三司，学子们都以他为荣。常景入朝担任近侍，出任州牧，生活简朴，生活水平和农民差不多，只有满车满架的经史典籍。他写了很多文章，有几百篇，给事封暐伯为他作序，流传于世。寺院修建完毕后，明帝和太后一起登上浮图，俯瞰宫殿，就像在手掌之中，眺望京城，就像在家一样。常景亲眼看到宫中禁卫不准百姓登高，我也曾经和河南尹胡孝世一起登上浮图，俯瞰云雨，真是名不虚传。当时，有一位西域沙门菩提达磨，是波斯国人，从边远地区来到中原游历，看到金盘炫耀着阳光，照耀着云层，宝铎含着风声，响彻天外，他吟诗赞叹，说这真是神功。他说自己已经一百五十岁了，走遍了各国，没有地方没有去过，但是这座寺院的精巧华丽，是阎浮提所没有的，极致的境界也从未见过。他口中念诵着“南无”合掌，连续好几天。到了孝昌二年，刮了一阵大风，掀掉了房屋，拔掉了树木，塔刹上的宝瓶随着风落下，陷入了地里一丈多深。又命令工匠重新铸造新的宝瓶。建义元年，太原王尔朱荣率领军队驻扎在这座寺院里。尔朱荣，字天宝，北地秀容人，世袭第一领民酋长，博陵郡公，部下有八千多户人家，拥有数万匹马，富甲一方。武泰元年二月，皇帝驾崩，没有儿子，立临洮王世子钊为继承人。钊年仅三岁，太后贪恋朝政，所以立他为帝。尔朱荣对并州刺史元天穆说：“皇帝驾崩，年仅十九岁，海内士庶都说他还是个幼君，更何况现在是奉一个不会说话的孩子，让他来治理天下，还指望天下太平，这怎么可能呢？我们世世代代蒙受国家恩惠，不能坐视成败。现在我想率领五千铁骑前往哀山陵，顺便问问侍臣，皇帝驾崩的原因，你怎么看？”元天穆说：“明公世袭并州，雄才大略，部落百姓能拉弓射箭的一万多人，如果能废立君主，伊霍复见于今日。尔朱荣就和元天穆结为异姓兄弟，元天穆比尔朱荣年长，就以兄长身份待他，尔朱荣成为盟主，元天穆也拜尔朱荣为兄长。于是他们密谋，长君诸王之中不知道谁应该做皇帝。他们在晋阳分别铸造了诸王的像，都没有成功，只有长乐王子攸的像光彩照人，端庄严谨，十分奇特。所以，尔朱荣就决定拥立长乐王，派苍头王丰进洛阳，询问长乐王是否愿意做皇帝。长乐王}%@{建中寺。普泰元年尚書令樂平王爾朱世隆所立也。}@
%{建中寺，是普泰元年，尚书令乐平王尔朱世隆建立的。}%
@{本是閹官司空劉騰宅。屋宇奢侈。梁棟踰制。一里之間廊廡充溢。堂比宣光殿。門匹乾明門。博敝弘麗。諸王莫及也。}@
%{原本是宦官司空刘腾的宅邸，房屋非常奢华，梁柱超过了规定的尺寸，一里范围内廊庑遍布，大堂可以比得上宣光殿，大门可以比得上乾明门，宽敞宏伟，精美华丽，诸王都无法比拟。}%
@{在西陽門內御道北。所謂延年里。劉騰宅東有太僕寺。寺東有乘黃署。署東有武庫署。即魏相國司馬文王府庫東至閶闔宮門是也。}@
%{位于西阳门内御道北，也就是延年里。刘腾宅邸东边是太僕寺，寺庙东边是乘黄署，署东边是武库署，就是从魏相国司马文王府库东一直到閶阖宫门这一段。}%
@{西陽門內御道南有永康里。里內復有領軍將軍元義宅。掘故井得。石銘云。是漢太尉荀彧宅。}@
%{西阳门内御道南有永康里，里内还有领军将军元义的宅邸，挖了旧井，发现一块石碑，上面写着：这里是汉朝太尉荀彧的宅邸。}%
@{正光年中元義專權。太后幽隔永巷。騰為謀主。義是江陽王繼之子。太后妹婿。熙平初。明帝幼冲。諸王權上太后。拜義為侍中。領軍左右令總禁兵。委以腹心。反得幽隔永巷。}@
%{正光年间，元义专权，太后被幽禁在永巷，刘腾是他的谋士。元义是江阳王继的儿子，太后的妹夫。熙平初年，明帝年幼，诸王权势凌驾于太后之上，任命元义为侍中，领军左右令，掌管禁兵，委以重任，结果反被幽禁在永巷。}%
@{六年太后哭曰。養虎自齧長虺成蛇。至孝昌二年太后反政。遂誅義等。沒騰田宅。元義誅日騰已物故。太后追思騰罪發墓殘尸。使其神靈無所歸趣。以宅賜高陽王雍。}@
%{六年后，太后哭着说：“养虎自齧，长虺成蛇。”到了孝昌二年，太后重新掌权，于是诛杀了元义等人，没收了刘腾的田宅。元义被杀的时候，刘腾已经去世了，太后追思刘腾的罪过，掘开他的坟墓，毁坏他的尸骨，让他没有归宿，并将宅邸赐给了高阳王雍。}%
@{建義元年尚書令樂平王爾朱世隆為榮追福。題以為寺。朱門黃閣。所謂仙居也。}@
%{建义元年，尚书令乐平王尔朱世隆为了荣耀追思，将宅邸改建为寺庙，朱门黄阁，被称为仙居。}%
@{以前廳為佛殿。後堂為講室。金花寶蓋。遍滿其中。}@
%{以前厅作为佛殿，后堂作为讲堂，金色的花盖，遍布其中。}%
@{有一涼風堂。本騰避暑之處。凄涼常冷。經夏無蠅。有萬年千歲之樹也。}@
%{有一个凉风堂，是刘腾避暑的地方，清凉常年寒冷，整个夏天都没有苍蝇，有一棵千年古树。}%

@{長秋寺。劉騰所立也。騰初為長秋令。卿因以為名。在西陽門內御道北一里。亦在延年里。即是晉中朝時金市處。}@
%{长秋寺，是刘腾建立的，刘腾最初是长秋令，因此以长秋命名。位于西阳门内御道北一里，也在延年里，就是晋朝中朝时期的金市所在地。}%
@{寺北有濛氾池。夏則有水。冬則竭矣。}@
%{寺庙北边有濛氾池，夏天有水，冬天就干涸了。}%
@{中有三層浮圖一所。金盤靈剎曜諸城內。作六牙白象負釋迦在虛空中。莊嚴佛事悉用金玉。工作之異難可具陳。}@
%{里面有一座三层佛塔，金盘灵刹，照耀着整个城市。做成六牙白象驮着释迦牟尼在虚空中，庄严的佛事都用金玉装饰，精巧的工艺难以一一描述。}%
@{四月四日。此像常出。辟邪師子導引其前。吞刀吐火騰驤一面。綵幢上索詭譎不常。奇伎異服冠於都市。像停之處。觀者如堵。迭相踐躍。常有死人。}@
%{四月初四，这尊佛像经常出巡，辟邪狮子在前面引导，吞刀吐火，腾骧一面，彩幢上索，诡谲多变，奇技异服，遍布城市。佛像停驻的地方，观者如堵，互相踩踏，经常有人被踩死。}%

@{瑤光寺。世宗宣武皇帝所立。在閶闔城門御道北東去千秋門二里。}@
%{瑶光寺，是世宗宣武皇帝建立的，位于閶阖城门御道北，往东走两里就是千秋门。}%
@{千秋門內道北有西游園。園中有凌雲臺。即是魏文帝所築者。臺上有八角井。}@
%{千秋门内道北有西游园，园中有凌云台，就是魏文帝修建的，台上有八角井。}%
@{高祖於井北造涼風觀。登之遠望。目極洛川。臺下有碧海曲池。臺東有宣慈觀。去地十丈。}@
%{高祖在井北建造了凉风观，登上凉风观远望，可以望到洛川尽头，台下有碧海曲池，台东有宣慈观，离地面十丈。}%
@{觀東有靈芝鈞臺。累木為之。出於海中。去地二十丈。風生戶牖。雲起梁棟。丹楹刻桷。圖寫列仙。刻石為鯨魚背負鈞臺。既如從地踊出。又似空中飛下。}@
%{观东边有灵芝钧台，用木材堆积而成，从海中突出，离地面二十丈，风从窗户吹进来，云从梁柱升起，丹红色的柱子，雕刻着龙凤，画着列仙图，用石头雕刻成鲸鱼背负着钧台，既像从地面跳出来，又像从空中飞下来。}%
@{鈞臺南有宣光殿。北有嘉福殿。西有九龍殿。殿前九龍吐水成一海。凡四殿皆有飛閣向靈芝往來。三伏之月。皇帝在靈芝臺。以避暑。}@
%{钧台南边是宣光殿，北边是嘉福殿，西边是九龙殿，殿前九条龙吐水形成一片海洋。这四座殿宇都有飞阁通向灵芝钧台，来来往往。三伏天，皇帝就在灵芝台避暑。}%
@{有五層浮圖一所。去地五十丈。仙掌凌虛。鐸垂雲表。作工之妙埒美永寧。講殿尼房五百餘間。綺疏連亘戶牖相通。珍木香草不可勝言。}@
%{有一座五层佛塔，离地面五十丈，仙掌凌空，铎垂云表，做工精妙，可以与永宁寺媲美。讲堂和尼房五百多间，绮疏连绵，窗户相通，珍木香草数不胜数。}%
@{牛筋狗骨之木。雞頭鴨脚之草。亦悉備焉。椒房嬪御學道之所。掖庭美人並在其中。亦有名族處女性愛道場。落髮辭親來儀此寺。屏珍麗之飾。服修道之衣。投心入正歸誠一乘。}@
%{牛筋狗骨的树木，鸡头鸭脚的草，也都应有尽有。椒房嫔御修道的地方，掖庭美人也在其中，也是名门贵族的女子修行的地方，她们剃发辞亲，来到这座寺庙，抛弃华丽的装饰，穿上修道的衣服，一心向道，归诚一乘。}%
@{永安三年中。爾朱兆入洛陽。縱兵大掠。時有秀容胡騎數十。入瑤光寺婬穢。自此後頗獲譏訕。京師語曰。洛陽男兒。急作髻。瑤光寺尼。奪作婿。}@
%{永安三年，尔朱兆攻入洛阳，纵兵大掠，当时有数十名秀容胡骑，进入瑶光寺淫乱，从此以后，瑶光寺就被人议论纷纷。京师人说：“洛阳男子，赶紧扎头发，瑶光寺的尼姑，抢着做女婿。”}%
@{瑤光寺北有承明門。有金墉城。即魏氏所築。城東北角有魏文帝百尺樓。年雖久遠。形製如初。}@
%{瑶光寺北边是承明门，有金墉城，就是魏氏修建的，城东北角有魏文帝的百尺楼，虽然年久失修，但形状依然如初。}%
@{高祖在城內。作光極殿。因名金墉城。門為光極門。又作重樓飛閣。遍城上下。從地望之。有如雲也。}@
%{高祖在城内，建造了光极殿，因此命名为金墉城，城门为光极门，又建造了重楼飞阁，遍布城内外，从地面上看，就像云一样。}%

@{景樂寺。太傅清河文獻王懌所立。懌是孝文皇帝之子。宣武皇帝之弟。閶闔南御道西望永寧寺。正相當。}@
%{景乐寺，是太傅清河文献王怿建立的，怿是孝文皇帝的儿子，宣武皇帝的弟弟，閶阖南御道往西望永宁寺，正好相对。}%
@{寺西有司徒府。東有大將軍高肇宅。北連義井里。井里北門外有桑樹數株。枝條繁茂。下有甘井一所。石槽鐵罐供給行人飲水。庇陰多有憩者。}@
%{寺庙西边是司徒府，东边是大将军高肇的宅邸，北边连接着义井里，井里北门外面有几棵桑树，枝繁叶茂，下面有一口甘井，石槽铁罐，供行人饮用，树荫下有很多休息的人。}%
@{有佛殿一所。像輦在焉。雕刻巧妙。冠絕一時。堂廡周環。曲房連接。輕條拂戶。花蘂被庭。}@
%{有一座佛殿，佛像在里面，雕刻精巧，冠绝一时，堂庑环绕，曲房连接，轻枝拂过窗户，花蕊遍布庭院。}%
@{至於大齋。常設女樂。歌聲繞梁。舞袖徐轉。絲管寥亮。諧妙入神。以是尼寺。丈夫不得入。得往觀者。以為至天堂。}@
%{到了大斋的时候，经常安排女乐演奏，歌声绕梁，舞袖徐转，丝竹声响亮，和谐妙不可言，因此这座尼寺，男人不能进入，能够进去参观的人，都以为到了天堂。}%
@{及文獻王薨。寺禁稍寬。百姓出入。無復限礙。後汝南王悅復修之。悅是文獻之弟。召諸音樂逞伎寺內。奇禽怪獸舞抃殿庭。飛空幻惑世所未覩。異端奇術總萃其中。}@
%{等到文献王去世，寺庙的禁令稍微宽松一些，百姓可以自由出入，没有限制了。后来汝南王悦又重新修建了寺庙，悦是文献王的弟弟，召集各种音乐家在寺庙里表演，奇禽怪兽在殿堂里跳舞，飞空幻惑，世所罕见，各种奇异的技艺，都集中在这里。}%
@{剝驢投井。植棗種瓜。須臾之間。皆得食。士女觀者。目亂睛迷。自建義已後。京師頻有大兵。此戲遂隱也。}@
%{剥驴扔进井里，种枣种瓜，一会儿功夫，就都长出来了，士女们观看，眼花缭乱，自从建义以后，京师经常有大兵，这种戏法就消失了。}%
@{昭儀尼寺。閹官等所立也。在東陽門內一里御道南東陽門內。}@
%{昭仪尼寺，是宦官们建立的。它位于东阳门内一里御道南边，东阳门内。}%
@{道北太北倉導官二署。東南治粟里倉司官屬住其內。}@
%{御道北边是太北仓导官署，东南边是治粟里仓司官属，他们都住在里面。}%
@{太后臨朝。閽寺專竉。宦者之家。積金滿堂。}@
%{太后临朝，对昭仪寺格外宠爱，宦官之家金银满堂。}%
@{是以蕭忻云。高軒斗升者。閹官之釐婦。胡馬鳴呵者。莫不黃門之養息也。}@
%{所以萧忻说：“坐高车、乘斗升的人，都是宦官的妻妾；驱赶胡马、发出呵斥声的人，无一不是黄门的子孙。”}%
@{忻陽平人也。愛尚文籍少有名譽。見閽寺寵盛。遂發此言。因即知名。為治書侍御史。}@
%{萧忻是阳平人，喜爱文籍，年轻时就有些名气。看到昭仪寺如此受宠，便说出这番话，因此名声大噪，被任命为治书侍御史。}%
@{寺有一佛二菩薩。塑工精絕。京師所無也。四月七日。常出詣景明。}@
%{寺里有一尊佛像和两尊菩萨像，塑像工艺精湛绝伦，是京城里没有的。每年的四月七日，寺里都会派人前往景明寺拜访。}%
@{景明三像恒出迎之。伎樂之盛與劉騰相比。}@
%{景明寺的三尊佛像也会出来迎接，歌舞表演之盛大可以和刘腾相比。}%
@{堂前有酒樹麵木。昭儀寺有池。京師學徒謂之翟泉也。}@
%{寺庙堂前有一棵酒树，昭仪寺里有个池塘，京城的学子们称之为翟泉。}%
@{衒之按杜預注春秋云。翟泉在晉太倉西南。按晉太倉在建春門內。今太倉在東陽門內。此地今在太倉西南。明非翟泉也。}@
%{我查阅杜预注《春秋》得知，翟泉位于晋朝的太仓西南。而晋朝的太仓在建春门内，现在的太仓在东阳门内，这个地方现在位于太仓西南，显然不是翟泉。}%
@{後隱士趙逸云。此地是晉侍中石崇家池。池南有綠珠樓。}@
%{后来隐士赵逸说，这里就是晋朝侍中石崇家里的池塘，池塘南边是绿珠楼。}%
@{於是學徒始寤經過者。想見綠珠之容也。}@
%{于是学子们才恍然大悟，经过这里时，都会想起绿珠的容貌。}%
@{池西南有願會寺。中書舍人王翊捨宅所立也。}@
%{池塘西南边是愿会寺，是中书舍人王翊捐赠宅院建立的。}%
@{佛堂前生桑樹一株。直上五尺。枝條橫遶。柯葉傍布。形如羽蓋。}@
%{佛堂前有一棵桑树，树干直上五尺，枝条横向生长，枝叶茂密，形状像一把羽盖。}%
@{復高五尺。又然凡為五重。每重葉椹各異。京師道俗謂之神桑。觀者成市。施者甚眾。}@
%{再向上生长五尺，如此反复，共五层，每一层叶子和果实都各不相同。京城的僧俗都称之为神桑，来观赏的人络绎不绝，施舍的人也很多。}%
@{帝聞而惡之。以為惑眾。命給事中黃門侍郎元紀伐殺之。}@
%{皇帝听说后很厌恶，认为它迷惑百姓，就命令给事中黄门侍郎元纪砍伐这棵桑树。}%
@{其日雲霧晦冥。下斧之處。血流至地。見者莫不悲泣。}@
%{那天天空乌云密布，晦暗不明，砍伐的地方流出鲜血，看到的人无不悲伤哭泣。}%
@{寺南有宜壽里。內有苞信縣令叚暉宅。地下常聞鍾聲。時見五色光明照於堂宇。}@
%{寺庙南边是宜寿里，里面有苞信县令叚晖的宅院，地下经常听到钟声，有时还会看到五色光芒照亮房屋。}%
@{暉其異之。遂掘光所得金像一軀。可高三尺。有二菩薩。趺上銘云。晉太始二年五月十五日侍中中書監荀勗造。}@
%{叚晖觉得很奇怪，就挖开地面，得到了一尊金像，高三尺，还有两个菩萨，像座上刻着铭文，写着“晋太始二年五月十五日侍中中书监荀勗造”。}%
@{暉遂捨宅為光明寺。時人咸云。此荀勗舊宅。}@
%{叚晖于是捐赠宅院，建造了光明寺。当时的人们都说，这是荀勗的旧宅。}%
@{其後盜者欲竊此像。像與菩薩合聲喝賊。盜者驚怖應即殞倒。}@
%{后来，有盗贼想要偷窃这尊佛像，佛像和菩萨一起发出声音喝斥盗贼，盗贼惊恐万分，当场倒地身亡。}%
@{眾僧聞像叫聲。遂來捉得賊。}@
%{众僧听到佛像的叫声，赶来抓住了盗贼。}%

@{胡統寺。太后從姑所立也。入道為尼。遂居此寺。在永寧南一里許。}@
%{胡统寺，是太后从姑建立的，她出家做了尼姑，就住在那里。它位于永宁南边一里左右。}%
@{寶塔五重。金剎高聳。洞房周匝。對戶交疎。朱柱素壁。甚為佳麗。}@
%{寺里有一座五层的宝塔，金色的塔刹高耸入云，周围是许多房间，门户交错，朱红色的柱子，白色的墙壁，非常美丽。}%
@{其寺諸尼。帝城名德。善於開導。工談義理。常入宮與太后說法。}@
%{寺里的尼姑都是京城里有名望有德行的人，善于开导，精通佛理，经常进宫给太后讲经说法。}%
@{其資養緇流徒無比也。}@
%{她们资助僧侣，无人能及。}%

@{修梵寺。在清陽門內御道北。嵩明寺復在修梵寺西。並雕牆峻宇。比屋連甍。亦是名寺也。}@
%{修梵寺位于清阳门内御道北边，嵩明寺在修梵寺西边，两座寺庙都雕梁画栋，房屋相连，也是著名的寺庙。}%
@{修梵寺有金剛。鳩鴿不入。鳥雀不棲。菩提達磨云。得其真相也。}@
%{修梵寺里有一尊金刚像，鸽子不飞进去，鸟雀也不栖息，菩提达摩说：这是得到了金刚的真面目。}%
@{寺北有永和里。漢太師董卓之宅也。里南北皆有池。卓之所造。今猶有水。冬夏不竭。}@
%{寺庙北边是永和里，是汉朝太师董卓的宅院，里边南北都有池塘，都是董卓建造的，现在还有水，冬夏不枯竭。}%
@{里中太傅錄尚書長孫稚。尚書右僕射郭祚。吏部尚書邢鸞。廷尉卿元洪超。衛尉卿許伯桃。梁州刺史尉成興等六宅。}@
%{里中住着太傅录尚书长孙稚，尚书右僕射郭祚，吏部尚书邢鸾，廷尉卿元洪超，卫尉卿许伯桃，梁州刺史尉成兴等六家的宅院。}%
@{皆高門華屋。齋館敞麗。楸槐蔭途。桐楊爽植。當世名為貴里。}@
%{这些宅院都是高门大宅，斋馆宽敞华丽，楸树槐树遮蔽道路，桐树杨树茂盛挺拔，当时被称为贵里。}%
@{掘此地者。輒得金玉寶玩之物。邢鸞家常掘丹砂。及錢數十萬。銘云董太師之物。}@
%{挖掘这个地方的人，经常能得到金玉珠宝，邢鸾家经常挖出丹砂和几十万钱，上面刻着铭文，写着“董太师之物”。}%
@{後卓夜中隨鸞索此物。鸞不與之。經年鸞遂卒矣。}@
%{后来董卓半夜里追着邢鸾索要这些东西，邢鸾不给，过了几年，邢鸾就死了。}%

@{景林寺。在開陽門內御道東。講殿疊起。房廡連屬。丹檻炫日。繡桷迎風。實為勝地。}@
%{景林寺位于开阳门内御道东边，讲经殿层层叠叠，房间廊庑相连，红色的栏杆在阳光下闪耀，雕刻的屋檐迎风飘动，真是个好地方。}%
@{寺西有園。多饒奇果。春鳥秋蟬。鳴聲相續。中有禪房一所。內置祇洹精舍。}@
%{寺庙西边有一个花园，里面有很多奇特的果树，春天有鸟叫，秋天有蝉鸣，声音此起彼伏。花园里有一间禅房，里面是祇洹精舍。}%
@{形製雖小。巧構難加。以禪閣虛靜。隱室凝邃。嘉樹夾牖。芳杜匝階。}@
%{虽然精舍的规模很小，但巧妙的构思令人叹服，禅房空旷寂静，隐室幽深，珍贵的树木环绕着窗户，香气扑鼻的杜鹃花环绕着台阶。}%
@{雖云朝市想同巖谷。靜行之僧繩坐其內。飱風服道結跏數息。}@
%{虽然身处闹市，却仿佛置身于山谷之中，修行的僧人端坐在禅房里，吸取清风，服道修行，结跏趺坐，数息观心。}%
@{有石銘一所。國子博士盧白頭為其文。白頭一字景裕。范陽人也。}@
%{精舍里有一块石碑，国子博士卢白头撰写了碑文。白头名叫景裕，是范阳人。}%
@{性愛恬靜。丘園放敖。學極六經。說通百氏。普泰初。起家為國子博士。}@
%{他性格爱好恬静，喜欢在田园里闲逛，精通六经，能说通百家学说。普泰初年，他从地方官起家，被任命为国子博士。}%
@{雖在朱門。以注述為事。注周易行之於世也。}@
%{虽然身处官场，但他以注述经书为乐，他注的《周易》流传于世。}%

@{建春門內御道南。有句盾典農籍田三署。籍田南有司農寺。御道北有空地。擬作東宮。}@
%{建春门内御道南边，有句盾典农籍田三署，籍田南边是司农寺，御道北边有一块空地，打算建造东宫。}%
@{晉中朝時。太倉處也。太倉南有翟泉。周迴三里。即春秋所謂王子虎晉狐偃盟於翟泉也。}@
%{晋朝中朝时期，这里就是太仓，太仓南边是翟泉，周长三里，就是《春秋》里记载的王子虎和晋狐偃在翟泉盟誓的地方。}%
@{水猶澄清。洞底明靜。鱗甲潛藏。辨其魚鼈。}@
%{水依然清澈，泉底明亮静谧，鱼鳖潜藏在水里，可以清楚地辨认它们。}%
@{高祖於泉北置河南尹。中朝時步廣里也。}@
%{高祖在泉北设立了河南尹，中朝时期，这里方圆一里。}%
@{泉西有華林園。高祖以泉在園東。因名蒼龍海。華林園中有大海。即漢天淵池。}@
%{泉西边是华林园，高祖因为泉水在园子东边，就给它取名为苍龙海。华林园里有一个大海，就是汉朝的天渊池。}%
@{池中猶有文帝九華臺。高祖於臺上。造清涼殿。}@
%{池中还有文帝建造的九华台，高祖在台上建造了清凉殿。}%
@{世宗在海內作蓬萊山。山上有仙人館。上有鈞臺殿。並作虹蜺閣。乘虛來往。}@
%{世宗在海里建造了蓬莱山，山上建有仙人馆，上面还有钧台殿，并建造了虹蜺阁，可以乘虚往来。}%
@{至於三月禊日季秋己辰。皇帝駕龍舟鷁首遊於其上。}@
%{到了三月上巳节，也就是季秋己辰日，皇帝会乘坐龙舟，在海上游玩。}%
@{海西有藏氷室。六月出氷以給百官。}@
%{海西边有藏冰室，六月里取出冰块供应百官。}%
@{海西南有景山殿。山東有羲和嶺。嶺上有溫風室。山西有姮娥峯。峯上有露寒館。並飛閣相通。凌山跨谷。}@
%{海西南边是景山殿，山东边是羲和岭，岭上有温风室；山西边是姮娥峰，峰上有露寒馆，这些建筑之间用飞阁连接，跨越山谷。}%
@{山北有玄武池。山南有清暑殿。殿東有臨澗亭殿。西有臨危臺。景陽山南有百果園。果列作林。林各有堂。}@
%{山北边是玄武池，山南边是清暑殿，殿东边是临涧亭殿，西边是临危台。景阳山南边是百果园，果树成林，每片树林都有凉亭。}%
@{有仙人棗長五寸。把之兩頭俱出。核細如鍼。霜降乃熟。食之甚美。俗傳云出崑崙山。一曰西王母棗。}@
%{有一种仙人枣，长五寸，拿起来两头都露出来，核细如针，霜降时才成熟，吃起来非常美味。民间传说它产自昆仑山，也叫西王母枣。}%
@{又有仙人桃。其色赤表裏照徹。得霜即熟。亦出崑崙山。一曰王母桃也。}@
%{还有一种仙人桃，颜色鲜红，里面外面都能透光，等到霜降就成熟了，也产自昆仑山，也叫王母桃。}%
@{奈林南有石碑一所。魏明帝所立也。題云苗茨之碑。高祖於碑北作苗茨堂。}@
%{果林南边有一块石碑，是魏明帝立的，上面题字叫“苗茨碑”，高祖在碑北建造了苗茨堂。}%
@{永安中年。莊帝馬射於華林園。百官皆來讀碑。疑苗字誤。國子博士李同軌曰。魏明英才世稱三公祖幹宣為其羽翼。}@
%{永安年中，庄帝在华林园骑马射箭，百官都来读碑，怀疑“苗”字写错了。国子博士李同轨说：魏明帝英才，世称三公祖，干宣是他的羽翼。}%
@{但未知本意。如何不得言誤也。衒之時為奉朝請因即釋曰。以蒿覆之故。言苗茨何誤之。}@
%{但不知道他的本意，为什么不能说写错了呢？我当时是奉朝请，就解释说：是用蒿草覆盖，说“苗茨”有什么错呢？}%
@{有眾咸稱善。以為得其旨歸。}@
%{大家都称赞说，说得好，明白了他的意思。}%
@{奈林西有都堂有流觴池。堂東有扶桑海。凡此諸海皆有石竇。流於地下。西通穀水。東連陽渠。亦與翟泉相連。}@
%{果林西边是都堂，里面有流觞池，堂东边是扶桑海，这些海里都有石洞，水流到地下，西边通向谷水，东边连接阳渠，也与翟泉相连。}%
@{若早魃為害穀水注之不竭。離畢滂潤陽穀泄之不盈。至於鱗甲異品羽毛殊類。濯波浮浪如似自然也。}@
%{如果旱魃作祟，谷水注入不竭，离毕星降雨，阳渠的水流出不盈，至于各种鱼鳖，奇形怪状的鸟兽，在水里嬉戏，仿佛是自然现象一样。}%

@{洛陽城內伽藍記卷一}@
%{洛阳城内伽蓝记卷一}%
