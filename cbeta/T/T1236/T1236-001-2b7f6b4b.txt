@{聖無能勝金剛火陀羅尼經}@
%{圣无能胜金刚火陀罗尼经}%

@{西天譯經三藏朝散大夫試鴻臚少卿傳教大師臣法天奉詔譯}@
%{西天译经三藏朝散大夫试鸿胪少卿传教大师臣法天奉诏译}%

@{如是我聞：}@
%{如是我闻：}%

@{一時佛在妙高山寶峯樓閣之中，以種種金寶而用莊嚴，出無數光周匝照曜於諸山巖。復有栴檀、沈水、塗香、粖香、種種名花，及諸寶蓋鈴譯如是嚴飾。}@
%{一时佛在妙高山宝峰楼阁之中，以种种金宝而用庄严，出无数光周匝照曜于诸山岩。复有栴檀、沈水、涂香、粖香、种种名花，及诸宝盖铃译如是严饰。}%

@{爾時有天、龍、夜叉、阿修羅、乾闥婆、迦樓羅、緊那羅、摩睺羅伽，及持明仙、部多、頻那夜迦、毘舍左、有形無形末怛里眾等，來集會坐，可遍五百由旬。}@
%{尔时有天、龙、夜叉、阿修罗、乾闥婆、迦楼罗、紧那罗、摩睺罗伽，及持明仙、部多、频那夜迦、毘舍左、有形无形末怛里众等，来集会坐，可遍五百由旬。}%

@{復有菩薩摩訶薩七千五百人，苾芻眾一萬二千五百人，俱來會坐而為聽法。}@
%{复有菩萨摩诃萨七千五百人，苾芻众一万二千五百人，俱来会坐而为听法。}%

@{爾時會中天、龍、夜叉、阿修羅、乾闥婆、迦樓羅、緊那羅、摩睺羅伽，及持明仙眾、部多、頻那夜迦、毘舍左、有形無形末怛里眾等，高聲唱言：苦哉苦哉！時釋迦牟尼如來應正等覺而復問言：汝等云何高聲唱言怖畏苦惱？彼眾等白言：世尊！我被大力聖者恐怖降伏，而今來此，唯願慈悲特垂救護。世尊告言：今此一切最上廣大曼拏羅中，有菩薩摩訶薩得大地補處，當紹灌頂法王之位，而能覺悟善惡諸業。當為安慰汝之心意。說是語已，剎那之間有菩薩摩訶薩名金剛手，如金剛山放金色光普照世界，頂戴寶冠面如滿月，手執金剛棒、金剛橛、金剛羂索，具大福力能破諸惡，領五千金剛族而為眷屬，其名曰金剛難拏大將、金剛嚩日囉誐囉婆大將、金剛嚩日囉計都大將、金剛嚩日囉嚩婆娑大將、金剛儞攞嚩日囉大將、金剛囉怛曩嚩日囉大將、金剛玉呬也嚩日囉大將、金剛作訖囉嚩日囉大將、金剛摩訶嚩日囉難拏主、金剛護世明王，及金剛魔、金剛頻那夜迦、金剛曜童子、金剛烏娑多羅迦、金剛大惡等，俱來集會大曼拏羅中，放清淨光照曜一切，能令眾生心懷歡喜。時金剛手菩薩偏袒右肩，頂禮佛足，右遶三匝合掌住立。}@
%{尔时会中天、龙、夜叉、阿修罗、乾闥婆、迦楼罗、紧那罗、摩睺罗伽，及持明仙众、部多、频那夜迦、毘舍左、有形无形末怛里众等，高声唱言：苦哉苦哉！时释迦牟尼如来应正等觉而复问言：汝等云何高声唱言怖畏苦恼？彼众等白言：世尊！我被大力圣者恐怖降伏，而今来此，唯愿慈悲特垂救护。世尊告言：今此一切最上广大曼拏羅中，有菩萨摩诃萨得大地补处，当绍灌顶法王之位，而能觉悟善恶诸业。当为安慰汝之心意。说是语已，刹那之间有菩萨摩诃萨名金刚手，如金刚山放金色光普照世界，顶戴宝冠面如满月，手执金刚棒、金刚橛、金刚羂索，具大福力能破诸恶，领五千金刚族而为眷属，其名曰金刚难拏大将、金刚嚩日囉誐囉婆大将、金刚嚩日囉计都大将、金刚嚩日囉嚩婆娑大将、金刚儞攞嚩日囉大将、金刚囉怛曩嚩日囉大将、金刚玉呬也嚩日囉大将、金刚作訖囉嚩日囉大将、金刚摩訶嚩日囉难拏主、金刚护世明王，及金刚魔、金刚频那夜迦、金刚曜童子、金刚乌娑多罗迦、金刚大恶等，俱来集会大曼拏羅中，放清净光照曜一切，能令众生心怀欢喜。时金刚手菩萨偏袒右肩，顶礼佛足，右遶三匝合掌住立。}%

@{爾時世尊勅金剛手菩薩言：今此會中有天、龍、夜叉、阿修羅及諸部多之類，高聲唱言怖畏苦惱。汝為安慰，令彼快樂。於是金剛手菩薩即從座起，於天、龍、阿修羅等部多眾前入三摩地，名最上金剛器仗光明燈，發大神通令三千大千世界雷雹閃電如大火焰。是諸眾生見是事已，即除苦惱怕怖。復有恒河沙數眾生見是事已，發清淨梵行持戒忍辱心，一切財寶施金剛手菩薩，皆願隨從聽受妙法。是時金剛手菩薩即為天龍夜叉之眾說四諦、緣生、三摩地門、十波羅蜜，及本金剛族大曼拏羅儀則之法。所有梵王天、大自在天、嚩嚕拏、俱尸羅、摩嚕多、誐嚕拏、那羅延、天焰摩天、帝釋天而得成就者，阿修羅、乾闥婆而得成就者，乃至諸惡部多、大羅叉等難調伏者而能調伏，懷惡心者而發善心，懷邪見者而得正見，懷瞋恚者而起慈悲，懷愚暗者而能明了，先具強力者而失強力，先能隱身者而不能隱，他真言能自禁斷、自真言能求圓滿，住曼拏羅中覺悟調伏。當如是等。}@
%{尔时世尊勅金刚手菩萨言：今此会中有天、龙、夜叉、阿修罗及诸部多之类，高声唱言怖畏苦恼。汝为安慰，令彼快乐。于是金刚手菩萨即从座起，于天、龙、阿修罗等部多众前入三摩地，名最上金刚器仗光明灯，发大神通令三千大千世界雷雹闪电如大火焰。是诸众生见是事已，即除苦恼怕怖。复有恒河沙数众生见是事已，发清净梵行持戒忍辱心，一切财宝施金刚手菩萨，皆愿随从听受妙法。是时金刚手菩萨即为天龙夜叉之众说四谛、缘生、三摩地门、十波罗蜜，及本金刚族大曼拏羅仪则之法。所有梵王天、大自在天、嚩嚕拏、俱尸羅、摩嚕多、誐嚕拏、那羅延、天焰摩天、帝释天而得成就者，阿修罗、乾闥婆而得成就者，乃至诸恶部多、大罗叉等难调伏者而能调伏，怀恶心者而发善心，怀邪见者而得正见，怀瞋恚者而起慈悲，怀愚暗者而能明了，先具強力者而失強力，先能隐身者而不能隐，他真言能自禁断、自真言能求圆满，住曼拏羅中觉悟调伏。当如是等。}%

@{爾時佛勅金剛手菩薩：汝為宣說無能勝金剛火大陀羅尼，令彼受持。金剛手菩薩即以此陀羅尼真實威德之力，放大光明照彼天人、阿修羅等一切賢聖大會之眾。復以陀羅尼力故，而令日月星宿光明不現，大海涌沸、妙高山王悉皆震動。}@
%{尔时佛勅金刚手菩萨：汝为宣说无能胜金刚火大陀罗尼，令彼受持。金刚手菩萨即以此陀羅尼真实威德之力，放大光明照彼天人、阿修罗等一切贤圣大會之众。复以陀羅尼力故，而令日月星宿光明不现，大海涌沸、妙高山王悉皆震动。}%

@{爾時大光焰藏金寶峯中有金剛手童女，變化自身如大熾焰，即往虛空，至大力菩薩摩訶薩前，右遶三匝，歸命頂禮，住立一面，告彼眾曰：金剛手菩薩說如來三摩地心，汝等當宜各捨金剛器仗等，求此大陀羅尼法。時世界主大梵王、天人、阿修羅等，俱發聲言：如菩薩勅，我今奉行。於是大自在天捨三股叉，那羅延天捨輪，焰摩天捨杖，俱尾囉天捨棒，帝釋天捨金剛杵，摩嚕拏天捨羂索，天魔捨其障難，阿修羅捨其威力，摩嚕多捨其迷著，母鬼眾離於散亂，龍神眾離於恚毒，夜叉、羅剎、緊那羅、毘捨左、部多、沒囉賀、摩羅、剎娑、鳩槃茶等皆去威力，於菩薩前一心恭敬。金剛手即說陀羅尼曰：}@
%{尔时大光焰藏金宝峰中有金刚手童女，变化自身如大炽焰，即往虚空，至大力菩萨摩诃萨前，右遶三匝，归命顶礼，住立一面，告彼众曰：金刚手菩萨说如来三摩地心，汝等当宜各舍金刚器仗等，求此大陀羅尼法。时世界主大梵王、天人、阿修罗等，俱发声言：如菩萨勅，我今奉行。于是大自在天捨三股叉，那羅延天捨轮，焰摩天捨杖，俱尾囉天捨棒，帝释天捨金刚杵，摩嚕拏天捨羂索，天魔捨其障难，阿修罗捨其威力，摩嚕多捨其迷著，母鬼众离于散乱，龙神众离于恚毒，夜叉、罗剎、紧那罗、毘捨左、部多、沒囉贺、摩羅、剎娑、鳩槃茶等皆去威力，于菩萨前一心恭敬。金刚手即说陀罗尼曰：}%
@{曩謨(引)囉怛曩(二合)怛囉(二合)夜(引)野曩摩室戰(二合)拏嚩日囉(二合)播(引)拏曳(引)摩賀(引)藥乞叉(二合)細(引)曩(引)鉢哆曳(引)怛儞也(二合)他(引)怛他(引)誐多三摩(引)地馱囉尼末(引)嚩里多(二合)以瑟也(二合引)彌曀呬嚩日里(二合)俱胝羅俱胝播(引)嚩迦俱羅尸契迦閉羅計尸怛致左致祖(引)致謨(引)吒儞迦里迦(二合)致母致嚩致嚩日里(二合引)尼禰愈(二合)路隷母俱母俱酥母酥母婆囉娑囉娑普(二合)吒娑普(二合)吒娑普(二合)吒娑普(二合)吒烏儞愈(二合)帝(引)賓誐隷左致尾左致入嚩(二合)羅賓誐隷薩里嚩(二合)禰嚩誐拏鉢囉(二合)賀囉拏摩(引)野(引)悉地㮈(引)以計酥嚨嚕(引)嚩日羅(二合)具(引)尼(引)涅里(二合)荼娑囉鉢囉(二合)賀囉尼囉怛曩(二合)怛囉(二合)野(引)禰迦羅部帝(引)嚩日羅(二合)馱囉尾濕嚩(二合引)娑儞迦(引)鉢囉(二合)賀哆鉢囉(二合)摩里那(二合)儞娑嚩(二合引)賀}@
%{南无(引) 罗怛曩(二合) 怛囉(二合) 夜(引) 野南摩室战(二合) 拏嚩日囉(二合) 播(引) 拏曳(引) 摩賀(引) 药乞叉(二合) 细(引) 曩(引) 鉢哆曳(引) 怛儞也(二合) 他(引) 怛他(引) 誐多三摩(引) 地馱囉尼末(引) 嚩里多(二合) 以瑟也(二合引) 彌曀呬嚩日里(二合) 俱胝羅俱胝播(引) 嚩迦俱羅尸契迦閉羅計尸怛致左致祖(引) 致謨(引) 吒儞迦里迦(二合) 致母致嚩致嚩日里(二合引) 尼禰愈(二合) 路隷母俱母俱酥母酥母婆囉娑囉娑普(二合) 吒娑普(二合) 吒娑普(二合) 吒娑普(二合) 吒烏儞愈(二合) 帝(引) 賓誐隷左致尾左致入嚩(二合) 羅賓誐隷薩里嚩(二合) 禰嚩誐拏鉢囉(二合) 賀囉拏摩(引) 野(引) 悉地㮈(引) 以計酥嚨嚕(引) 嚩日羅(二合) 具(引) 尼(引) 涅里(二合) 荼娑囉鉢囉(二合) 賀囉尼囉怛曩(二合) 怛囉(二合) 野(引) 禰迦羅部帝(引) 嚩日羅(二合) 馱囉尾濕嚩(二合引) 娑儞迦(引) 鉢囉(二合) 賀哆鉢囉(二合) 摩里那(二合) 儞娑嚩(二合引) 賀}%

@{若此陀羅尼有人聞已，一心讀誦憶念受持，是人得入一切世間出世間曼拏羅三昧。}@
%{如果有人听到了这句陀罗尼，一心一意地读诵、忆念、持守，这个人就能进入一切世间和出世间曼荼罗三昧。}%

@{若人隨喜恭敬，是人不為禁呪諸毒及一切恐怖之所惱害。}@
%{如果有人对这句陀罗尼感到欢喜和恭敬，这个人就不会被禁咒、毒药以及一切恐怖所伤害。}%

@{爾時佛勅金剛手菩薩說大陀羅尼時，欲色諸天一切天子，於空界中雨種種殊妙香花而用供養，復以微妙梵音歌詠讚歎。}@
%{当时佛陀命令金刚手菩萨说这句大陀罗尼的时候，天空中下起了各种奇异的香花，用来供养诸天，还有微妙的梵音歌颂赞叹。}%

@{時大曼拏羅會一切聖賢苾芻眾等，并大菩薩摩訶薩，皆大歡喜，信受奉行。}@
%{当时，大曼荼罗会上的所有圣贤比丘以及大菩萨摩诃萨，都非常欢喜，信受奉行。}%

@{聖無能勝金剛火陀羅尼經}@
%{圣无能胜金刚火陀罗尼经}%
