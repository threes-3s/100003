@{大聖文殊師利菩薩讚佛法身禮(并序)}@
%{大圣文殊师利菩萨赞佛法身礼(并序) }%

@{此禮出大乘一切境界智光明莊嚴經}@
%{这个礼出自《大乘一切境界智光明庄严经》}%

@{開府儀同三司特進試鴻臚卿肅國公食邑三千戶賜紫贈司空諡大鑑正號大廣智大興善寺三藏沙門不空奉詔譯}@
%{开府仪同三司特进试鸿胪卿肃国公食邑三千户赐紫赠司空谥大鉴正号大广智大兴善寺三藏沙门不空奉诏译}%

@{皇帝以深仁馭宇、大明燭物，普灑甘露，沃蕩黎元。(不空)叨沐}@
%{皇帝以深仁驭宇、大明烛物，普洒甘露，沃荡黎元。(不空) 叨沐}%

@{聖慈，濫當翻譯。特奉}@
%{圣慈，滥当翻译。特奉}%

@{恩命，令集上都義學沙門良賁等一十六人，於內道場翻《仁王護國般若》及《大乘密嚴》等經畢。願讚揚次於至覺，冀介福於}@
%{恩命，令集上都义学沙门良贲等十六人，于内道场翻《仁王护国般若》及《大乘密严》等经毕。愿赞扬次于至觉，冀介福于}%

@{聖躬。竊見大聖文殊師利菩薩讚佛法身經，據其梵本有四十一禮，先道所行但唯有十禮，於文不備歎德未圓，恐乖聖者懇誠，又闕群生勝利。不空先有所持梵本，並皆具足，今譯流傳，庶裨弘益。其餘懺悔儀軌等，並如舊本，此不復云。于時}@
%{圣躬。窃见大圣文殊师利菩萨赞佛法身经，据其梵本有四十一礼，先道所行但唯有十礼，于文不备叹德未圆，恐乖圣者恳诚，又阙群生胜利。不空先有所持梵本，并皆具足，今译流传，庶裨弘益。其余忏悔仪轨等，并如旧本，此不复云。于时}%

@{大唐永泰元年維夏四月也。經云。}@
%{大唐永泰元年维夏四月也。经云。}%

@{如是我聞：}@
%{如是我闻：}%

@{一時佛住王舍城鷲峯山中，與大比丘眾二萬五千人俱，皆是阿羅漢；與大菩薩摩訶薩七十二那庾多俱胝，文殊師利菩薩而為上首。爾時文殊師利菩薩從座而起，整理衣服偏袒右肩頂禮佛足，合掌恭敬稱揚如來，說伽他曰：}@
%{一时佛住王舍城鹫峰山中，与大比丘众二万五千人俱，皆是阿罗汉；与大菩萨摩诃萨七十二那庾多俱胝，文殊师利菩萨而为上首。尔时文殊师利菩萨从座而起，整理衣服偏袒右肩顶礼佛足，合掌恭敬称扬如来，说伽他曰：}%

@{無色無形相，無根無住處，}@
%{无色无形相，无根无住处，}%

@{不生不滅故，敬禮無所觀。}@
%{不生不灭故，敬礼无所观。}%

@{不去亦不住，不取亦不捨，}@
%{不去亦不住，不取亦不舍，}%

@{遠離六入故，敬禮無所觀。}@
%{远离六入故，敬礼无所观。}%

@{不住於諸法，離有離無故，}@
%{不住于诸法，离有离无故，}%

@{行於平等故，敬禮無所觀。}@
%{行于平等故，敬礼无所观。}%

@{出過於三界，等同於虛空，}@
%{出过于三界，等同于虚空，}%

@{諸欲不染故，敬禮無所觀。}@
%{诸欲不染故，敬礼无所观。}%

@{於諸威儀中，去來及睡寤，}@
%{于诸威仪中，去来及睡寤，}%

@{常在寂靜故，敬禮無所觀。}@
%{常在寂静故，敬礼无所观。}%

@{去來悉平等，已住於平等，}@
%{去来悉平等，已住于平等，}%

@{不壞平等故，敬禮無所觀。}@
%{不坏平等故，敬礼无所观。}%

@{入諸無相定，見諸法寂靜，}@
%{入诸无相定，见诸法寂静，}%

@{常在三昧故，敬禮無所觀。}@
%{常在三昧故，敬礼无所观。}%

@{無住無所觀，於法得自在，}@
%{无住无所观，于法得自在，}%

@{慧用常定故，敬禮無所觀。}@
%{慧用常定故，敬礼无所观。}%

@{不住於六根，不著於六境，}@
%{不住于六根，不著于六境，}%

@{常在一相故，敬禮無所觀。}@
%{常在一相故，敬礼无所观。}%

@{入於無相中，能斷於諸染，}@
%{入于无相中，能断于诸染，}%

@{遠離名色故，敬禮無所觀。}@
%{远离名色故，敬礼无所观。}%

@{不住於有相，亦離於諸相，}@
%{不住于有相，亦离于诸相，}%

@{入相於無中，敬禮無所觀。}@
%{入相于无中，敬礼无所观。}%

@{無分別思惟，心住無所住，}@
%{无分别思惟，心住无所住，}%

@{諸念不起故，敬禮無所觀。}@
%{诸念不起故，敬礼无所观。}%

@{無藏識如空，無染無戲論，}@
%{无藏识如空，无染无戏论，}%

@{遠離三世故，敬禮無所觀。}@
%{远离三世故，敬礼无所观。}%

@{虛空無中邊，諸佛心亦然，}@
%{虚空无中边，诸佛心亦然，}%

@{心同虛空故，敬禮無所觀。}@
%{心同虚空故，敬礼无所观。}%

@{諸佛虛空相，虛空亦無相，}@
%{诸佛虚空相，虚空亦无相，}%

@{離諸因果故，敬禮無所觀。}@
%{离诸因果故，敬礼无所观。}%

@{不著於諸法，如水月無取，}@
%{不著于诸法，如水月无取，}%

@{遠離於我相，敬禮無所觀。}@
%{远离于我相，敬礼无所观。}%

@{不住於諸蘊，不著於處界，}@
%{不住于诸蕴，不著于处界，}%

@{遠離顛倒故，敬禮無所觀。}@
%{远离颠倒故，敬礼无所观。}%

@{常等於法界，我見悉皆斷，}@
%{常等于法界，我见悉皆断，}%

@{遠離二邊故，敬禮無所觀。}@
%{远离二边故，敬礼无所观。}%

@{不住於諸色，非取亦非捨，}@
%{不住于诸色，非取亦非舍，}%

@{遠離非法故，敬禮無所觀。}@
%{远离非法故，敬礼无所观。}%

@{證無障礙法，通達於諸法，}@
%{证无障碍法，通达于诸法，}%

@{遠離魔法故，敬禮無所觀。}@
%{远离魔法故，敬礼无所观。}%

@{非有亦非無，有無不可得，}@
%{非有亦非无，有無不可得，}%

@{離諸言說故，敬禮無所觀。}@
%{离诸言说故，敬礼无所观。}%

@{摧折我慢憧，非一亦非二，}@
%{摧折我慢憧，非一亦非二，}%

@{遠離一二故，敬禮無所觀。}@
%{远离一二故，敬礼无所观。}%

@{身口意無失，三業常寂靜，}@
%{身口意无失，三业常寂静，}%

@{遠離譬喻故，敬禮無所觀。}@
%{远离譬喻故，敬礼无所观。}%

@{一切智常住，應現無功用，}@
%{一切智常住，应现无功用，}%

@{遠離諸過故，敬禮無所觀。}@
%{远离诸过故，敬礼无所观。}%

@{微妙無漏念，無限無分別，}@
%{微妙无漏念，无限无分别，}%

@{等情非情故，敬禮無所觀。}@
%{等情非情故，敬礼无所观。}%

@{以心無礙故，悉知一切心，}@
%{以心无碍故，悉知一切心，}%

@{不住自他故，敬禮無所觀。}@
%{不住自他故，敬礼无所观。}%

@{無礙無所觀，常住無礙法，}@
%{无碍无所观，常住无碍法，}%

@{遠離諸心故，敬禮無所觀。}@
%{远离诸心故，敬礼无所观。}%

@{心常無所緣，自性不可得，}@
%{心常无所缘，自性不可得，}%

@{平等難量故，敬禮無所觀。}@
%{平等难量故，敬礼无所观。}%

@{以無所依心，悉見諸剎土，}@
%{以无所依心，悉见诸刹土，}%

@{知諸有情故，敬禮無所觀。}@
%{知诸有情故，敬礼无所观。}%

@{諸法薩婆若，畢竟無所有，}@
%{诸法萨婆若，毕竟无所有，}%

@{佛心難測故，敬禮無所觀。}@
%{佛心难测故，敬礼无所观。}%

@{諸法由如幻，如幻不可得，}@
%{诸法由如幻，如幻不可得，}%

@{離諸幻法故，敬禮無所觀。}@
%{离诸幻法故，敬礼无所观。}%

@{佛常在世間，而不染世法，}@
%{佛常在世间，而不染世法，}%

@{不染世間故，敬禮無所觀。}@
%{不染世间故，敬礼无所观。}%

@{一切智常住，空性空境界，}@
%{一切智常住，空性空境界，}%

@{言說亦空故，敬禮無所觀。}@
%{言说亦空故，敬礼无所观。}%

@{證無分別定，得如幻三昧，}@
%{证无分别定，得如幻三昧，}%

@{遊戲神通故，敬禮無所觀。}@
%{游戏神通故，敬礼无所观。}%

@{非一亦非異，非近亦非遠，}@
%{非一亦非异，非近亦非远，}%

@{於法不動故，敬禮無所觀。}@
%{于法不动故，敬礼无所观。}%

@{一念金剛定，剎那成等覺，}@
%{一念金刚定，刹那成等觉，}%

@{證無影像故，敬禮無所觀。}@
%{证无影像故，敬礼无所观。}%

@{於諸三世法，成就諸方便，}@
%{于诸三世法，成就诸方便，}%

@{不動涅槃故，敬禮無所觀。}@
%{不动涅槃故，敬礼无所观。}%

@{涅槃常不動，無此岸彼岸，}@
%{涅槃常不动，无此岸彼岸，}%

@{通達方便故，敬禮無所觀。}@
%{通达方便故，敬礼无所观。}%

@{無相無所有，無患無戲論，}@
%{无相无所有，无患无戏论，}%

@{不住有無故，敬禮無所觀。}@
%{不住有無故，敬礼无所观。}%

@{智處悉平等，寂靜無分別，}@
%{智处悉平等，寂静无分别，}%

@{自他一相故，敬禮無所觀。}@
%{自他一相故，敬礼无所观。}%

@{一切平等禮，無禮無不禮，}@
%{一切平等礼，无礼无不礼，}%

@{一禮遍含識，同歸實相體。}@
%{一礼遍含识，同归实相体。}%

@{爾時世尊讚文殊師利菩薩言：善哉善哉！汝今善說如來功德一切諸法本來清淨。文殊師利！假使有人教化三千大千世界一切有情成辟支佛，不如有人聞此功德一念信解，即超過彼百千萬倍，如是展轉無能稱讚譬喻挍量。具如本經所說。}@
%{尔时世尊赞文殊师利菩萨言：善哉善哉！汝今善说如来功德一切诸法本来清净。文殊师利！假使有人教化三千大千世界一切有情成辟支佛，不如有人闻此功德一念信解，即超过彼百千万倍，如是展转无能称赞譬喻挍量。具如本经所說。}%

@{大聖文殊師利菩薩讚佛法身禮}@
%{大圣文殊师利菩萨赞佛法身礼}%
