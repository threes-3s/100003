@{佛說諸行有為經}@
%{佛说诸行有为经}%

@{西天中印度摩伽陀國那爛陀寺三藏傳教大師賜紫沙門臣法天奉詔譯}@
%{西天中印度摩揭陀国那烂陀寺三藏传教大师赐紫沙门臣法天奉诏译}%

@{如是我聞：}@
%{如是我闻：}%

@{一時，世尊在舍衛國祇樹給孤獨園，與大苾芻眾千二百五十人俱。}@
%{一时，世尊在舍卫国祇树给孤独园，与大比丘众一千二百五十人俱。}%

@{爾時，世尊告苾芻眾言：苾芻！一切行遷流，如幻不實、不得久住、無有定相、是顛倒法；苾芻！乃至一切行，垢盡無染離一切垢。一切眾生乃至蠕動及部多等，至壽命盡決定殞滅；若彼無生即當無滅。若彼長者、婆羅門、剎帝利種族，殊勝豪貴自在財富，無量金銀珍寶及諸受用，無所乏少；雖有父母眷屬、親姻知識、吏民僮僕皆悉具足，至壽命盡亦無能免。又復剎帝利授灌頂已，為大國王得大自在，有大力勢，人民無量，大地國土皆悉降伏，至壽命盡亦復無免。又彼仙人林中諸修行者，不貪於味，食諸菓實；又復遠離菓實修諸苦行，至壽命盡亦復無免。}@
%{尔时，世尊告比丘众言：比丘！一切行迁流，如幻不实、不得久住、无有定相、是颠倒法；比丘！乃至一切行，垢尽无染离一切垢。一切众生乃至蠕动及部多等，至寿命尽决定殒灭；若彼无生即当无灭。若彼长者、婆罗门、刹帝利种族，殊胜豪贵自在财富，无量金银珍宝及诸受用，无所乏少；虽有父母眷属、亲姻知识、吏民僮僕皆悉具足，至寿命尽亦无能免。又复刹帝利授灌顶已，为大国王得大自在，有大力势，人民无量，大地国土皆悉降伏，至寿命尽亦复无免。又彼仙人林中诸修行者，不贪于味，食诸菓实；又复远离菓实修诸苦行，至寿命尽亦复无免。}%

@{又彼修諸十善，得生四大王天、忉利天、夜摩天、覩史多天、樂變化天、他化自在天；又復修行禪定，得梵身天、梵輔天、大梵天，得少光天、無量光天、極光淨天，得少淨天、無量淨天及遍淨天，得無雲天、福生天、廣果天、無想有情天；又彼阿那含得無煩天、無熱天、善現天、善見天、色究竟天；又彼厭礙色身，修無邊虛空三昧等，得生空無邊處、識無邊處、無所有處、非想非非想處：彼等諸天，雖復殊勝，非彼不生，亦復殞滅。}@
%{又彼修诸十善，得生四大王天、忉利天、夜摩天、睹史多天、乐变化天、他化自在天；又复修行禅定，得梵身天、梵辅天、大梵天，得少光天、无量光天、极光净天，得少净天、无量净天及遍净天，得无云天、福生天、广果天、无想有情天；又彼阿那含得无烦天、无热天、善现天、善见天、色究竟天；又彼厌碍色身，修无边虚空三昧等，得生空无边处、识无边处、无所有处、非想非非想处：彼等诸天，虽复殊胜，非彼不生，亦复殒灭。}%

@{若彼三界漏盡，已作所作，遠離重擔，逮得己利，盡諸有結，得阿羅漢，雖復此身亦當棄捨；又彼刀兵劫，自修一身處於寂靜，悟諸因緣得中乘證，號辟支佛；雖復此身亦當棄捨；乃至如來、應、正等覺，十力廣大，四智圓明，說法無畏，正師子吼，歷無數勤勞得那羅延身，亦復棄捨。}@
%{若彼三界漏尽，已作所作，远离重担，逮得己利，尽诸有结，得阿罗汉，虽复此身亦当弃捨；又彼刀兵劫，自修一身处於寂静，悟诸因缘得中乘证，号辟支佛；虽复此身亦当弃捨；乃至如来、应、正等觉，十力广大，四智圆明，说法无畏，正师子吼，历无数勤劳得那罗延身，亦复弃捨。}%

@{諸苾芻！所謂如彼窯師造作坏器、盆甕之類，雖復有成，定從破壞；又如菓熟自當墮落，生滅之法亦復如是。諸苾芻！一切有情乃至部多，一切含識至壽命盡，無免斯者。如無有生，即當無滅。復說偈言：}@
%{诸比丘！所谓如彼窑师造作坏器、盆甕之类，虽复有成，定从破坏；又如菓熟自当堕落，生灭之法亦复如是。诸比丘！一切有情乃至部多，一切含识至寿命尽，无免斯者。如无有生，即当无灭。复说偈言：}%

@{如來天中天，說是無常法，}@
%{如来天中天，说是无常法，}%

@{如坏器不堅，終趣於破壞。}@
%{如坏器不坚，终趣于破坏。}%

@{同菓熟自落，有情命如是，}@
%{同菓熟自落，有情命如是，}%

@{苾芻今當知，生滅宜應怖。}@
%{比丘今当知，生灭宜应怖。}%

@{爾時，世尊說是經已，諸苾芻眾一心信受，歡喜奉行。}@
%{尔时，世尊说是经已，诸比丘众一心信受，欢喜奉行。}%

@{佛說諸行有為經}@
%{佛说诸行有为经}%
