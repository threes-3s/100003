@{佛說大迦葉問大寶積正法經卷第五}@
%{佛说大迦叶问大宝积正法经卷第五}%

@{西天譯經三藏朝散大夫試鴻臚少卿傳法大師臣施護奉詔譯}@
%{西天译经三藏朝散大夫试鸿胪少卿传法大师臣施护奉诏译}%

@{爾時世尊說此伽他法時，八百苾芻漏盡意解心得解脫，三十億人遠塵離垢得法眼淨。五百苾芻得三摩地，聞此甚深微妙戒法，難解難入不信不學，從座而起速離佛會。是時尊者大迦葉白世尊言：此五百苾芻雖得三摩地，云何聞此甚深之法，難解難入，不信不學，即從座起速便而退？}@
%{当时世尊说此伽他法时，八百苾刍漏尽意解心得解脱，三十亿人远尘离垢得法眼净。五百苾刍得三摩地，闻此甚深微妙戒法，难解难入不信不学，从座而起速离佛会。这时尊者大迦叶白世尊言：此五百苾刍虽得三摩地，为何闻此甚深之法，难解难入，不信不学，即从座起速便而退？}%

@{佛言：迦葉！彼等五百苾芻我見未除，於此無漏清淨戒法聞已難解難入，心生驚怖所以不信不行。迦葉！此伽他戒法甚深微妙，三佛菩提皆從此出，彼等罪友於此解脫妙善而不能入。復次告言：迦葉！彼五百苾芻，於如來教中是外道聲聞。如是迦葉！彼於如來本意執求一事法故，若聞一法決定信受，依教修學如是伽他之法，言教玄妙是故驚怖。}@
%{佛言：迦叶！彼等五百苾刍我见未除，于此无漏清净戒法闻已难解难入，心生惊怖所以不信不行。迦叶！此伽他戒法甚深微妙，三佛菩提皆从此出，彼等罪友于此解脱妙善而不能入。复次告言：迦叶！彼五百苾刍，于如来教中是外道声闻。如是迦叶！彼于如来本意执求一事法故，若闻一法决定信受，依教修学如是伽他之法，言教玄妙是故惊怖。}%

@{又復告言：迦葉！彼比丘意，於如來、應供、正遍知覺為求一法發心修行，於命終後求生忉利天宮，為如是事於佛教中而求出家。迦葉！此五百苾芻身見未捨，聞甚深法而生驚怖不信不學，此等命終必墮惡趣。}@
%{又复告言：迦叶！彼比丘意，于如来、应供、正遍知觉为求一法发心修行，于命终后求生忉利天宫，为如是事于佛教中而求出家。迦叶！此五百苾刍身见未舍，闻甚深法而生惊怖不信不学，此等命终必堕恶趣。}%

@{是時世尊告尊者須菩提言：汝往五百苾芻所，以善方便而為教導。須菩提言：世尊如是說法誨喻，聞已不信不行。我自小智言論寡識，云何化彼？是時五百苾芻已在中路，爾時世尊即以神力化二苾芻，於中路中逆往五百苾芻，而即問言：尊者！欲往何處？苾芻答言：我等今者欲詣林間，彼處寂靜自得定樂而當住處。化苾芻問言：欲住林野於意云何？彼等苾芻而即答言：世尊說法我昔未聞，今既聞已難解難入，心生驚怖不可信學，是以樂歸林野安處禪定而取安樂。化苾芻言：尊者！世尊說法而為難解，心生驚怖不信不學不行，而歸林野以定為涅槃，是彼所執汝等不知。尊者！沙門之法非合論詰。今問尊者！云何名涅槃法？若於自身得涅槃者，則得補特伽羅、我、人、眾生、壽者，何得涅槃？夫涅槃法，非相非非相。彼苾芻言：涅槃既爾，云何證得？化苾芻言：除斷貪瞋癡法。彼苾芻言：貪瞋癡法云何除斷。化苾芻言：貪瞋癡法，非在內非在外非在中間，本自無生今亦非滅。化苾芻言：尊者！不得執亦不得疑。若尊者不執不疑，即非護非不護、非樂非不樂，彼說為涅槃。尊者！此清淨戒相不生不滅，從三摩地生、從智慧生、從解脫生、從解脫知見生，離有離無，非相非無相。尊者！如是戒相即真涅槃。如是涅槃，無解脫可得、無煩惱可捨。尊者！汝以情想求圓寂者，此得妄想非涅槃也。若想中生想，非是涅槃，被想纏縛。如是若滅受想，得真三摩鉢底。尊者！行者若行更無有上。}@
%{这时世尊告尊者须菩提言：汝往五百苾刍所，以善方便而为教导。须菩提言：世尊如是说法诲喻，闻已不信不行。我自小智言论寡识，云何化彼？这时五百苾刍已在中路，尔时世尊即以神力化二苾刍，于中路中逆往五百苾刍，而即问言：尊者！欲往何处？苾刍答言：我等今者欲诣林间，彼处寂静自得定乐而当住处。化苾刍问言：欲住林野于意云何？彼等苾刍而即答言：世尊说法我昔未闻，今既闻已难解难入，心生惊怖不可信学，是以乐归林野安处禅定而取安乐。化苾刍言：尊者！世尊说法而为难解，心生惊怖不信不学不行，而归林野以定为涅槃，是彼所执汝等不知。尊者！沙门之法非合论诘。今问尊者！云何名涅槃法？若于自身得涅槃者，则得补特伽罗、我、人、众生、寿者，何得涅槃？夫涅槃法，非相非非相。彼苾刍言：涅槃既尔，云何证得？化苾刍言：除断贪瞋癡法。彼苾刍言：贪瞋癡法云何除断。化苾刍言：贪瞋癡法，非在内非在外非在中间，本自无生今亦非灭。化苾刍言：尊者！不得执亦不得疑。若尊者不执不疑，即非护非不护、非乐非不乐，彼说为涅槃。尊者！此清净戒相不生不灭，从三摩地生、从智慧生、从解脱生、从解脱知见生，离有离无，非相非无相。尊者！如是戒相即真涅槃。如是涅槃，无解脱可得、无烦恼可舍。尊者！汝以情想求圆寂者，此得妄想非涅槃也。若想中生想，非是涅槃，被想缠缚。如是若灭受想，得真三摩鉢底。尊者！行者若行更无有上。}%

@{是時化者說此正法之時，彼五百苾芻聞此法已漏盡意解心得解脫。如是五百苾芻復詣佛所到已頭面禮足，遶佛三匝於一面坐。}@
%{这时化者说此正法之时，彼五百苾刍闻此法已漏尽意解心得解脱。如是五百苾刍复诣佛所到已头面礼足，遶佛三匝于一面坐。}%

@{爾時長老須菩提即從座起，問彼苾芻：尊者！汝於何去？今從何來？彼言：本非所去，今亦不來。長老須菩提即以問佛：世尊！此所說法其義云何？佛言：無生無滅。須菩提言：汝等尊者云何聞法？彼苾芻言：無縛無脫。須菩提言：誰化汝等？彼苾芻言：無身無心。須菩提言：汝等云何修行？彼苾芻言：無無明滅亦無無明生。須菩提言：云何汝為聲聞？彼苾芻言：不得聲聞亦不成佛。須菩提言：云何汝之梵行？彼苾芻言：不住三界。須菩提言：汝於何時而入涅槃？彼苾芻言：如來入涅槃時我即涅槃。須菩提言：汝等所作已辦。彼苾芻言：了知我人。須菩提言：汝煩惱已盡。彼苾芻言：一切法亦盡。須菩提言：汝等善破魔王。彼苾芻言：蘊身尚不得，何有魔王破？須菩提言：汝知師耶？彼苾芻言：非身非口非心。須菩提言：汝得清淨勝地。彼苾芻言：無取無捨。須菩提言：汝出輪迴今到彼岸。彼苾芻言：不到彼岸亦不得輪迴。須菩提言：汝信勝地。彼苾芻言：一切執解脫。須菩提言：汝何所去？彼苾芻言：如來去處去。化苾芻言：尊者！須菩提汝令彼去。說是法時，眾中有八百苾芻發聲聞意心得解脫，三十二億眾生遠塵離垢得法眼淨。}@
%{尔时长老须菩提即从座起，问彼苾刍：尊者！汝于何去？今从何来？彼言：本非所去，今亦不来。长老须菩提即以问佛：世尊！此所说法其义云何？佛言：无生无灭。须菩提言：汝等尊者云何闻法？彼苾刍言：无缚无脱。须菩提言：谁化汝等？彼苾刍言：无身无心。须菩提言：汝等云何修行？彼苾刍言：无无明灭亦无无明生。须菩提言：云何汝为声闻？彼苾刍言：不得声闻亦不成佛。须菩提言：云何汝之梵行？彼苾刍言：不住三界。须菩提言：汝于何时而入涅槃？彼苾刍言：如来入涅槃时我即涅槃。须菩提言：汝等所作已办。彼苾刍言：了知我人。须菩提言：汝烦恼已尽。彼苾刍言：一切法亦尽。须菩提言：汝等善破魔王。彼苾刍言：蕴身尚不得，何有魔王破？须菩提言：汝知师耶？彼苾刍言：非身非口非心。须菩提言：汝得清净胜地。彼苾刍言：无取无舍。须菩提言：汝出轮回今到彼岸。彼苾刍言：不到彼岸亦不得轮回。须菩提言：汝信胜地。彼苾刍言：一切执解脱。须菩提言：汝何所去？彼苾刍言：如来去处去。化苾刍言：尊者！须菩提汝令彼去。说是法时，众中有八百苾刍发声闻意心得解脱，三十二亿众生远尘离垢得法眼净。}%
@{爾時會中有菩薩摩訶薩名曰普光，即從座起合掌向佛而白佛言：世尊！此大寶積正法，令諸菩薩應云何學？應云何住？}@
%{当时在会上有一位菩萨摩诃萨，名叫普光，他从座位上站起来，双手合十朝向佛陀，对佛陀说：“世尊！这大宝积正法，应该怎样学习？应该怎样修行呢？”}%

@{佛告：善男子！所說正法真實戒行，汝等受持應如是住，於此正法得大善利。善男子！譬如有人乘彼土船欲過深廣大河。善男子！於意云何？彼人乘此土船，作何方便速得到於彼岸？}@
%{佛陀说：“善男子！我所说的是真实戒行，你们要持守它，应该这样修行，这样才能在这个正法中获得大益处。善男子！比方说，有人乘坐土船想要渡过又深又宽的大河。善男子！你认为怎样？这个人乘坐这土船，要怎样才能快速地到达彼岸呢？”}%

@{普光言：世尊！須是用大氣力勇猛精進方達彼岸。佛言：普光！有何所以要施勤力？世尊！彼河中流深而復廣令人憂怕，若不勤力必見沈沒。}@
%{普光说：“世尊！必须用很大的力气，勇猛精进才能到达彼岸。”佛陀说：“普光！为什么一定要努力呢？”普光说：“世尊！那条河里的水流很深，而且又宽，令人害怕，如果不努力，一定会沉下去。”}%

@{佛告普光菩薩：如是，若諸菩薩修學正法，欲度生死四流大河，須發勇猛精進之力通達佛法，若不精進修學決定退墮。又復思惟，此身無強無常速朽之法，四流浩渺云何得度？彼諸眾生恒處此岸，汝等今者受持妙法大船，運度一切眾生過輪迴河至菩提岸。}@
%{佛陀对普光菩萨说：“就是这样，如果诸位菩萨修学正法，想要度过生死四流大河，就必须发勇猛精进的力量，通达佛法，如果不精进修学，就一定会退堕。还要思惟，这个身体没有力量，无常，很快就会朽坏，四流浩渺，怎样才能度过呢？那些众生永远停留在彼岸，你们现在要持守妙法大船，运载一切众生渡过轮回之河，到达菩提岸。”}%

@{普光菩薩復白佛言：世尊！菩薩云何受持妙法大船？善男子！所有布施、持戒、忍辱、慈心，所集無邊福德，起平等心莊嚴一切眾生。於七菩提分善而不忘失，精進受持心生決定，以巧方便深達實相，以大悲心拔眾生苦，以四攝法護諸有情，以四無量饒益眾生，以四念處恒自思惟，以四正斷勤斷勤修，以四神足奮迅神通，以其五根令生眾善，以其五力堅固不退，以八聖道遠離魔怨不住邪道，於奢摩他、毘鉢舍那無相無著。菩薩令此廣大法行名聞十方，使諸眾生來入微妙正法大船，過彼生死四流大河，得至涅槃安樂彼岸，得無所畏永離諸見。善男子！汝等當知，如是菩薩以妙法大船，經無量百千俱胝那由他劫，運度一切眾生過彼四流大河不得疲苦。汝如是受持應如是住。}@
%{普光菩萨又对佛陀说：“世尊！菩萨怎样持守妙法大船呢？”佛陀说：“善男子！所有布施、持戒、忍辱、慈心，所集的无边福德，都要起平等心，庄严一切众生。在七菩提分上要善于保持，不要忘记，要精进持守，心中生起决定，用巧妙方便深入实相，用大悲心拔除众生的苦难，用四摄法保护一切有情，用四无量法利益众生，用四念处经常自我思惟，用四正断勤断勤修，用四神足奋迅神通，用五根令生各种善法，用五力坚固不退，用八圣道远离魔怨，不住邪道，在奢摩他、毗婆舍那上无相无著。菩萨要让这种广大的法行名闻十方，使诸位众生来进入微妙正法大船，渡过生死四流大河，到达涅槃安乐彼岸，获得无所畏惧，永远离开一切错误的见解。善男子！你们应该知道，这样的菩萨用妙法大船，经过无量百千俱胝那由他劫，运载一切众生渡过四流大河，不会感到疲倦。你们要这样持守，应该这样修行。”}%

@{佛告普光菩薩：汝今速運真實方便起大悲心，令一切眾生心意清淨勇猛精進，種諸善根令生不退，恒樂出家聞法無倦，植眾德本求最上道，圓滿智慧身心寂靜，安處林野遠離惡友，於第一義明了通達，行正方便，於真俗諦理智無二、平等一空，息諸妄念。善男子！菩薩為諸有情應如是受持應如是住。}@
%{佛陀对普光菩萨说：“你现在要快速运用真实的方便，起大悲心，令一切众生心意清净，勇猛精进，种下各种善根，令其生起不退转，恒乐出家，闻法无倦，植众德本，求最上道，圆满智慧，身心寂静，安处林野，远离恶友，在第一义上明了通达，行正方便，在真俗谛上理智无二、平等一空，息灭一切妄念。善男子！菩萨为了诸位有情，应该这样持守，应该这样修行。”}%

@{爾時尊者大迦葉聞是法已而白佛言：世尊！如是大寶積正法，為求大乘者說，昔未曾有。世尊！若善男子善女人，於此大寶積正法，受持解說一句一偈，所得福德其義云何？}@
%{当时尊者大迦叶听到这些法以后，对佛陀说：“世尊！这样的大宝积正法，是为求大乘者而说的，以前从来没有过。世尊！如果善男子善女人，持守解说这个大宝积正法中的一句一偈，所得的福德，它的意义是什么呢？”}%

@{佛告迦葉：應如是知。若有善男子善女人，於此大寶積正法，受持一句一偈所得福德。善男子！譬如有人以恒河沙數世界滿中七寶供養恒河沙等如來，每一一如來而各以一恒河沙數世界七寶布施，又每一一如來各造一恒河沙佛寺精舍，又一一如來各有無量聲聞之眾，以一切樂具經一恒河沙劫而以供養。又彼諸如來及聲聞弟子入涅槃後，復以七寶各起塔廟。善男子，如是福德無量無邊。不如有人於此寶積正法受持解說一句一偈，功德勝彼。若復有人為其父母解說此經，彼人命終不墮惡趣，其母後身轉成男子。}@
%{佛陀对迦叶说：“应该这样知道。如果有善男子善女人，持守这个大宝积正法中的一句一偈，所得的福德。善男子！比方说，有人用恒河沙数世界中充满了七宝，供养恒河沙等如来，每一个如来都用一个恒河沙数世界七宝布施，又每一个如来都建造一个恒河沙佛寺精舍，又每一个如来都有无量的声闻众，用一切快乐具，经过一个恒河沙劫，而供养他们。又那些如来和声闻弟子入涅槃以后，又用七宝分别建造塔庙。善男子，这样的福德无量无边。不如有人持守解说这个宝积正法中的一句一偈，功德胜过它。如果有人为他的父母解说这部经，这个人命终后不会堕落恶趣，他的母亲后世会转生为男子。”}%

@{佛言：所在之處，若復有人於此大寶積經典書寫受持讀誦解說，而於此處一切世間天人阿修羅恭敬供養如佛塔廟。若有法師聞此寶積正法經典，發尊重心受持讀誦書寫供養。若有善男子善女人，於彼法師如佛供养尊重恭敬頂禮讚歎，彼人現世佛與授記，當得阿耨多羅三藐三菩提，臨命終時得見如來。又彼法師復得十種身業清淨。何等為十？一者臨命終時不受眾苦；二者眼識明朗不覩惡相；三者手臂安定不摸虛空；四者腳足安隱而不蹴踏；五者大小便利而不漏失；六者身體諸根而不臭穢；七者腹腸宛然而不胮脹；八者舌相舒展而不彎縮；九者眼目儼然而不醜惡；十者身雖入滅形色如生。如是得此十種身業清淨。}@
%{佛陀说：“在任何地方，如果有人书写、持守、读诵、解说这部大宝积经，并且在这个地方，一切世间的天人阿修罗恭敬供养，如同供养佛塔庙一样。如果法師听到这部宝积正法经，生起尊重心，持守、读诵、书写、供养它。如果善男子善女人，对那位法師如同供养佛一样，尊重恭敬，顶礼赞叹，这个人现世佛就会给他授记，他会获得阿耨多罗三藐三菩提，临命终时会见到如来。那位法師也会获得十种身业清净。哪十种呢？一、临命终时不受各种痛苦；二、眼识明朗，不看到恶相；三、手臂安定，不摸虚空；四、脚足安稳，不蹴踏；五、大小便利，不漏失；六、身体诸根，不臭秽；七、腹肠宛然，不胮胀；八、舌相舒展，不弯缩；九、眼目俨然，不丑恶；十、身虽入灭，形色如生。这样获得这十种身业清净。”}%
@{復有十種口業清淨。何等為十？一者言音美好；二者所言慈善；三者言說殊妙；四者言發愛語；五者其言柔軟；六者所言誠諦；七者先言問訊；八者言堪聽受；九者天人愛樂；十者如佛說言。如是十種口業清淨。}@
%{还有十种口业清净，这十种是什么呢？第一，声音美好；第二，所说的话语慈善；第三，言语殊妙；第四，说出让人喜爱的话语；第五，言语柔和；第六，所说的话语诚实真实；第七，先开口问候；第八，所说的话语让人听得舒服；第九，天人和人都喜爱；第十，如同佛所说的话语。这样十种口业清净。}%

@{復有十種意業清淨。何等為十？一者意無瞋恚；二者不生嫉妬；三者不自恃怙；四者無諸冤惱；五者離其過失；六者無顛倒想；七者無下劣想；八者無犯戒想；九者正意繫心思惟佛土；十者遠離我人得三摩地成就諸佛教法。如是得十種意業清淨。我今於此而說頌曰：}@
%{还有十种意业清净，这十种是什么呢？第一，心中没有瞋恚；第二，不生嫉妒；第三，不自我依恃；第四，没有各种冤仇烦恼；第五，远离过失；第六，没有颠倒的想法；第七，没有低劣的想法；第八，没有犯戒的想法；第九，专心致志地思考佛土；第十，远离我人，得到三摩地成就佛法。这样十种意业清净。我现在在这里说颂曰：}%

@{臨終不受苦，非見諸惡相，}@
%{临终不受苦，不会看见种种恶相，}%

@{手不摸虛空，腳足無蹴踏，}@
%{手不会摸虚空，脚足不会乱踢，}%

@{便利絕漏失，身根不臭穢，}@
%{大小便不会失禁，身体不会臭秽，}%

@{腹藏無胮脹，舌紅不彎縮，}@
%{肚子不会胀气，舌头红色不会弯缩，}%

@{眼目相儼然，命終顏不改，}@
%{眼目相貌端正，命终面容不变，}%

@{如是身十種，福善清淨相。}@
%{这样十种身体的相貌，是福善清净的相。}%

@{言音得美妙，出語而慈善，}@
%{语言得到美好，说出的话语慈善，}%

@{所說自殊常，發語人愛樂，}@
%{所说的话语自然不同寻常，说出的话语让人喜爱，}%

@{復有柔軟聲，所言而誠諦，}@
%{还有柔软的声音，所说的话语诚实真实，}%

@{方便能問訊，堪令人聽受，}@
%{方便地能够问候，让人听得舒服，}%

@{天龍眾亦欽，清響如佛語，}@
%{天龙众也敬佩，清脆的声音如同佛语，}%

@{如是口十種，口業得清淨。}@
%{这样十种口业，口业得到清净。}%

@{心意雖瞋恚，嫉妬而不生，}@
%{心中虽然有瞋恚，嫉妒却不会生起，}%

@{於自無恃怙，冤惱亦自除，}@
%{对自己没有依恃，冤仇烦恼也自然消除，}%

@{得離眾過失，顛倒想不生，}@
%{能够远离各种过失，颠倒的想法不会生起，}%

@{不作於下劣，禁戒勿令虧，}@
%{不做低劣的事情，禁戒不要让它亏损，}%

@{正意而繫念，遠離於我人，}@
%{专心致志地系念，远离我人，}%

@{復得三摩地，通達諸佛法，}@
%{又得到三摩地，通达诸佛法，}%

@{如是意十種，心業清淨相。}@
%{这样十种意业，心业清净的相。}%

@{佛告大迦葉：若善男子善女人，汝等應以香花伎樂繒蓋幢幡飲食衣服一切樂具，供養此大寶積正法，志心歸命受持讀誦。所以者何？迦葉！如是一切諸佛如來、應、正等覺，皆從此出，應以最上供養而供養之。}@
%{佛告诉大迦叶：如果善男子善女人，你们应该用香花、音乐、绸缎、盖、幢幡、饮食、衣服、所有快乐的器具，供养这个大宝积正法，一心归命受持读诵。为什么呢？迦叶！这样所有一切诸佛如来、应、正等觉，都从这里出，应该用最上供养来供养他们。}%

@{佛說此經已，尊者大迦葉一心頂戴，菩薩摩訶薩及諸比丘、天、龍、藥叉、乾闥婆、阿修羅等，一切大眾皆大歡喜信受奉行。}@
%{佛说完这部经以后，尊者大迦叶一心顶戴，菩萨摩诃萨以及诸比丘、天、龙、药叉、乾闥婆、阿修罗等等，所有大众都非常欢喜，信受奉行。}%

@{佛說大迦葉問大寶積正法經卷第五}@
%{佛说大迦叶问大宝积正法经卷第五}%
