@{菩薩受齋經}@
%{菩薩受齋經}%

@{西晉居士聶道真譯}@
%{西晉居士聶道真譯}%

@{菩薩受齋法言：某自歸佛，自歸法，自歸比丘僧。某身所行惡，口所言惡，意所念惡，今已除棄。某若干日、若干夜，受菩薩齋，自歸菩薩，如前六萬菩薩，皆持是齋。我是菩薩，如先行菩薩文殊師利，洹那鳩樓、阿蕪陀、曇無迦、彌勒、阿惟樓尸利、沙門陀樓檀那、羅首楞及陀宿命菩薩所持齋。我是菩薩，持菩薩齋。若我分檀布施，當得檀波羅蜜；如我受莂，當得惟逮波羅蜜；一心坐禪，當得禪波羅蜜；如我說經，當得般若波羅蜜，是為漚惒拘舍羅，從是得摩訶般若波羅蜜，如念泥犁中人、薜荔中人、畜生中人，令得解脫出生為人，從是分檀布施，當到須摩提拘樓檀阿彌陀佛前，受得三昧禪。是為菩薩受齋法。}@
%{我皈依佛，皈依法，皈依僧。我身所作恶，口所言恶，意所念恶，现在已经弃除。我若干天、若干夜，受菩萨斋，皈依菩萨，像之前六万菩萨一样，都持此斋。我是菩萨，像先行菩萨文殊师利，洹那鸠楼、阿芜陀、昙无迦、弥勒、阿惟楼尸利、沙门陀楼檀那、罗首楞及陀宿命菩萨所持斋。我是菩萨，持菩萨斋。如果我分施财物，就能得到布施波罗蜜；如果我受戒，就能得到持戒波罗蜜；如果我一心坐禅，就能得到禅定波罗蜜；如果我讲经说法，就能得到般若波罗蜜，这就是沤惒拘舍罗，由此获得大般若波罗蜜。如果念及地狱中人、饿鬼中人、畜生中人，令其得解脱出生为人，由此分施财物，就能到达须摩提拘楼檀阿弥陀佛面前，获得三昧禅。这就是菩萨受斋法。}%

@{佛告須菩提：菩薩有十念，當護之。何等十念？當念過去佛，是菩薩法；當念未來佛，是菩薩法；當念一切十方現在佛，是菩薩法；當念尸波羅蜜持戒，是菩薩法；當念禪波羅蜜，是菩薩法；當念漚惒拘舍羅，是菩薩法；當念般若波羅蜜，是菩薩法；當念禪三昧六萬菩薩在阿彌陀佛所，是菩薩法；當念過去、當來、今現和上阿闍梨，是菩薩法。是為十念。若有發意求菩薩道者禪，日當思惟，是為十事，不念為污行。}@
%{佛陀告诉须菩提：菩萨有十念，应该守护。哪十念呢？应该念及过去佛，这是菩萨法；应该念及未来佛，这是菩萨法；应该念及一切十方现在佛，这是菩萨法；应该念及尸波罗蜜持戒，这是菩萨法；应该念及禅定波罗蜜，这是菩萨法；应该念及沤惒拘舍罗，这是菩萨法；应该念及般若波罗蜜，这是菩萨法；应该念及禅定三昧六万菩萨在阿弥陀佛处，这是菩萨法；应该念及过去、未来、现在和上阿阇梨，这是菩萨法。这就是十念。如果有发心求菩萨道的人，每天应该思惟，这是十件事，不念就是污行。}%

@{菩薩齋日有十戒：第一，菩薩齋日不得著脂粉、花香。第二，菩薩齋日不得歌舞、捶鼓、伎樂、莊飾。第三，菩薩齋日不得臥高床上。第四，菩薩齋日過中以後不得復食。第五，菩薩齋日不得持錢、刀、金銀、珍寶。第六，菩薩齋日不乘車、牛、馬。第七，菩薩齋日不得捶兒子、奴婢、畜生。第八，菩薩皆持是齋，從分檀布施得福，我是菩薩，如我念在泥犁中人、薜荔中人、畜生中人，令得解脫，出生為人，從是分檀布施，當至須訶摩持拘樓檀阿彌陀佛前，受得三昧禪，是為菩薩解齋法。菩薩齋日去臥時，於佛前叉手言：今日一切十方其有持齋戒者，某助安無量；今日其有持戒者，某助安無量；今日其有忍辱者，念天下人民者，某助安無量；今日其有精進者，某助安無量；今日其有智慧說經者，某助安無量，持是代勸助歡喜福施，與歸流十方一切人、非人薩惒薩所在勤苦厄難之處，皆令得福，解脫憂苦出生為人，安隱富樂無極。是菩薩齋日，不得見掃除。第九，菩薩齋日不得飲食盡器中。第十，菩薩齋日不得與女人相形笑，共坐席，女人亦爾。是為十戒，不得犯，不得教人犯，亦不得勸勉人犯。}@
%{菩萨斋日有十戒：第一，菩萨斋日不得涂脂抹粉、用花香。第二，菩萨斋日不得歌舞、敲鼓、奏乐、装饰。第三，菩萨斋日不得睡高床。第四，菩萨斋日过午以后不得再吃东西。第五，菩萨斋日不得持有钱财、刀剑、金银、珍宝。第六，菩萨斋日不得乘车、牛、马。第七，菩萨斋日不得打儿子、奴婢、畜生。第八，菩萨都持此斋，从分施财物得到福报，我是菩萨，如果我念及地狱中人、饿鬼中人、畜生中人，令其得解脱，出生为人，由此分施财物，就能到达须诃摩持拘楼檀阿弥陀佛面前，获得三昧禅，这就是菩萨解斋法。菩萨斋日去睡觉时，在佛前合掌说：今天一切十方如果有持斋戒的人，我助安无量；今天如果有持戒的人，我助安无量；今天如果有忍辱的人，念及天下人民的人，我助安无量；今天如果有精进的人，我助安无量；今天如果有智慧讲经的人，我助安无量，持此代劝助欢喜福施，与归流十方一切人、非人萨惒萨所在勤苦厄难之处，皆令得福，解脱忧苦出生为人，安隐富乐无极。这是菩萨斋日，不得见扫除。第九，菩萨斋日不得将饮食吃光。第十，菩萨斋日不得与女人相互嬉笑，共坐席，女人亦然。这就是十戒，不得犯，不得教人犯，亦不得劝勉人犯。}%

@{菩薩解齋法言：南無佛，南無法，南無比丘僧！某若干日、若干夜，持菩薩齋。從分檀布施，當得檀波羅蜜；如我持戒，當得尸波羅蜜；如我念十方天下人令得安隱，當得羼提波羅蜜；如我受莂，當得惟逮波羅蜜；如我坐禪，當得禪波羅蜜，是為漚惒拘舍羅，如摩訶般若波羅蜜。如諸菩薩六萬菩薩法齋，日夜一分禪、一分讀經、一分臥，是為菩薩齋日法。正月十四日受，十七日解；四月八日受，十五日解；七月一日受，十六日解；九月十四日受，十六日解。}@
%{菩萨解斋法言：南无佛，南无法，南无比丘僧！我若干天、若干夜，持菩萨斋。从分施财物，就能得到布施波罗蜜；如果我持戒，就能得到持戒波罗蜜；如果我念及十方天下人令其得安隐，就能得到忍辱波罗蜜；如果我受戒，就能得到精进波罗蜜；如果我坐禅，就能得到禅定波罗蜜，这就是沤惒拘舍罗，如同大般若波罗蜜。像诸菩萨六万菩萨法斋，日夜一分禅定、一分读经、一分睡眠，这就是菩萨斋日法。正月十四日受，十七日解；四月八日受，十五日解；七月一日受，十六日解；九月十四日受，十六日解。}%

@{右齋日數。}@
%{以上是斋日数。}%

@{歸命西方阿彌陀三耶三佛檀，廅樓亘摩訶那鉢菩薩，三毒消除，往生尊剎。}@
%{皈命西方阿弥陀三耶三佛檀，廅楼亘摩訶那鉢菩萨，三毒消除，往生尊剎。}%

@{清淨尊神國，安隱在西方，

願得自歸命，奉事無上王。

神通聖智達，照見我心情，

自歸諸大護，百劫不動傾。}@
%{清净尊神国，安隐在西方，

愿得自皈命，奉事无上王。

神通圣智达，照见我心情，

自皈诸大护，百劫不动倾。}%

@{菩薩受齋經}@
%{菩萨受斋经}%