@{大阿羅漢難提蜜多羅所說法住記}@
%{大阿罗汉难提密多罗所说法住记}%

@{大唐三藏法師玄奘奉詔譯}@
%{大唐三藏法师玄奘奉诏译}%

@{如是傳聞。佛薄伽梵般涅槃後八百年中。執師子國勝軍王都。有阿羅漢名難提蜜多羅(唐言慶友)。具八解脫三明六通無諍願智邊際定等。無量功德皆悉具足。有大威神名稱高遠。以願智力能知此界一切有情種種心行。復能隨順作諸饒益。化緣既畢將般涅槃。集諸苾芻苾芻尼等。說己所證諸妙功德。及應所行利樂有情。諸勝事業皆悉成辦。告時眾曰。自今已後無復所為。唯無餘依是所歸趣。仁等當知有疑可問。}@
%{是这样的，佛陀释迦牟尼涅槃后八百年，在执师子国胜军王都，有一个阿罗汉名叫难提密多罗(唐言庆友) ，他具备八解脱、三明、六通、无诤、愿智、边际定等，无量功德都悉具足，有大威神，名声高远，以愿智力能知此界一切有情种种心行，又能随顺作诸饶益。化缘既毕，将要涅槃了，于是召集诸比丘比丘尼等，说自己所证的诸妙功德，以及应该所行利乐有情，诸胜事业都悉成办。对当时大众说：从今以后，我再无事可做，唯无余依是所归趣，诸位如果有疑问，可以提问。}%

@{時諸大眾聞是語已。舉聲號哭不能自持宛轉於地。或起唱言佛薄伽梵久已涅槃。諸聖弟子亦隨寂滅。世間久空無真調御。今唯尊者為天人眼。如何復欲棄捨我等。願垂哀愍少留壽命。}@
%{当时诸大众听到这话，都举声号哭，不能自持，在地上翻滚。有人站起来唱道：佛陀释迦牟尼很久以前就涅槃了，诸圣弟子也都随之寂灭，世间久空，没有真正的调御者，现在只有尊者您是天人的眼睛，您怎么还要舍弃我们呢？请您垂怜，少留点寿命吧！}%

@{尊者慶友慰喻眾言。不須啼泣。仁等當知世間法爾有生必滅。諸佛如來降伏四魔於壽自在。隨順世故猶示涅槃。況我今者豈宜恒住。設隨汝請亦無利益。當體此意勿生憂惱。但有疑者應可速問。}@
%{尊者庆友安慰大众说：不用啼泣，诸位应该知道，世间法本来就有生必灭，诸佛如来降伏四魔，于寿自在，随顺世故，尚且示涅槃，何况我呢？现在岂宜恒住？即使随你们的请求，也无利益，应该体察此意，不要生忧恼，如果有疑问，就应该尽快提问。}%

@{諸苾芻等雖承告示。猶增涕噎良久乃問。我等未知世尊釋迦牟尼無上正法當住幾時。}@
%{诸比丘等虽然承蒙尊者告示，但仍然哽咽良久，才问道：我们不知道世尊释迦牟尼无上正法应该住世多久呢？}%

@{尊者告曰。汝等諦聽。如來先已說法住經。今當為汝粗更宣說。佛薄伽梵般涅槃時。以無上法付囑十六大阿羅漢并眷屬等。令其護持使不滅沒。及勅其身與諸施主作真福田。令彼施者得大果報。}@
%{尊者说：你们仔细听，如来先前已经说法住经，现在我为你们粗略地再宣说一遍。佛陀释迦牟尼涅槃时，以无上法付嘱十六大阿罗汉并眷属等，让他们护持，使正法不灭没，并敕令他们的身与诸施主作真福田，令彼施者得大果报。}%

@{時諸大眾聞是語已少解憂悲。復重請言。所說十六大阿羅漢。我輩不知其名何等。}@
%{当时诸大众听到这话，稍微解除了忧悲，又再三请求说：您所说的十六大阿罗汉，我们不知道他们的名字是什么？}%

@{慶友答言。第一尊者名賓度羅跋囉惰闍。第二尊者名迦諾迦伐蹉。第三尊者名迦諾迦跋釐墮闍。第四尊者名蘇頻陀。第五尊者名諾距羅。第六尊者名跋陀羅。第七尊者名迦理迦。第八尊者名伐闍羅弗多羅。第九尊者名戍博迦。第十尊者名半託迦。第十一尊者名囉怙羅。第十二尊者名那伽犀那。第十三尊者名因揭陀。第十四尊者名伐那婆斯。第十五尊者名阿氏多。第十六尊者名注荼半託迦。}@
%{庆友答言：第一尊者名叫宾度罗跋囉惰闍，第二尊者名叫迦諾迦伐蹉，第三尊者名叫迦諾迦跋釐墮闍，第四尊者名叫苏频陀，第五尊者名叫诺距罗，第六尊者名叫跋陀罗，第七尊者名叫迦理迦，第八尊者名叫伐闍羅弗多羅，第九尊者名叫戍博迦，第十尊者名叫半託迦，第十一尊者名叫囉怙羅，第十二尊者名叫那伽犀那，第十三尊者名叫因揭陀，第十四尊者名叫伐那婆斯，第十五尊者名叫阿氏多，第十六尊者名叫注荼半託迦。}%

@{如是十六大阿羅漢。一切皆具三明六通八解脫等無量功德。離三界染誦持三藏博通外典。承佛勅故。以神通力延自壽量。乃至世尊正法應住常隨護持。及與施主作真福田。令彼施者得大果報。}@
%{这十六大阿罗汉，一切皆具三明六通八解脱等无量功德，远离三界染，诵持三藏，博通外典，承蒙佛陀敕令，以神通力延自寿量，乃至世尊正法应住世，常随护持，以及与施主作真福田，令彼施者得大果报。}%

@{爾時苾芻苾芻尼等。復重請言。我等不知十六尊者多住何處。護持正法饒益有情。}@
%{尔时比丘比丘尼等，又再三请求说：我们不知道十六尊者大多住在哪里，护持正法，饶益有情呢？}%

@{慶友答言。第一尊者與自眷屬千阿羅漢。多分住在西瞿陀尼洲。第二尊者與自眷屬五百阿羅漢。多分住北方迦濕彌羅國。第三尊者與自眷屬六百阿羅漢。多分住在東勝身洲。第四尊者與自眷屬七百阿羅漢。多分住在北俱盧洲。第五尊者與自眷屬八百阿羅漢。多分住在南贍部洲。第六尊者與自眷屬九百阿羅漢。多分住在耽沒羅洲。第七尊者與自眷屬千阿羅漢。多分住在僧伽荼洲。第八尊者與自眷屬千一百阿羅漢。多分住在鉢剌拏洲。第九尊者與自眷屬九百阿羅漢。多分住在香醉山中。第十尊者與自眷屬千三百阿羅漢。多分住在三十三天。第十一尊者與自眷屬千一百阿羅漢。多分住在畢利颺瞿洲。第十二尊者與自眷屬千二百阿羅漢。多分住在半度波山。第十三尊者與自眷屬千三百阿羅漢。多分住在廣脇山中。第十四尊者與自眷屬千四百阿羅漢。多分住在可住山中。第十五尊者與自眷屬千五百阿羅漢。多分住在鷲峯山中。第十六尊者與自眷屬千六百阿羅漢。多分住在持軸山中。}@
%{庆友答言：第一尊者与自眷属一千阿罗汉，大多住在西瞿陀尼洲。第二尊者与自眷属五百阿罗汉，大多住在北方迦湿弥罗国。第三尊者与自眷属六百阿罗汉，大多住在东胜身洲。第四尊者与自眷属七百阿罗汉，大多住在北俱卢洲。第五尊者与自眷属八百阿罗汉，大多住在南赡部洲。第六尊者与自眷属九百阿罗汉，大多住在耽没罗洲。第七尊者与自眷属一千阿罗汉，大多住在僧伽荼洲。第八尊者与自眷属一千一百阿罗汉，大多住在鉢剌拏洲。第九尊者与自眷属九百阿罗汉，大多住在香醉山中。第十尊者与自眷属一千三百阿罗汉，大多住在三十三天。第十一尊者与自眷属一千一百阿罗汉，大多住在毕利颺瞿洲。第十二尊者与自眷属一千二百阿罗汉，大多住在半度波山。第十三尊者与自眷属一千三百阿罗汉，大多住在广脇山中。第十四尊者与自眷属一千四百阿罗汉，大多住在可住山中。第十五尊者与自眷属一千五百阿罗汉，大多住在鷲峯山中。第十六尊者与自眷属一千六百阿罗汉，大多住在持轴山中。}%

@{諸仁者若此世界。一切國王輔相大臣長者居士。若男若女發殷淨心。為四方僧設大施會。或設五年無遮施會。或慶寺慶像慶經幡等施設大會。或延請僧至所住處設大福會。或詣寺中經行處等。安布上妙諸坐臥具。衣藥飲食奉施僧眾。時此十六大阿羅漢。及諸眷屬隨其所應分散往赴。現種種形蔽隱聖儀。同常凡眾密受供具。令諸施主得勝果報。}@
%{诸位仁者，如果在这个世界，一切国王、辅相、大臣、长者、居士，无论是男是女，发殷净心，为四方僧设大施会，或者设五年无遮施会，或者庆寺、庆像、庆经幡等设施大会，或者延请僧至所住处设大福会，或者诣寺中经行处等，安布上妙诸坐卧具，衣药饮食奉施僧众，那么这十六大阿罗汉，以及诸眷属，随其所应，分散往赴，现种种形，蔽隐圣仪，同常凡众，密受供具，令诸施主得胜果报。}%

@{如是十六大阿羅漢。護持正法饒益有情。至此南贍部洲人壽極短至於十歲。刀兵劫起互相誅戮。佛法爾時當暫滅沒。刀兵劫後人壽漸增至百歲位。此洲人等厭前刀兵殘害苦惱復樂修善。時此十六大阿羅漢。與諸眷屬復來人中。稱揚顯說無上正法。度無量眾令其出家。為諸有情作饒益事。}@
%{这十六大阿罗汉，护持正法，饶益有情。到了南赡部洲人寿极短，至于十岁，刀兵劫起，互相诛戮，佛法尔时将暂时灭没。刀兵劫后，人寿渐渐增至百岁位，此洲人等厌前刀兵残害苦恼，又乐修善，这时这十六大阿罗汉，与诸眷属，又来到人间，称扬显说无上正法，度无量众，令其出家，为诸有情作饶益事。}%

@{如是乃至此洲人壽六萬歲時。無上正法流行世間熾然無息。後至人壽七萬歲時。無上正法方永滅沒。時此十六大阿羅漢。與諸眷屬於此洲地俱來集會。以神通力用諸七寶造窣堵波嚴麗高廣。釋迦牟尼如來應正等覺。所有遺身馱都皆集其內。}@
%{如此，乃至此洲人寿六万岁时，无上正法流行世间，炽然无息，后来至人寿七万岁时，无上正法方永灭没。这时这十六大阿罗汉，与诸眷属，于此洲地俱来集会，以神通力用诸七宝造窣堵波，严丽高广，释迦牟尼如来应正等觉，所有遗身驮都皆集其内。}%

@{爾時十六大阿羅漢。與諸眷屬繞窣堵波以諸香花持用供養恭敬讚歎。繞百千匝瞻仰禮已。俱昇虛空向窣堵波作如是言。敬禮世尊釋迦如來應正等覺。我受教勅護持正法。及與天人作諸饒益。法藏已沒有緣已周今辭滅度。}@
%{尔时十六大阿罗汉，与诸眷属绕窣堵波，以诸香花持用供养，恭敬赞叹，绕百千匝，瞻仰礼已，俱昇虚空，向窣堵波作如是言：敬礼世尊释迦如来应正等觉，我受教敕护持正法，以及与天人作诸饶益，法藏已没有缘已周，今辞灭度。}%

@{說是語已一時俱入無餘涅槃。先定願力火起焚身。如燈焰滅骸骨無遺。時窣堵波便陷入地。至金輪際方乃停住。}@
%{说是语已，一时俱入无余涅槃，先定愿力火起焚身，如灯焰灭，骸骨无遗。时窣堵波便陷入地，至金轮际方乃停住。}%

@{爾時世尊釋迦牟尼無上正法。於此三千大千世界永滅不現。從此無聞此佛土中有七萬俱胝獨覺一時出現。至人壽量八萬歲時。獨覺聖眾復皆滅度。}@
%{尔时世尊释迦牟尼无上正法，于此三千大千世界永灭不现。从此无闻此佛土中有七万俱胝独觉一时出现，至人寿量八万岁时，独觉圣众复皆灭度。}%

@{次後彌勒如來應正等覺出現世間時贍部洲廣博嚴淨無諸荊棘谿谷堆埠。平正潤澤金沙覆地。處處皆有清池茂林名花瑞草及眾寶聚。更相輝映甚可愛樂。人皆慈心修行十善。以修善故壽命長遠豐樂安隱。士女殷稠城邑隣次鷄飛相及。所營農稼一種七穫。自然成實不須耘耨。}@
%{次后弥勒如来应正等觉出现世间时，赡部洲广博严净，无诸荆棘谿谷堆埠，平正润泽，金沙覆地，处处皆有清池茂林，名花瑞草及众宝聚，更相辉映，甚可爱乐。人皆慈心修行十善，以修善故，寿命长远，丰乐安隐，士女殷稠，城邑邻次，鸡飞相及，所营农稼，一种七穫，自然成实，不须耘耨。}%

@{諸仁者於彼時中。國界莊嚴有情果報陳之難盡。具如彌勒成佛經說。彌勒如來成正覺已。為聲聞眾三會說法令出生死得證涅槃。第一會度九十六俱胝聲聞眾。第二會度九十四俱胝聲聞眾。第三會度九十二俱胝聲聞眾。}@
%{诸位仁者，于彼时中，国界庄严，有情果报，陈之难尽，具如弥勒成佛经说，弥勒如来成正觉已，为声闻众三会说法，令出生死，得证涅槃。第一会度九十六俱胝声闻众，第二会度九十四俱胝声闻众，第三会度九十二俱胝声闻众。}%

@{若諸國王大臣長者居士男女一切施主。於今釋迦牟尼佛正法中。能為佛事自種善根。或教他種謂以七寶金銀真珠璧玉香材鍮石銅鐵木石泥漆。或以繒縷或以彩畫。作佛形像及窣堵波。若大若小乃至最小如指節量。或以香花諸妙供具。若多若少而為供養。彼由如是善根力故。至彌勒如來成正覺時善得人身。於彼佛第一會中以淨信心捨俗出家剃除鬚髮披著法服既預聖眾。隨宿願力便得涅槃。是名第一為佛事故種善根者所得果報。}@
%{若诸国王、大臣、长者、居士、男女一切施主，于今释迦牟尼佛正法中，能为佛事，自种善根，或者教他种，谓以七宝金银真珠璧玉香材鍮石铜铁木石泥漆，或者以繒缕或者以彩画，作佛形像及窣堵波，若大若小，乃至最小如指节量，或者以香花诸妙供具，若多若少，而为供养，彼由如是善根力故，至弥勒如来成正觉时，善得人身，于彼佛第一会中，以净信心，捨俗出家，剃除鬚髮，披著法服，既预圣众，随宿愿力，便得涅槃，是名第一为佛事故种善根者所得果报。}%

@{若諸國王及以臣庶一切施主。於今釋迦牟尼佛正法中。能為法事自種善根。或教他種。謂於大乘素呾纜藏。所有甚深空性相應諸大乘經。謂般若波羅蜜多經。妙法芬陀利迦經。金光明經。金剛手藏經。首楞伽摩三摩地經。幻喻三摩地經。大神變三摩地經。集諸功德三摩地經。還如來智印三摩地經。具諸威光三摩地經。寶臺經集諸菩薩三摩地經。諸佛攝受經。集請問經。梵王問經善吉問經。勇猛問經。能滿問經。海龍王問經。無熱惱龍王問經。樹幢龍王問經。寶掌問經。寶髻問經。虛空音問經。虛空吼問經。幻網問經。寶女問經。妙女問經。善臂問經。師子問經。猛授問經。金光女問經。說無盡慧經。說無垢稱經。未生怨王經。諦實經。那羅延經。佛花嚴經。蓮華手經。十佛名經。無量光眾經。極樂眾經。集淨華經。大集經。入一切道經。寶幢經。寶聚經。寶篋經。彩畫經。高頂王經。如是等大乘經。有百俱胝部。黨差別復有大乘毘柰耶藏。阿毘達磨藏眾多部類。一切皆是菩薩藏攝。復有聲聞三藏。謂素怛纜藏。毘柰耶藏。阿毘達磨藏。素怛纜藏。有五阿笈摩。謂長阿笈摩。中阿笈摩。增一阿笈摩。相應阿笈摩。雜類阿笈摩。毘柰耶藏中有苾芻戒經苾芻尼戒經。分別戒本諸蘊差別及增一律。阿毘達磨藏中。有攝六問相應發趣等。眾多部類。復有本生鬘讚獨覺鬘讚。於如是等正法藏中。或是佛說或菩薩說或聲聞說或諸仙說。或諸天說或智者說。能引義利乃至有能。於四句頌。若自誦若教他誦。若自讀若教他讀。若自持若教他持。若自解說若教他解說。或於法師恭敬供養。或於經卷恭敬供養。謂以種種香花幡蓋伎樂燈明而為供養。或於經卷以諸雜綵囊帊縷帶而嚴飾之。由如是等善根力故。至彌勒如來成正覺時善現人身。於彼佛第二會中。以淨信心捨離家法。出趣非家。淨除鬚髮披著法服既預聖眾。隨宿願力便得涅槃。是名第二為法事故種善根者所得果報。}@
%{若诸国王以及臣庶一切施主，于今释迦牟尼佛正法中，能为法事，自种善根，或者教他种，谓于大乘素呾纜藏，所有甚深空性相應诸大乘经，谓般若波羅蜜多经，妙法芬陀利迦经，金光明经，金刚手藏经，首楞伽摩三摩地经，幻喻三摩地经，大神变三摩地经，集诸功德三摩地经，還如来智印三摩地经，具诸威光三摩地经，宝臺经集诸菩萨三摩地经，诸佛摄受经，集请问经，梵王问经，善吉问经，勇猛问经，能满问经，海龙王问经，无热恼龙王问经，树幢龙王问经，宝掌问经，宝髻问经，虚空音问经，虚空吼问经，幻网问经，宝女问经，妙女问经，善臂问经，师子问经，猛授问经，金光女问经，说无尽慧经，说无垢称经，未生怨王经，諦实经，那罗延经，佛花严经，莲花手经，十佛名经，无量光众经，极乐众经，集净华经，大集经，入一切道经，宝幢经，宝聚经，宝篋经，彩画经，高顶王经，如是等大乘经，有百俱胝部，党差別复有大乘毘柰耶藏，阿毘达磨藏众多部类，一切皆是菩萨藏摄。复有声闻三藏，谓素怛纜藏，毘柰耶藏，阿毘达磨藏。素怛纜藏，有五阿笈摩，谓长阿笈摩，中阿笈摩，增一阿笈摩，相應阿笈摩，杂类阿笈摩。毘柰耶藏中有苾芻戒经苾芻尼戒经，分别戒本诸蕴差別及增一律。阿毘达磨藏中，有摄六问相應发趣等，众多部类。复有本生鬘讚独觉鬘讚。于如是等正法藏中，或是佛说，或菩萨说，或声闻说，或诸仙说，或诸天说，或智者说，能引义利，乃至有能，于四句颂，若自诵，若教他诵，若自读，若教他读，若自持，若教他持，若自解说，若教他解说，或者于法師恭敬供养，或者于经卷恭敬供养，谓以种种香花幡盖伎乐燈明而为供养，或者于经卷以诸杂綵囊帊縷帶而严饰之，由如是等善根力故，至弥勒如来成正觉时，善现人身，于彼佛第二会中，以净信心，捨离家法，出趣非家，净除鬚髮，披著法服，既预圣众，随宿愿力，便得涅槃，是名第二为法事故种善根者所得果报。}%
@{若諸國王及臣庶等。一切施主於今釋迦牟尼佛正法中。能為僧事自種善根。或教他種。謂諸苾芻苾芻尼眾。或次第請或隨緣請。於月一日或月八日或十五日設齋供養。或往寺中若供養佛。若供養眾或作給侍。或有供養修靜慮者。或有供養諸說法者。或見有人欲於正法學習流布。從師聽受不作留難。施其所安無令怯退。或設五年無遮施會。或施四方僧。或施寺舍及坐臥具。或施鍾磬或施園林。如是等類供養僧眾。彼由如是善根力故。至彌勒如來成正覺時善得人身。於彼佛第三會中。以淨信心捨離家法出趣非家。淨除鬚髮披著法服既預聖眾。隨宿願力便得涅槃。是名第三為僧事故種善根者所得果報。}@
%{如果国王、大臣和所有施主，在释迦牟尼佛的正法中，能够为僧众的事业种下善根，或者教导他人种下善根，比如邀请比丘、比丘尼，或者按顺序邀请，或者随缘邀请，在每月初一、初八、十五日设斋供养，或者去寺庙供养佛，或者供养僧众，或者做侍奉，或者供养修静虑的人，或者供养讲法的人，或者看到有人想学习正法并传播正法，从老师那里学习时不阻挠，给予他们安稳的环境，不让他们退缩，或者设立五年无遮施会，或者布施四方僧众，或者布施寺院和卧具，或者布施钟磬，或者布施园林，像这样各种方式供养僧众，他们因为这些善根的力量，在弥勒如来成正觉的时候，能够得到好的身体，在弥勒佛第三次说法的时候，以清净的信心舍弃家庭法，出家修行，剃除须发，穿上法服，加入圣众，跟随宿愿的力量，最终获得涅槃。这就是第三种为僧众种下善根的人，所得到的果报。}%

@{爾時慶友大阿羅漢。為諸大眾廣說如上事已。以神通力於大眾前身昇虛空。高七多羅樹。示現種種不可思議雙神變事。令所觀眾增進勝道。時彼尊者現神變已。即於空中結跏趺坐。捨諸壽行及諸命行。入無餘依般涅槃界。先定願力火起焚身。於虛空中雨身遺骨。時諸大眾悲歎希有。競收遺骨起窣堵波。以諸香花寶幢幡蓋伎樂燈明常為供養。此法住記古昔諸師展轉相承誦持不忘。為令一切國王大臣長者居士諸施主等。了達因果厭生老病死芭蕉幻焰泡沫之身。修諸勝業於當來世逢事彌勒。解脫煩惱得大涅槃生愛樂故。於佛正法護持建立令久不滅。}@
%{当时，庆友大阿罗汉，为大众广说以上的事情后，以神通力，在大众面前升上虚空，高出七多罗树，示现各种不可思议的双神变，让所有观看的人增进胜道。当时这位尊者显现神变后，就坐在空中结跏趺坐，舍弃一切寿行和命行，进入无余依般涅槃界，先前定下的愿力，火起焚烧自身，在虚空中降下遗骨。当时，大众悲叹希有，争着收取遗骨，建造窣堵波，用香花、宝幢、幡盖、伎乐、灯明，经常供养。这个法住记，古时候的老师们互相传授，诵持不忘，为了让所有国王、大臣、长者、居士、施主等等，了解因果，厌恶生老病死，如同芭蕉、幻焰、泡沫般虚幻的身体，修持胜业，在未来世遇到弥勒佛，解脱烦恼，获得大涅槃，生起爱乐之心，为了护持佛的正法，建立正法，使它永久不灭。}%

@{大阿羅漢難提蜜多羅所說法住記}@
%{大阿罗汉难提蜜多罗所说法住记}%
