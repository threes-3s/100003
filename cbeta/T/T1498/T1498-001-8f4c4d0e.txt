@{佛說八種長養功德經}@
%{佛说八种增长功德经}%

@{西天譯經三藏朝散大夫試鴻臚卿傳梵大師賜紫沙門臣法護等奉詔譯}@
%{西天译经三藏朝散大夫试鸿胪卿传梵大师赐紫沙门臣法护等奉诏译}%

@{歸命一切佛！惟願一切佛、菩薩眾攝受於我！即說伽陀頌曰：}@
%{归命一切佛！唯愿一切佛、菩萨众摄受于我！即说伽陀颂曰：}%

@{我今歸命勝菩提，最上清淨佛法眾，}@
%{我今归命胜菩提，最上清净佛法众，}%
@{我發廣大菩提心，自他利益皆成就。}@
%{我发广大菩提心，自他利益皆成就。}%
@{懺除一切不善業，隨喜無邊眾福蘊，}@
%{忏除一切不善业，随喜无边众福蕴，}%
@{先當不食一日中，後修八眾長養法。}@
%{先当不食一日中，后修八众增长法。}%

@{當知八種長養法者，所謂八戒，弟子應於阿闍梨前二三重復。說是伽陀已，次復當稱己之名字：我名某甲，惟願阿闍梨攝受於我。我從今時發淨信心，乃至坐菩提場，成等正覺。誓歸依佛，二足勝尊；誓歸依法，離欲勝尊；誓歸依僧，調伏勝尊。如是三寶是所歸趣。我某甲淨信優婆塞，惟願阿闍梨憶持護念我。從今日今時發起淨心，乃至過是夜分，訖於明旦日初出時，於其中間奉持八戒。所謂：一、不殺生，二、不偷盜，三、不非梵行，四、不妄語，五、不飲酒，六、不非時食，七、不花鬘莊嚴其身及歌舞戲等，八、不坐臥高廣大床。我今捨離如是等事，誓願不捨清淨禁戒八種功德。二三重復作如是說。又言：我持戒行，莊嚴其心，令心喜悅，廣修一切相應勝行，求成佛果，究竟圓滿。又說伽陀曰：}@
%{当知八种增长法者，所谓八戒，弟子应于阿阇梨前二三重复。说是伽陀已，次复当称己之名字：我名某甲，唯愿阿阇梨摄受于我。我从今时发净信心，乃至坐菩提场，成等正觉。誓归依佛，二足胜尊；誓归依法，离欲胜尊；誓归依僧，调伏胜尊。如是三宝是所归趣。我某甲净信优婆塞，唯愿阿阇梨忆持护念我。从今日今时发起净心，乃至过是夜分，讫于明旦日初出时，于其中间奉持八戒。所谓：一、不杀生，二、不偷盗，三、不非梵行，四、不妄语，五、不饮酒，六、不非时食，七、不花鬘庄严其身及歌舞戏等，八、不坐卧高广大床。我今舍离如是等事，誓愿不舍清净禁戒八种功德。二三重复作如是说。又言：我持戒行，庄严其心，令心喜悦，广修一切相应胜行，求成佛果，究竟圆满。又说伽陀曰：}%

@{我發無二最上心，為諸眾生不請友，}@
%{我发无二最上心，为诸众生不请友，}%
@{勝菩提行善所行，成佛世間廣利益。}@
%{胜菩提行善所行，成佛世间广利益。}%
@{願我乘是善業故，此世不久成正觉，}@
%{愿我乘是善业故，此世不久成正觉，}%
@{說法饒益於世間，解說眾生三有苦。}@
%{说法饶益于世间，解说众生三有苦。}%

@{佛說八種長養功德經}@
%{佛说八种增长功德经}%
