@{大般若波羅蜜多經卷第四百一十二三藏法師玄奘奉 詔譯}@
%{大般若波羅蜜多經卷第四百一十二三藏法師玄奘奉 詔譯}%

@{第二分六到彼岸品第十三之二}@
%{第二分六到彼岸品第十三之二}%

@{復次，舍利子！諸菩薩摩訶薩修行布施波羅蜜多時，以一切智智相應作意，而修布施波羅蜜多。持此善根，以無所得而為方便，與一切有情同共迴向一切智智，於布施時，都無所悋。舍利子！是為菩薩摩訶薩修行布施波羅蜜多時，所被布施波羅蜜多大功德鎧。}@
%{再说，舍利子！所有菩萨摩诃萨在修行布施波罗蜜多的时候，都应该以一切智智相对应地去思考，然后去修行布施波罗蜜多。保持着这份善根，以“无所得”作为方便法门，与一切有情众生一起共同回向一切智智，在布施的时候，就不要有任何的吝啬。舍利子！这就是菩萨摩诃萨在修行布施波罗蜜多的时候，所被布施波罗蜜多大功德铠。}%

@{復次，舍利子！諸菩薩摩訶薩修行布施波羅蜜多時，以一切智智相應作意，而修布施波羅蜜多。持此善根，以無所得而為方便，與一切有情同共迴向一切智智，於布施時，不起聲聞、獨覺作意。舍利子！是為菩薩摩訶薩修行布施波羅蜜多時，所被淨戒波羅蜜多大功德鎧。}@
%{再说，舍利子！所有菩萨摩诃萨在修行布施波罗蜜多的时候，都应该以一切智智相对应地去思考，然后去修行布施波罗蜜多。保持着这份善根，以“无所得”作为方便法门，与一切有情众生一起共同回向一切智智，在布施的时候，就不要去想声闻、独觉的境界。舍利子！这就是菩萨摩诃萨在修行布施波罗蜜多的时候，所被净戒波罗蜜多大功德铠。}%

@{復次，舍利子！諸菩薩摩訶薩修行布施波羅蜜多時，以一切智智相應作意，而修布施波羅蜜多。持此善根，以無所得而為方便，與一切有情同共迴向一切智智，於布施時，信忍欲樂修布施法。舍利子！是為菩薩摩訶薩修行布施波羅蜜多時，所被安忍波羅蜜多大功德鎧。}@
%{再说，舍利子！所有菩萨摩诃萨在修行布施波罗蜜多的时候，都应该以一切智智相对应地去思考，然后去修行布施波罗蜜多。保持着这份善根，以“无所得”作为方便法门，与一切有情众生一起共同回向一切智智，在布施的时候，就应该充满信心，忍耐，并且乐意去修行布施法。舍利子！这就是菩萨摩诃萨在修行布施波罗蜜多的时候，所被安忍波罗蜜多大功德铠。}%

@{復次，舍利子！諸菩薩摩訶薩修行布施波羅蜜多時，以一切智智相應作意，而修布施波羅蜜多。持此善根，以無所得而為方便，與一切有情同共迴向一切智智，於布施時，精進勇猛不捨加行。舍利子！是為菩薩摩訶薩修行布施波羅蜜多時，所被精進波羅蜜多大功德鎧。}@
%{再说，舍利子！所有菩萨摩诃萨在修行布施波罗蜜多的时候，都应该以一切智智相对应地去思考，然后去修行布施波罗蜜多。保持着这份善根，以“无所得”作为方便法门，与一切有情众生一起共同回向一切智智，在布施的时候，就应该精进，勇猛，不放弃修行。舍利子！这就是菩萨摩诃萨在修行布施波罗蜜多的时候，所被精进波罗蜜多大功德铠。}%

@{復次，舍利子！諸菩薩摩訶薩修行布施波羅蜜多時，以一切智智相應作意，而修布施波羅蜜多。持此善根，以無所得而為方便，與一切有情同共迴向一切智智，於布施時，一心趣向一切智智，究竟利樂一切有情，不雜聲聞、獨覺作意。舍利子！是為菩薩摩訶薩修行布施波羅蜜多時，所被靜慮波羅蜜多大功德鎧。}@
%{再说，舍利子！所有菩萨摩诃萨在修行布施波罗蜜多的时候，都应该以一切智智相对应地去思考，然后去修行布施波罗蜜多。保持着这份善根，以“无所得”作为方便法门，与一切有情众生一起共同回向一切智智，在布施的时候，就应该一心向往一切智智，最终利益一切有情众生，不要夹杂着声闻、独觉的念头。舍利子！这就是菩萨摩诃萨在修行布施波罗蜜多的时候，所被静虑波罗蜜多大功德铠。}%

@{復次，舍利子！諸菩薩摩訶薩修行布施波羅蜜多時，以一切智智相應作意，而修布施波羅蜜多。持此善根，以無所得而為方便，與一切有情同共迴向一切智智，於布施時，住如幻想，不得施者、受者、施物、施所得果。舍利子！是為菩薩摩訶薩修行布施波羅蜜多時，所被般若波羅蜜多大功德鎧。}@
%{再说，舍利子！所有菩萨摩诃萨在修行布施波罗蜜多的时候，都应该以一切智智相对应地去思考，然后去修行布施波罗蜜多。保持着这份善根，以“无所得”作为方便法门，与一切有情众生一起共同回向一切智智，在布施的时候，就应该像做梦一样，不要执着于施者、受者、施物、以及布施所得的果报。舍利子！这就是菩萨摩诃萨在修行布施波罗蜜多的时候，所被般若波罗蜜多大功德铠。}%

@{舍利子！如是菩薩摩訶薩修行布施波羅蜜多時，具被六種波羅蜜多大功德鎧。舍利子！若菩薩摩訶薩以一切智智相應作意，修行布施波羅蜜多時，於六波羅蜜多相不取不得，當知是菩薩摩訶薩被大功德鎧。}@
%{舍利子！像这样，菩萨摩诃萨在修行布施波罗蜜多的时候，就具备了六种波罗蜜多大功德铠。舍利子！如果菩萨摩诃萨以一切智智相对应地去思考，修行布施波罗蜜多的时候，对于六种波罗蜜多的相貌不取不舍，那么就应该知道，这个菩萨摩诃萨是被大功德铠所护佑的。}%

@{復次，舍利子！諸菩薩摩訶薩修行淨戒波羅蜜多時，以一切智智相應作意，而修淨戒波羅蜜多。持此善根，以無所得而為方便，與一切有情同共迴向一切智智，修淨戒時，於諸所有都無慳悋。舍利子！是為菩薩摩訶薩修行淨戒波羅蜜多時，所被布施波羅蜜多大功德鎧。}@
%{再说，舍利子！所有菩萨摩诃萨在修行净戒波罗蜜多的时候，都应该以一切智智相对应地去思考，然后去修行净戒波罗蜜多。保持着这份善根，以“无所得”作为方便法门，与一切有情众生一起共同回向一切智智，在修行净戒的时候，对于所有东西都不要吝啬。舍利子！这就是菩萨摩诃萨在修行净戒波罗蜜多的时候，所被布施波罗蜜多大功德铠。}%

@{復次，舍利子！諸菩薩摩訶薩修行淨戒波羅蜜多時，以一切智智相應作意，而修淨戒波羅蜜多。持此善根，以無所得而為方便，與一切有情同共迴向一切智智，修淨戒時，於諸聲聞及獨覺地尚不趣求，況異生地！舍利子！是為菩薩摩訶薩修行淨戒波羅蜜多時，所被淨戒波羅蜜多大功德鎧。}@
%{再说，舍利子！所有菩萨摩诃萨在修行净戒波罗蜜多的时候，都应该以一切智智相对应地去思考，然后去修行净戒波罗蜜多。保持着这份善根，以“无所得”作为方便法门，与一切有情众生一起共同回向一切智智，在修行净戒的时候，对于声闻、独觉的境界尚且不去追求，更何况是其他的境界呢！舍利子！这就是菩萨摩诃萨在修行净戒波罗蜜多的时候，所被净戒波罗蜜多大功德铠。}%

@{復次，舍利子！諸菩薩摩訶薩修行淨戒波羅蜜多時，以一切智智相應作意，而修淨戒波羅蜜多。持此善根，以無所得而為方便，與一切有情同共迴向一切智智，修淨戒時，於淨戒法信忍欲樂。舍利子！是為菩薩摩訶薩修行淨戒波羅蜜多時，所被安忍波羅蜜多大功德鎧。}@
%{再说，舍利子！所有菩萨摩诃萨在修行净戒波罗蜜多的时候，都应该以一切智智相对应地去思考，然后去修行净戒波罗蜜多。保持着这份善根，以“无所得”作为方便法门，与一切有情众生一起共同回向一切智智，在修行净戒的时候，对于净戒法就应该充满信心，忍耐，并且乐意去修行。舍利子！这就是菩萨摩诃萨在修行净戒波罗蜜多的时候，所被安忍波罗蜜多大功德铠。}%
@{復次，舍利子！諸菩薩摩訶薩修行淨戒波羅蜜多時，以一切智智相應作意，而修淨戒波羅蜜多。持此善根，以無所得而為方便，與一切有情同共迴向一切智智，修淨戒時，精進勇猛不捨加行。舍利子！是為菩薩摩訶薩修行淨戒波羅蜜多時，所被精進波羅蜜多大功德鎧。}@
%{接着，舍利子！所有菩萨摩诃萨修行净戒波罗蜜多的时候，以一切智智相应作意，而修净戒波罗蜜多。持着这份善根，以无所得作为方便，与一切有情共同回向一切智智，修行净戒的时候，精进勇猛不舍加行。舍利子！这就是菩萨摩诃萨修行净戒波罗蜜多的时候，所被精进波罗蜜多大功德铠。}%

@{復次，舍利子！諸菩薩摩訶薩修行淨戒波羅蜜多時，以一切智智相應作意，而修淨戒波羅蜜多。持此善根，以無所得而為方便，與一切有情同共迴向一切智智，修淨戒時，純以大悲而為上首，尚不間雜二乘作意，況異生心！舍利子！是為菩薩摩訶薩修行淨戒波羅蜜多時，所被靜慮波羅蜜多大功德鎧。}@
%{接着，舍利子！所有菩萨摩诃萨修行净戒波罗蜜多的时候，以一切智智相应作意，而修净戒波罗蜜多。持着这份善根，以无所得作为方便，与一切有情共同回向一切智智，修行净戒的时候，纯粹以大悲为上首，尚且不夹杂二乘作意，更别说异生心了！舍利子！这就是菩萨摩诃萨修行净戒波罗蜜多的时候，所被静虑波罗蜜多大功德铠。}%

@{復次，舍利子！諸菩薩摩訶薩修行淨戒波羅蜜多時，以一切智智相應作意，而修淨戒波羅蜜多。持此善根，以無所得而為方便，與一切有情同共迴向一切智智，修淨戒時，於一切法住如幻想，於淨戒行無恃無得，本性空故。舍利子！是為菩薩摩訶薩修行淨戒波羅蜜多時，所被般若波羅蜜多大功德鎧。}@
%{接着，舍利子！所有菩萨摩诃萨修行净戒波罗蜜多的时候，以一切智智相应作意，而修净戒波罗蜜多。持着这份善根，以无所得作为方便，与一切有情共同回向一切智智，修行净戒的时候，对于一切法住如幻想，对于净戒行无恃无得，本性空故。舍利子！这就是菩萨摩诃萨修行净戒波罗蜜多的时候，所被般若波罗蜜多大功德铠。}%

@{舍利子！如是菩薩摩訶薩修行淨戒波羅蜜多時，具被六種波羅蜜多大功德鎧。舍利子！若菩薩摩訶薩以一切智智相應作意，修行淨戒波羅蜜多時，於六波羅蜜多相不取不得，當知是菩薩摩訶薩被大功德鎧。}@
%{舍利子！像这样菩萨摩诃萨修行净戒波罗蜜多的时候，就具有被六种波罗蜜多大功德铠。舍利子！如果菩萨摩诃萨以一切智智相应作意，修行净戒波罗蜜多的时候，对于六波罗蜜多相不取不得，就知道这位菩萨摩诃萨是被大功德铠。}%

@{復次，舍利子！諸菩薩摩訶薩修行安忍波羅蜜多時，以一切智智相應作意，而修安忍波羅蜜多。持此善根，以無所得而為方便，與一切有情同共迴向一切智智，修安忍時，為成安忍於身命等無所戀著。舍利子！是為菩薩摩訶薩修行安忍波羅蜜多時，所被布施波羅蜜多大功德鎧。}@
%{接着，舍利子！所有菩萨摩诃萨修行安忍波罗蜜多的时候，以一切智智相应作意，而修安忍波罗蜜多。持着这份善根，以无所得作为方便，与一切有情共同回向一切智智，修行安忍的时候，为了成就安忍，对于身命等无所恋着。舍利子！这就是菩萨摩诃萨修行安忍波罗蜜多的时候，所被布施波罗蜜多大功德铠。}%

@{復次，舍利子！諸菩薩摩訶薩修行安忍波羅蜜多時，以一切智智相應作意，而修安忍波羅蜜多。持此善根，以無所得而為方便，與一切有情同共迴向一切智智，修安忍時，不雜聲聞及獨覺等下劣作意。舍利子！是為菩薩摩訶薩修行安忍波羅蜜多時，所被淨戒波羅蜜多大功德鎧。}@
%{接着，舍利子！所有菩萨摩诃萨修行安忍波罗蜜多的时候，以一切智智相应作意，而修安忍波罗蜜多。持着这份善根，以无所得作为方便，与一切有情共同回向一切智智，修行安忍的时候，不夹杂声闻及独觉等下劣作意。舍利子！这就是菩萨摩诃萨修行安忍波罗蜜多的时候，所被净戒波罗蜜多大功德铠。}%

@{復次，舍利子！諸菩薩摩訶薩修行安忍波羅蜜多時，以一切智智相應作意，而修安忍波羅蜜多。持此善根，以無所得而為方便，與一切有情同共迴向一切智智，修安忍時，於安忍法信忍欲樂。舍利子！是為菩薩摩訶薩修行安忍波羅蜜多時，所被安忍波羅蜜多大功德鎧。}@
%{接着，舍利子！所有菩萨摩诃萨修行安忍波罗蜜多的时候，以一切智智相应作意，而修安忍波罗蜜多。持着这份善根，以无所得作为方便，与一切有情共同回向一切智智，修行安忍的时候，对于安忍法信忍欲乐。舍利子！这就是菩萨摩诃萨修行安忍波罗蜜多的时候，所被安忍波罗蜜多大功德铠。}%

@{復次，舍利子！諸菩薩摩訶薩修行安忍波羅蜜多時，以一切智智相應作意，而修安忍波羅蜜多。持此善根，以無所得而為方便，與一切有情同共迴向一切智智，修安忍時，精進勇猛不捨加行。舍利子！是為菩薩摩訶薩修行安忍波羅蜜多時，所被精進波羅蜜多大功德鎧。}@
%{接着，舍利子！所有菩萨摩诃萨修行安忍波罗蜜多的时候，以一切智智相应作意，而修安忍波罗蜜多。持着这份善根，以无所得作为方便，与一切有情共同回向一切智智，修行安忍的时候，精进勇猛不舍加行。舍利子！这就是菩萨摩诃萨修行安忍波罗蜜多的时候，所被精进波罗蜜多大功德铠。}%

@{復次，舍利子！諸菩薩摩訶薩修行安忍波羅蜜多時，以一切智智相應作意，而修安忍波羅蜜多。持此善根，以無所得而為方便，與一切有情同共迴向一切智智，修安忍時，攝心一境，雖遇眾苦而心無亂。舍利子！是為菩薩摩訶薩修行安忍波羅蜜多時，所被靜慮波羅蜜多大功德鎧。}@
%{接着，舍利子！所有菩萨摩诃萨修行安忍波罗蜜多的时候，以一切智智相应作意，而修安忍波罗蜜多。持着这份善根，以无所得作为方便，与一切有情共同回向一切智智，修行安忍的时候，摄心一境，虽然遇到众苦而心无乱。舍利子！这就是菩萨摩诃萨修行安忍波罗蜜多的时候，所被静虑波罗蜜多大功德铠。}%

@{復次，舍利子！諸菩薩摩訶薩修行安忍波羅蜜多時，以一切智智相應作意，而修安忍波羅蜜多。持此善根，以無所得而為方便，與一切有情同共迴向一切智智，修安忍時，住如幻想，為集佛法成熟有情，觀諸法空不執怨害。舍利子！是為菩薩摩訶薩修行安忍波羅蜜多時，所被般若波羅蜜多大功德鎧。}@
%{接着，舍利子！所有菩萨摩诃萨修行安忍波罗蜜多的时候，以一切智智相应作意，而修安忍波罗蜜多。持着这份善根，以无所得作为方便，与一切有情共同回向一切智智，修行安忍的时候，住如幻想，为了集佛法成熟有情，观诸法空不执怨害。舍利子！这就是菩萨摩诃萨修行安忍波罗蜜多的时候，所被般若波罗蜜多大功德铠。}%
@{舍利子！如是菩薩摩訶薩修行安忍波羅蜜多時，具被六種波羅蜜多大功德鎧。}@
%{舍利子，如果菩萨摩诃萨修行忍辱波罗蜜多的时候，就具备六种波罗蜜多的功德铠甲。}%
@{舍利子！若菩薩摩訶薩以一切智智相應作意，修行安忍波羅蜜多時，於六波羅蜜多相不取不得，當知是菩薩摩訶薩被大功德鎧。}@
%{舍利子，如果菩萨摩诃萨以一切智智相应作意，修行忍辱波罗蜜多的时候，对六种波罗蜜多的相不取不执着，就知道这个菩萨摩诃萨是被大功德铠甲所保护的。}%

@{復次，舍利子！諸菩薩摩訶薩修行精進波羅蜜多時，以一切智智相應作意，而修精進波羅蜜多。}@
%{其次，舍利子，所有菩萨摩诃萨修行精进波罗蜜多的时候，以一切智智相应作意，而修精进波罗蜜多。}%
@{持此善根，以無所得而為方便，與一切有情同共迴向一切智智，修精進時，能勤修學難行施行。}@
%{持着这个善根，以无所得为方便，与一切有情共同回向一切智智，修行精进的时候，就能勤奋学习难行，施行难行。}%
@{舍利子！是為菩薩摩訶薩修行精進波羅蜜多時，所被布施波羅蜜多大功德鎧。}@
%{舍利子，这就是菩萨摩诃萨修行精进波罗蜜多的时候，所被布施波罗蜜多的功德铠甲所保护的。}%

@{復次，舍利子！諸菩薩摩訶薩修行精進波羅蜜多時，以一切智智相應作意，而修精進波羅蜜多。}@
%{其次，舍利子，所有菩萨摩诃萨修行精进波罗蜜多的时候，以一切智智相应作意，而修精进波罗蜜多。}%
@{持此善根，以無所得而為方便，與一切有情同共迴向一切智智，修精進時，勤護淨戒終無毀犯。}@
%{持着这个善根，以无所得为方便，与一切有情共同回向一切智智，修行精进的时候，就能勤奋守护净戒，最终不会犯戒。}%
@{舍利子！是為菩薩摩訶薩修行精進波羅蜜多時，所被淨戒波羅蜜多大功德鎧。}@
%{舍利子，这就是菩萨摩诃萨修行精进波罗蜜多的时候，所被净戒波罗蜜多的功德铠甲所保护的。}%

@{復次，舍利子！諸菩薩摩訶薩修行精進波羅蜜多時，以一切智智相應作意，而修精進波羅蜜多。}@
%{其次，舍利子，所有菩萨摩诃萨修行精进波罗蜜多的时候，以一切智智相应作意，而修精进波罗蜜多。}%
@{持此善根，以無所得而為方便，與一切有情同共迴向一切智智，修精進時，能勤修學難行忍行。}@
%{持着这个善根，以无所得为方便，与一切有情共同回向一切智智，修行精进的时候，就能勤奋学习难行忍行。}%
@{舍利子！是為菩薩摩訶薩修行精進波羅蜜多時，所被安忍波羅蜜多大功德鎧。}@
%{舍利子，这就是菩萨摩诃萨修行精进波罗蜜多的时候，所被忍辱波罗蜜多的功德铠甲所保护的。}%

@{復次，舍利子！諸菩薩摩訶薩修行精進波羅蜜多時，以一切智智相應作意，而修精進波羅蜜多。}@
%{其次，舍利子，所有菩萨摩诃萨修行精进波罗蜜多的时候，以一切智智相应作意，而修精进波罗蜜多。}%
@{持此善根，以無所得而為方便，與一切有情同共迴向一切智智，修精進時，能勤修學有益苦行。}@
%{持着这个善根，以无所得为方便，与一切有情共同回向一切智智，修行精进的时候，就能勤奋学习有益的苦行。}%
@{舍利子！是為菩薩摩訶薩修行精進波羅蜜多時，所被精進波羅蜜多大功德鎧。}@
%{舍利子，这就是菩萨摩诃萨修行精进波罗蜜多的时候，所被精进波罗蜜多的功德铠甲所保护的。}%

@{復次，舍利子！諸菩薩摩訶薩修行精進波羅蜜多時，以一切智智相應作意，而修精進波羅蜜多。}@
%{其次，舍利子，所有菩萨摩诃萨修行精进波罗蜜多的时候，以一切智智相应作意，而修精进波罗蜜多。}%
@{持此善根，以無所得而為方便，與一切有情同共迴向一切智智，修精進時，能勤修學靜慮等至。}@
%{持着这个善根，以无所得为方便，与一切有情共同回向一切智智，修行精进的时候，就能勤奋学习静虑等至。}%
@{舍利子！是為菩薩摩訶薩修行精進波羅蜜多時，所被靜慮波羅蜜多大功德鎧。}@
%{舍利子，这就是菩萨摩诃萨修行精进波罗蜜多的时候，所被静虑波罗蜜多的功德铠甲所保护的。}%

@{復次，舍利子！諸菩薩摩訶薩修行精進波羅蜜多時，以一切智智相應作意，而修精進波羅蜜多。}@
%{其次，舍利子，所有菩萨摩诃萨修行精进波罗蜜多的时候，以一切智智相应作意，而修精进波罗蜜多。}%
@{持此善根，以無所得而為方便，與一切有情同共迴向一切智智，修精進時，能勤修學無取著慧。}@
%{持着这个善根，以无所得为方便，与一切有情共同回向一切智智，修行精进的时候，就能勤奋学习无取着慧。}%
@{舍利子！是為菩薩摩訶薩修行精進波羅蜜多時，所被般若波羅蜜多大功德鎧。}@
%{舍利子，这就是菩萨摩诃萨修行精进波罗蜜多的时候，所被般若波罗蜜多的功德铠甲所保护的。}%

@{舍利子！如是菩薩摩訶薩修行精進波羅蜜多時，具被六種波羅蜜多大功德鎧。}@
%{舍利子，如果菩萨摩诃萨修行精进波罗蜜多的时候，就具备六种波罗蜜多的功德铠甲。}%
@{舍利子！若菩薩摩訶薩以一切智智相應作意，修行精進波羅蜜多時，於六波羅蜜多相不取不著，當知是菩薩摩訶薩被大功德鎧。}@
%{舍利子，如果菩萨摩诃萨以一切智智相应作意，修行精进波罗蜜多的时候，对六种波罗蜜多的相不取不执着，就知道这个菩萨摩诃萨是被大功德铠甲所保护的。}%

@{復次，舍利子！諸菩薩摩訶薩修行靜慮波羅蜜多時，以一切智智相應作意，而修靜慮波羅蜜多。}@
%{其次，舍利子，所有菩萨摩诃萨修行静虑波罗蜜多的时候，以一切智智相应作意，而修静虑波罗蜜多。}%
@{持此善根，以無所得而為方便，與一切有情同共迴向一切智智，修靜慮時，靜心行施，亂心慳悋不復現前。}@
%{持着这个善根，以无所得为方便，与一切有情共同回向一切智智，修行静虑的时候，就能静心行施，乱心悭贪不复现前。}%
@{舍利子！是為菩薩摩訶薩修行靜慮波羅蜜多時，所被布施波羅蜜多大功德鎧。}@
%{舍利子，这就是菩萨摩诃萨修行静虑波罗蜜多的时候，所被布施波罗蜜多的功德铠甲所保护的。}%

@{復次，舍利子！諸菩薩摩訶薩修行靜慮波羅蜜多時，以一切智智相應作意，而修靜慮波羅蜜多。}@
%{其次，舍利子，所有菩萨摩诃萨修行静虑波罗蜜多的时候，以一切智智相应作意，而修静虑波罗蜜多。}%
@{持此善根，以無所得而為方便，與一切有情同共迴向一切智智，修靜慮時，定心護戒，令諸惡戒不復現前。}@
%{持着这个善根，以无所得为方便，与一切有情共同回向一切智智，修行静虑的时候，就能定心护戒，令诸恶戒不复现前。}%
@{舍利子！是為菩薩摩訶薩修行靜慮波羅蜜多時，所被淨戒波羅蜜多大功德鎧。}@
%{舍利子，这就是菩萨摩诃萨修行静虑波罗蜜多的时候，所被净戒波罗蜜多的功德铠甲所保护的。}%

@{復次，舍利子！諸菩薩摩訶薩修行靜慮波羅蜜多時，以一切智智相應作意，而修靜慮波羅蜜多。}@
%{其次，舍利子，所有菩萨摩诃萨修行静虑波罗蜜多的时候，以一切智智相应作意，而修静虑波罗蜜多。}%
@{持此善根，以無所得而為方便，與一切有情同共迴向一切智智，修靜慮時，住慈悲定，而修安忍不惱有情。}@
%{持着这个善根，以无所得为方便，与一切有情共同回向一切智智，修行静虑的时候，就能住慈悲定，而修忍辱不恼有情。}%
@{舍利子！是為菩薩摩訶薩修行靜慮波羅蜜多時，所被安忍波羅蜜多大功德鎧。}@
%{舍利子，这就是菩萨摩诃萨修行静虑波罗蜜多的时候，所被忍辱波罗蜜多的功德铠甲所保护的。}%
@{復次，舍利子！諸菩薩摩訶薩修行靜慮波羅蜜多時，以一切智智相應作意，而修靜慮波羅蜜多。}@
%{再说，舍利子！所有菩萨摩诃萨修行静虑波罗蜜多的时候，以一切智智相对应作意，而修行静虑波罗蜜多。}%
@{持此善根，以無所得而為方便，與一切有情同共迴向一切智智，修靜慮時，安住淨定，勤修功德，離諸懈怠。}@
%{保持着这个善根，以无所得作为方便，和一切有情共同回向一切智智，修行静虑的时候，安住于清净的定境，勤修功德，远离一切懈怠。}%
@{舍利子！是為菩薩摩訶薩修行靜慮波羅蜜多時，所被精進波羅蜜多大功德鎧。}@
%{舍利子！这就是菩萨摩诃萨修行静虑波罗蜜多的时候，所被精进波罗蜜多的大功德铠。}%

@{復次，舍利子！諸菩薩摩訶薩修行靜慮波羅蜜多時，以一切智智相應作意，而修靜慮波羅蜜多。}@
%{再说，舍利子！所有菩萨摩诃萨修行静虑波罗蜜多的时候，以一切智智相对应作意，而修行静虑波罗蜜多。}%
@{持此善根，以無所得而為方便，與一切有情同共迴向一切智智，修靜慮時，依靜慮等引發勝定，離擾亂心。}@
%{保持着这个善根，以无所得作为方便，和一切有情共同回向一切智智，修行静虑的时候，依靠静虑等引发胜定，远离扰乱心。}%
@{舍利子！是為菩薩摩訶薩修行靜慮波羅蜜多時，所被靜慮波羅蜜多大功德鎧。}@
%{舍利子！这就是菩萨摩诃萨修行静虑波罗蜜多的时候，所被静虑波罗蜜多的大功德铠。}%

@{復次，舍利子！諸菩薩摩訶薩修行靜慮波羅蜜多時，以一切智智相應作意，而修靜慮波羅蜜多。}@
%{再说，舍利子！所有菩萨摩诃萨修行静虑波罗蜜多的时候，以一切智智相对应作意，而修行静虑波罗蜜多。}%
@{持此善根，以無所得而為方便，與一切有情同共迴向一切智智，修靜慮時，依靜慮等引發勝慧，離惡慧心。}@
%{保持着这个善根，以无所得作为方便，和一切有情共同回向一切智智，修行静虑的时候，依靠静虑等引发胜慧，远离恶慧心。}%
@{舍利子！是為菩薩摩訶薩修行靜慮波羅蜜多時，所被般若波羅蜜多大功德鎧。}@
%{舍利子！这就是菩萨摩诃萨修行静虑波罗蜜多的时候，所被般若波罗蜜多的大功德铠。}%

@{舍利子！如是菩薩摩訶薩修行靜慮波羅蜜多時，具被六種波羅蜜多大功德鎧。}@
%{舍利子！像这样，菩萨摩诃萨修行静虑波罗蜜多的时候，就具备了六种波罗蜜多的大功德铠。}%
@{舍利子！若菩薩摩訶薩以一切智智相應作意，修行靜慮波羅蜜多時，於六波羅蜜多相不取不得，當知是菩薩摩訶薩被大功德鎧。}@
%{舍利子！如果菩萨摩诃萨以一切智智相对应作意，修行静虑波罗蜜多的时候，对于六波罗蜜多相不取不舍，就应该知道，这个菩萨摩诃萨被大功德铠所覆盖。}%

@{復次，舍利子！諸菩薩摩訶薩修行般若波羅蜜多時，以一切智智相應作意，而修般若波羅蜜多。}@
%{再说，舍利子！所有菩萨摩诃萨修行般若波罗蜜多的时候，以一切智智相对应作意，而修行般若波罗蜜多。}%
@{持此善根，以無所得而為方便，與一切有情同共迴向一切智智，修般若時，雖施一切，而能不見施、受者、物。}@
%{保持着这个善根，以无所得作为方便，和一切有情共同回向一切智智，修行般若的时候，虽然施舍一切，却能不见施者、受者、物。}%
@{舍利子！是為菩薩摩訶薩修行般若波羅蜜多時，所被布施波羅蜜多大功德鎧。}@
%{舍利子！这就是菩萨摩诃萨修行般若波罗蜜多的时候，所被布施波罗蜜多的大功德铠。}%

@{復次，舍利子！諸菩薩摩訶薩修行般若波羅蜜多時，以一切智智相應作意，而修般若波羅蜜多。}@
%{再说，舍利子！所有菩萨摩诃萨修行般若波罗蜜多的时候，以一切智智相对应作意，而修行般若波罗蜜多。}%
@{持此善根，以無所得而為方便，與一切有情同共迴向一切智智，修般若時，雖護淨戒，而都不見持犯差別。}@
%{保持着这个善根，以无所得作为方便，和一切有情共同回向一切智智，修行般若的时候，虽然守护清净戒律，却完全不见持戒犯戒的差别。}%
@{舍利子！是為菩薩摩訶薩修行般若波羅蜜多時，所被淨戒波羅蜜多大功德鎧。}@
%{舍利子！这就是菩萨摩诃萨修行般若波罗蜜多的时候，所被净戒波罗蜜多的大功德铠。}%

@{復次，舍利子！諸菩薩摩訶薩修行般若波羅蜜多時，以一切智智相應作意，而修般若波羅蜜多。}@
%{再说，舍利子！所有菩萨摩诃萨修行般若波罗蜜多的时候，以一切智智相对应作意，而修行般若波罗蜜多。}%
@{持此善根，以無所得而為方便，與一切有情同共迴向一切智智，修般若時，依勝空慧而修安忍，不見能忍、所忍等事。}@
%{保持着这个善根，以无所得作为方便，和一切有情共同回向一切智智，修行般若的时候，依靠胜空慧而修行安忍，不见能忍、所忍等等事。}%
@{舍利子！是為菩薩摩訶薩修行般若波羅蜜多時，所被安忍波羅蜜多大功德鎧。}@
%{舍利子！这就是菩萨摩诃萨修行般若波罗蜜多的时候，所被安忍波罗蜜多的大功德铠。}%

@{復次，舍利子！諸菩薩摩訶薩修行般若波羅蜜多時，以一切智智相應作意，而修般若波羅蜜多。}@
%{再说，舍利子！所有菩萨摩诃萨修行般若波罗蜜多的时候，以一切智智相对应作意，而修行般若波罗蜜多。}%
@{持此善根，以無所得而為方便，與一切有情同共迴向一切智智，修般若時，雖觀諸法皆畢竟空，而以大悲勤修善法。}@
%{保持着这个善根，以无所得作为方便，和一切有情共同回向一切智智，修行般若的时候，虽然观察一切法都毕竟空，却以大悲勤修善法。}%
@{舍利子！是為菩薩摩訶薩修行般若波羅蜜多時，所被精進波羅蜜多大功德鎧。}@
%{舍利子！这就是菩萨摩诃萨修行般若波罗蜜多的时候，所被精进波罗蜜多的大功德铠。}%

@{復次，舍利子！諸菩薩摩訶薩修行般若波羅蜜多時，以一切智智相應作意，而修般若波羅蜜多，持此善根，以無所得而為方便，與一切有情同共迴向一切智智。}@
%{再说，舍利子！所有菩萨摩诃萨修行般若波罗蜜多的时候，以一切智智相对应作意，而修行般若波罗蜜多，保持着这个善根，以无所得作为方便，和一切有情共同回向一切智智。}%
@{修般若時，雖修勝定，而觀定境皆畢竟空。}@
%{修行般若的时候，虽然修持胜定，却观察定境都毕竟空。}%
@{舍利子！是為菩薩摩訶薩修行般若波羅蜜多時，所被靜慮波羅蜜多大功德鎧。}@
%{舍利子！这就是菩萨摩诃萨修行般若波罗蜜多的时候，所被静虑波罗蜜多的大功德铠。}%

@{復次，舍利子！諸菩薩摩訶薩修行般若波羅蜜多時，以一切智智相應作意，而修般若波羅蜜多。}@
%{再说，舍利子！所有菩萨摩诃萨修行般若波罗蜜多的时候，以一切智智相对应作意，而修行般若波罗蜜多。}%
@{持此善根，以無所得而為方便，與一切有情同共迴向一切智智。}@
%{保持着这个善根，以无所得作为方便，和一切有情共同回向一切智智。}%
@{修般若時，觀一切法、一切有情及一切行皆如幻等，而修種種無取著慧。}@
%{修行般若的时候，观察一切法、一切有情以及一切行为都如同幻境一样，而修持种种无取著慧。}%
@{舍利子！是為菩薩摩訶薩修行般若波羅蜜多時，所被般若波羅蜜多大功德鎧。}@
%{舍利子！这就是菩萨摩诃萨修行般若波罗蜜多的时候，所被般若波罗蜜多的大功德铠。}%
@{舍利子！如是菩薩摩訶薩修行般若波羅蜜多時，具被六種波羅蜜多大功德鎧。舍利子！若菩薩摩訶薩以一切智智相應作意，修行般若波羅蜜多時，於六波羅蜜多相不取不得，當知是菩薩摩訶薩被大功德鎧。}@
%{舍利子，像这样的菩萨摩诃萨，在修行般若波罗蜜多的时候，就拥有六种波罗蜜多的功德铠甲。舍利子，如果菩萨摩诃萨以一切智智相对应作意，修行般若波罗蜜多的时候，不执着于六种波罗蜜多的相，不取不舍，那么要知道，这个菩萨摩诃萨就拥有了大功德铠甲。}%

@{舍利子！如是名為諸菩薩摩訶薩普為利樂一切有情被大功德鎧。舍利子！諸菩薩摩訶薩安住一一波羅蜜多，皆修六種波羅蜜多令得圓滿，是故名被大功德鎧。}@
%{舍利子，这样的人被称为菩萨摩诃萨，他们普度众生，拥有大功德铠甲。舍利子，菩萨摩诃萨安住在每一项波罗蜜多中，都修习六种波罗蜜多，使之圆满，所以被称为拥有大功德铠甲。}%

@{復次，舍利子！諸菩薩摩訶薩雖得靜慮、無量、無色而不味著，亦不隨彼勢力受生，亦不為彼勢力所引。舍利子！是為菩薩摩訶薩修行靜慮波羅蜜多時，所被方便善巧般若波羅蜜多大功德鎧。}@
%{另外，舍利子，菩萨摩诃萨虽然得到了静虑、无量、无色，但不会沉迷于它们，也不会顺着这些力量去投胎，也不会被这些力量所引导。舍利子，这就是菩萨摩诃萨在修行静虑波罗蜜多的时候，所拥有的方便善巧般若波罗蜜多大功德铠甲。}%

@{復次，舍利子！諸菩薩摩訶薩雖得靜慮、無量、無色，住遠離見、寂靜見、空無相無願見而不證實際，不入聲聞及獨覺地，超勝一切聲聞、獨覺。舍利子！是為菩薩摩訶薩修行靜慮波羅蜜多時，所被方便善巧般若波羅蜜多大功德鎧。}@
%{另外，舍利子，菩萨摩诃萨虽然得到了静虑、无量、无色，住于远离见、寂静见、空无相无愿见，但不会证得实际，不会进入声闻地和独觉地，而是超越一切声闻和独觉。舍利子，这就是菩萨摩诃萨在修行静虑波罗蜜多的时候，所拥有的方便善巧般若波罗蜜多大功德铠甲。}%

@{舍利子！由諸菩薩普為利樂一切有情，被如是等大功德鎧故，復名摩訶薩。}@
%{舍利子，因为菩萨普度众生，拥有这样的大功德铠甲，所以被称为摩诃萨。}%

@{舍利子！如是普為利樂有情被大功德鎧菩薩摩訶薩，普為十方殑伽沙等諸佛世界一切如來、應、正等覺處大眾中歡喜讚嘆，作如是言：某方某世界中有某名菩薩摩訶薩，普為利樂一切有情被大功德鎧，嚴淨佛土、成熟有情，遊戲神通作所應作。如是展轉聲遍十方，人、天等聞皆大歡喜，咸作是言：是菩薩摩訶薩不久當證所求無上正等菩提，令諸有情皆獲利樂。}@
%{舍利子，像这样的普度众生，拥有大功德铠甲的菩萨摩诃萨，在十方恒河沙数的诸佛世界中，一切如来、应、正等觉的大众中，都会欢喜赞叹，说：“某方某世界中，有某位名叫某某的菩萨摩诃萨，普度众生，拥有大功德铠甲，清净佛土，成熟众生，运用神通，做应该做的事情。”这样的话语，不断地传遍十方，人、天等听到都非常欢喜，都说：“这位菩萨摩诃萨不久将证得所求的无上正等菩提，让所有众生都获得利益和快乐。”}%

@{爾時，舍利子問滿慈子言：云何菩薩摩訶薩普為利樂諸有情故發趣大乘？}@
%{这时，舍利子问满慈子说：“菩萨摩诃萨为了普度众生，是如何发心走上大乘道的呢？”}%

@{滿慈子言：舍利子！諸菩薩摩訶薩普為利樂一切有情，被六波羅蜜多大功德鎧已，復為利樂諸有情故，離欲惡不善法，有尋有伺，離生喜樂，入初靜慮具足住，廣說乃至斷樂斷苦，先喜憂沒，不苦不樂，捨念清淨，入第四靜慮具足住。復依靜慮起慈俱心，行相廣大，無二無量，無怨、無害、無恨、無惱，遍滿善修，勝解周普，充溢十方，盡虛空窮法界，慈心勝解具足而住；起悲、喜、捨俱心行相勝解，亦復如是。依此加行，復超一切色想，滅有對想，不思惟種種想，入無邊空，空無邊處具足住；廣說乃至超一切無所有處，入非想非非想處具足住。舍利子！是菩薩摩訶薩持此靜慮、無量、無色，以無所得而為方便，與一切有情同共迴向一切智智。舍利子！是為菩薩摩訶薩普為利樂諸有情故發趣大乘。}@
%{满慈子说：“舍利子，菩萨摩诃萨为了普度一切众生，已经拥有了六种波罗蜜多的功德铠甲，为了进一步利益众生，他们远离欲恶不善法，有寻有伺，离生喜乐，进入初禅，住于其中，广说乃至断乐断苦，先喜忧没，不苦不乐，舍念清净，进入四禅，住于其中。然后，他们依禅定而生起慈心，其行相广大，无二无量，无怨、无害、无恨、无恼，遍满善修，胜解周普，充溢十方，遍尽虚空穷尽法界，慈心胜解，住于其中；生起悲、喜、舍俱心，其行相胜解，也如同慈心一样。依此精进修行，再超越一切色想，灭除有对想，不思惟种种想，进入无边空，空无边处，住于其中；广说乃至超越一切无所有处，进入非想非非想处，住于其中。舍利子，这位菩萨摩诃萨持着这种静虑、无量、无色，以无所得为方便，与一切众生共同回向一切智智。舍利子，这就是菩萨摩诃萨为了普度众生而发心走上大乘道的。”}%

@{復次，舍利子！諸菩薩摩訶薩普為利樂諸有情故，先自安住如是靜慮、無量、無色，於入、住、出諸行、相、狀善分別知。得自在已復作是念：我今當以一切智智相應作意，大悲為首，為斷一切有情諸煩惱故，說諸靜慮、無量、無色，分別開示令善了知諸定愛味、過患、出離，及入、住、出諸行、相、狀。舍利子！是為菩薩摩訶薩依止靜慮波羅蜜多，修行布施波羅蜜多，普為利樂諸有情故發趣大乘。}@
%{另外，舍利子，菩萨摩诃萨为了普度众生，首先要安住于静虑、无量、无色之中，对进入、住于、退出这些禅定时的行为、相貌、状态，要善于分别了解。获得自在后，他们会这样思惟：“我今天要以一切智智相对应作意，以大悲为首，为了断除一切众生的烦恼，讲述静虑、无量、无色，分别开示，让他们善于了解这些禅定的滋味、过患、出离方法，以及进入、住于、退出这些禅定的行为、相貌、状态。”舍利子，这就是菩萨摩诃萨依止静虑波罗蜜多，修行布施波罗蜜多，为了普度众生而发心走上大乘道的。}%

@{若菩薩摩訶薩以一切智智相應作意，大悲為首，說諸靜慮、無量、無色時，不為聲聞、獨覺等心之所間雜。舍利子！是為菩薩摩訶薩依止靜慮波羅蜜多，修行淨戒波羅蜜多，普為利樂諸有情故發趣大乘。}@
%{如果菩萨摩诃萨以一切智智相对应作意，以大悲为首，讲述静虑、无量、无色的时候，不会被声闻、独觉等的心所干扰。舍利子，这就是菩萨摩诃萨依止静虑波罗蜜多，修行净戒波罗蜜多，为了普度众生而发心走上大乘道的。}%

@{若菩薩摩訶薩以一切智智相應作意，大悲為首，說諸靜慮、無量、無色時，於如是法信忍欲樂。舍利子！是為菩薩摩訶薩依止靜慮波羅蜜多，修行安忍波羅蜜多，普為利樂諸有情故發趣大乘。}@
%{如果菩萨摩诃萨以一切智智相对应作意，以大悲为首，讲述静虑、无量、无色的时候，对这样的法，具有信心、忍耐和喜乐。舍利子，这就是菩萨摩诃萨依止静虑波罗蜜多，修行安忍波罗蜜多，为了普度众生而发心走上大乘道的。}%
@{若菩薩摩訶薩以一切智智相應作意，大悲為首，修諸靜慮、無量、無色時，以自善根為有情故，迴求無上正等菩提，於諸善根勤修不息。}@
%{如果菩萨摩诃萨以一切智慧相应作意，以大悲为首，修习静虑、无量、无色的时候，以自己的善根为了众生，回求无上正等菩提，在诸善根上勤修不息。}%
@{舍利子！是為菩薩摩訶薩依止靜慮波羅蜜多，修行精進波羅蜜多，普為利樂諸有情故發趣大乘。}@
%{舍利子！这就是菩萨摩诃萨依止静虑波罗蜜多，修行精进波罗蜜多，普为利乐诸有情故发趣大乘。}%

@{若菩薩摩訶薩以一切智智相應作意，大悲為首，依諸靜慮、無量、無色，引發殊勝等至、等持、解脫、勝處、遍處等定，於入、住、出皆得自在，不墮聲聞、獨覺等地。}@
%{如果菩萨摩诃萨以一切智慧相应作意，以大悲为首，依止诸静虑、无量、无色，引发殊胜等至、等持、解脱、胜处、遍处等定，于入定、住定、出定皆得自在，不堕声闻、独觉等地。}%
@{舍利子！是為菩薩摩訶薩依止靜慮波羅蜜多，修行靜慮波羅蜜多，普為利樂諸有情故發趣大乘。}@
%{舍利子！这就是菩萨摩诃萨依止静虑波罗蜜多，修行静虑波罗蜜多，普为利乐诸有情故发趣大乘。}%

@{若菩薩摩訶薩以一切智智相應作意，大悲為首，修諸靜慮、無量、無色時，於諸靜慮、無量、無色及靜慮支，以無常、苦、無我行相及空、無相、無願行相，如實觀察不捨大悲，不墮聲聞及獨覺地。}@
%{如果菩萨摩诃萨以一切智慧相应作意，以大悲为首，修习诸静虑、无量、无色的时候，于诸静虑、无量、无色及静虑支，以无常、苦、无我的行相及空、无相、无愿的行相，如实观察不舍大悲，不堕声闻及独觉地。}%
@{舍利子！是為菩薩摩訶薩依止靜慮波羅蜜多，修行般若波羅蜜多，普為利樂諸有情故發趣大乘。}@
%{舍利子！这就是菩萨摩诃萨依止静虑波罗蜜多，修行般若波罗蜜多，普为利乐诸有情故发趣大乘。}%

@{復次，舍利子！若菩薩摩訶薩以一切智智相應作意，大悲為首，修慈定時作如是念：我當賑濟一切有情皆令得樂。}@
%{其次，舍利子！如果菩萨摩诃萨以一切智慧相应作意，以大悲为首，修习慈定的时候，作如是念：我当赈济一切有情，皆令得乐。}%
@{修悲定時作如是念：我當救拔一切有情皆令離苦。}@
%{修习悲定的时候，作如是念：我当救拔一切有情，皆令离苦。}%
@{修喜定時作如是念：我當讚勵一切有情皆令解脫。}@
%{修习喜定的时候，作如是念：我当赞励一切有情，皆令解脱。}%
@{修捨定時作如是念：我當等益一切有情皆令盡漏。}@
%{修习舍定的时候，作如是念：我当等益一切有情，皆令尽漏。}%
@{舍利子！是為菩薩摩訶薩依止無量，修行布施波羅蜜多，普為利樂諸有情故發趣大乘。}@
%{舍利子！这就是菩萨摩诃萨依止无量，修行布施波罗蜜多，普为利乐诸有情故发趣大乘。}%

@{若菩薩摩訶薩以一切智智相應作意，大悲為首，於四無量入、住、出時，終不趣求聲聞、獨覺，唯求無上正等菩提。}@
%{如果菩萨摩诃萨以一切智慧相应作意，以大悲为首，于四无量入、住、出时，终不趣求声闻、独觉，唯求无上正等菩提。}%
@{舍利子！是為菩薩摩訶薩依止無量，修行淨戒波羅蜜多，普為利樂諸有情故發趣大乘。}@
%{舍利子！这就是菩萨摩诃萨依止无量，修行净戒波罗蜜多，普为利乐诸有情故发趣大乘。}%

@{若菩薩摩訶薩以一切智智相應作意，大悲為首，於四無量入、住、出時，不雜聲聞、獨覺作意，唯於無上正等菩提信忍欲樂。}@
%{如果菩萨摩诃萨以一切智慧相应作意，以大悲为首，于四无量入、住、出时，不杂声闻、独觉作意，唯于无上正等菩提信忍欲乐。}%
@{舍利子！是為菩薩摩訶薩依止無量，修行安忍波羅蜜多，普為利樂諸有情故發趣大乘。}@
%{舍利子！这就是菩萨摩诃萨依止无量，修行安忍波罗蜜多，普为利乐诸有情故发趣大乘。}%

@{若菩薩摩訶薩以一切智智相應作意，大悲為首，於四無量入、住、出時，勤斷諸惡勤修諸善，求趣菩提曾無暫捨。}@
%{如果菩萨摩诃萨以一切智慧相应作意，以大悲为首，于四无量入、住、出时，勤断诸恶勤修诸善，求趣菩提曾无暂舍。}%
@{舍利子！是為菩薩摩訶薩依止無量，修行精進波羅蜜多，普為利樂諸有情故發趣大乘。}@
%{舍利子！这就是菩萨摩诃萨依止无量，修行精进波罗蜜多，普为利乐诸有情故发趣大乘。}%

@{若菩薩摩訶薩以一切智智相應作意，大悲為首，於四無量入、住、出時，引發種種等持、等至，能於其中得大自在，不為彼定之所引奪，亦不隨彼勢力受生。}@
%{如果菩萨摩诃萨以一切智慧相应作意，以大悲为首，于四无量入、住、出时，引发种种等持、等至，能于其中得大自在，不为彼定之所引夺，亦不随彼势力受生。}%
@{舍利子！是為菩薩摩訶薩依止無量，修行靜慮波羅蜜多，普為利樂諸有情故發趣大乘。}@
%{舍利子！这就是菩萨摩诃萨依止无量，修行静虑波罗蜜多，普为利乐诸有情故发趣大乘。}%

@{若菩薩摩訶薩以一切智智相應作意，大悲為首，於四無量入、住、出時，以無常、苦、無我行相及空、無相、無願行相，如實觀察不捨大悲，不墮聲聞及獨覺地。}@
%{如果菩萨摩诃萨以一切智慧相应作意，以大悲为首，于四无量入、住、出时，以无常、苦、无我的行相及空、无相、无愿的行相，如实观察不舍大悲，不堕声闻及独觉地。}%
@{舍利子！是為菩薩摩訶薩依止無量，修行般若波羅蜜多，普為利樂諸有情故發趣大乘。}@
%{舍利子！这就是菩萨摩诃萨依止无量，修行般若波罗蜜多，普为利乐诸有情故发趣大乘。}%

@{舍利子！諸菩薩摩訶薩依如是等方便善巧，修習六種波羅蜜多，普為利樂諸有情故發趣大乘。}@
%{舍利子！诸菩萨摩诃萨依如是等方便善巧，修习六种波罗蜜多，普为利乐诸有情故发趣大乘。}%

@{復次，舍利子！若菩薩摩訶薩以一切智智相應作意，大悲為首，修一切種四念住乃至八聖道支，修一切種三解脫門，乃至修一切種如來十力乃至十八佛不共法，以無所得而為方便，與一切有情同共迴向一切智智。}@
%{其次，舍利子！如果菩萨摩诃萨以一切智慧相应作意，以大悲为首，修习一切种四念住乃至八圣道支，修习一切种三解脱门，乃至修习一切种如来十力乃至十八佛不共法，以无所得而为方便，与一切有情同共迴向一切智智。}%
@{舍利子！是為菩薩摩訶薩普為利樂諸有情故發趣大乘。}@
%{舍利子！这就是菩萨摩诃萨普为利乐诸有情故发趣大乘。}%

@{復次，舍利子！若菩薩摩訶薩以一切智智相應作意，大悲為首，無所得為方便，起內空智，乃至起無性自性空智，以無所得而為方便，與一切有情同共迴向一切智智。}@
%{其次，舍利子！如果菩萨摩诃萨以一切智慧相应作意，以大悲为首，无所得为方便，起内空智，乃至起无性自性空智，以无所得而为方便，与一切有情同共迴向一切智智。}%
@{舍利子！是為菩薩摩訶薩普為利樂諸有情故發趣大乘。}@
%{舍利子！这就是菩萨摩诃萨普为利乐诸有情故发趣大乘。}%
@{若菩薩摩訶薩以一切智智相應作意，大悲為首，無所得為方便，於一切法發起非亂非定妙智、非常非無常妙智、非樂非苦妙智、非我非無我妙智、非淨非不淨妙智、非空非不空妙智、非有相非無相妙智、非有願非無願妙智、非寂靜非不寂靜妙智、非遠離非不遠離妙智，以無所得而為方便，與一切有情同共迴向一切智智。舍利子！是為菩薩摩訶薩普為利樂諸有情故發趣大乘。}@
%{如果菩萨摩诃萨用一切智智去思考，以大悲心为首，以“无所得”为方便法门，对一切法都发起非乱非定妙智、非常非无常妙智、非乐非苦妙智、非我非无我妙智、非净非不净妙智、非空非不空妙智、非有相非无相妙智、非有愿非无愿妙智、非寂静非不寂静妙智、非远离非不远离妙智，以“无所得”为方便法门，与一切有情共同回向一切智智。舍利子，这就是菩萨摩诃萨为了利益一切有情而发心进入大乘。}%

@{若菩薩摩訶薩以一切智智相應作意，大悲為首，無所得為方便，智不行過去、未來、現在，非不知三世法；智不行欲、色、無色界，非不知三界法；智不行善、不善、無記，非不知三性法；智不行世間、出世間，非不知世間、出世間法；智不行有為、無為，非不知有為、無為法；智不行有漏、無漏，非不知有漏、無漏法，智以無所得而為方便，與一切有情同共迴向一切智智。舍利子！是為菩薩摩訶薩普為利樂諸有情故發趣大乘。}@
%{如果菩萨摩诃萨用一切智智去思考，以大悲心为首，以“无所得”为方便法门，智慧不执着于过去、未来、现在，并非不知道三世法；智慧不执着于欲界、色界、无色界，并非不知道三界法；智慧不执着于善、不善、无记，并非不知道三性法；智慧不执着于世间、出世间，并非不知道世间、出世间法；智慧不执着于有为、无为，并非不知道有为、无为法；智慧不执着于有漏、无漏，并非不知道有漏、无漏法。智慧以“无所得”为方便法门，与一切有情共同回向一切智智。舍利子，这就是菩萨摩诃萨为了利益一切有情而发心进入大乘。}%

@{舍利子！以諸菩薩由如是等方便善巧，普為利樂諸有情故發趣大乘，故復名摩訶薩。}@
%{舍利子，由于诸菩萨以这样等方便善巧，为了利益一切有情而发心进入大乘，所以又被称为摩诃萨。}%

@{舍利子！如是普為利樂有情發趣大乘菩薩摩訶薩，普為十方殑伽沙等諸佛世界一切如來、應、正等覺處大眾中歡喜讚嘆，作如是言：某方某世界中有某名菩薩摩訶薩，普為利樂一切有情發趣大乘，嚴淨佛土、成熟有情，遊戲神通作所應作。如是展轉聲遍十方，人、天等聞皆大歡喜，咸作是言：是菩薩摩訶薩不久當證所求無上正等菩提，令諸有情皆獲利樂。}@
%{舍利子，这样为了利益一切有情而发心进入大乘的菩萨摩诃萨，在十方无数个佛世界中，一切如来、应、正等觉以及他们的大众都欢喜赞叹，说：“某方某世界中有某名菩萨摩诃萨，为了利益一切有情而发心进入大乘，清净佛土、成熟有情，运用神通力做应该做的事情。”这样的话语不断地传播到十方，人、天等听到之后都非常欢喜，都这样说：“这位菩萨摩诃萨不久将证得所求的无上正等菩提，让一切有情都获得利益快乐。”}%

@{第二分乘大乘品第十四}@
%{第二分 乘大乘品 第十四}%

@{爾時，舍利子問滿慈子言：云何菩薩摩訶薩普為利樂諸有情故乘於大乘？}@
%{这时，舍利子问满慈子说：“菩萨摩诃萨怎样为了利益一切有情而乘大乘？”}%

@{滿慈子言：舍利子！若菩薩摩訶薩修行般若波羅蜜多時，以一切智智相應作意，大悲為首，用無所得而為方便，雖乘布施波羅蜜多而不得布施波羅蜜多，不得施者、受者、施物及所遮法；雖乘淨戒波羅蜜多而不得淨戒波羅蜜多，不得持戒及犯戒者并所遮法；雖乘安忍波羅蜜多而不得安忍波羅蜜多，不得能忍及所忍境并所遮法；雖乘精進波羅蜜多而不得精進波羅蜜多，不得精進及懈怠者并所遮法；雖乘靜慮波羅蜜多而不得靜慮波羅蜜多，不得修定及散亂者，不得定境及所遮法；雖乘般若波羅蜜多而不得般若波羅蜜多，不得修慧及愚癡者，不得善、不善、無記法，不得世間、出世間法，不得有為、無為法，不得有漏、無漏法及所遮法。舍利子！是為菩薩摩訶薩普為利樂諸有情故乘於大乘。}@
%{满慈子说：“舍利子，如果菩萨摩诃萨修行般若波罗蜜多时，用一切智智去思考，以大悲心为首，以“无所得”为方便法门，虽然乘布施波罗蜜多，却不得布施波罗蜜多，不得施者、受者、施物以及所遮法；虽然乘净戒波罗蜜多，却不得净戒波罗蜜多，不得持戒者和犯戒者以及所遮法；虽然乘安忍波罗蜜多，却不得安忍波罗蜜多，不得能忍者和所忍境以及所遮法；虽然乘精进波罗蜜多，却不得精进波罗蜜多，不得精进者和懈怠者以及所遮法；虽然乘静虑波罗蜜多，却不得静虑波罗蜜多，不得修定者和散乱者，不得定境以及所遮法；虽然乘般若波罗蜜多，却不得般若波罗蜜多，不得修慧者和愚痴者，不得善、不善、无记法，不得世间、出世间法，不得有为、无为法，不得有漏、无漏法以及所遮法。舍利子，这就是菩萨摩诃萨为了利益一切有情而乘大乘。”}%

@{復次，舍利子！若菩薩摩訶薩以一切智智相應作意，大悲為首，用無所得而為方便，為遣修故修四念住乃至八聖道支，修三解脫門，如是乃至修佛十力乃至十八佛不共法。舍利子！是為菩薩摩訶薩普為利樂諸有情故乘於大乘。}@
%{其次，舍利子，如果菩萨摩诃萨用一切智智去思考，以大悲心为首，以“无所得”为方便法门，为了遣除修行的障碍，而修四念住乃至八圣道支，修三解脱门，这样一直修到佛的十力乃至十八佛不共法。舍利子，这就是菩萨摩诃萨为了利益一切有情而乘大乘。}%

@{復次，舍利子！若菩薩摩訶薩以一切智智相應作意，大悲為首，用無所得而為方便，如實觀察菩薩摩訶薩但有假名、施設、言說，菩提及薩埵俱不可得故；色乃至識但有假名、施設、言說，不可得故；眼乃至意但有假名、施設、言說，不可得故；色乃至法但有假名、施設、言說，不可得故；眼識界乃至意識界但有假名、施設、言說，不可得故；四念住乃至八聖道支但有假名、施設、言說，不可得故；內空乃至無性自性空但有假名、施設、言說，不可得故；廣說乃至如來十力乃至十八佛不共法但有假名、施設、言說，不可得故；真如、法界、法性、法定、法住、實際但有假名、施設、言說，不可得故；能覺、所覺但有假名、施設、言說，不可得故；諸佛無上正等菩提但有假名、施設、言說，不可得故。舍利子！是為菩薩摩訶薩普為利樂諸有情故乘於大乘。}@
%{其次，舍利子，如果菩萨摩诃萨用一切智智去思考，以大悲心为首，以“无所得”为方便法门，如实观察，菩萨摩诃萨只是假名、安立、言说，菩提和萨埵都是不可得的；色乃至识只是假名、安立、言说，不可得的；眼乃至意只是假名、安立、言说，不可得的；色乃至法只是假名、安立、言说，不可得的；眼识界乃至意识界只是假名、安立、言说，不可得的；四念住乃至八圣道支只是假名、安立、言说，不可得的；内空乃至无性自性空只是假名、安立、言说，不可得的；广说乃至如来十力乃至十八佛不共法只是假名、安立、言说，不可得的；真如、法界、法性、法定、法住、实际只是假名、安立、言说，不可得的；能觉、所觉只是假名、安立、言说，不可得的；诸佛无上正等菩提只是假名、安立、言说，不可得的。舍利子，这就是菩萨摩诃萨为了利益一切有情而乘大乘。}%
@{復次，舍利子！若菩薩摩訶薩以一切智智相應作意，大悲為首，用無所得而為方便，從初發心乃至證得一切智智，常修圓滿不退神通，成熟有情、嚴淨佛土，從一佛國至一佛國，供養恭敬、尊重讚歎諸佛世尊，於諸佛所聽受大乘相應妙法，既聽受已，如理思惟、精勤修學。舍利子！是為菩薩摩訶薩普為利樂諸有情故乘於大乘。}@
%{再次，舍利子！如果菩萨摩诃萨以一切智智相对应作意，以大悲为首，用无所得作为方便，从初发心到最终证得一切智智，始终精进修行圆满不退的神通，成熟众生、清净佛土，从一个佛国到另一个佛国，供养恭敬、尊重赞叹诸佛世尊，在诸佛处听受大乘相对应妙法，听受之后，如理思惟、精勤修学。舍利子！这就是菩萨摩诃萨为了普度一切众生而乘大乘。}%

@{舍利子！是菩薩摩訶薩雖乘大乘，從一佛國至一佛國，供養恭敬、尊重讚歎諸佛世尊，於諸佛所聽受妙法，成熟有情、嚴淨佛土，而心都無佛土等想。舍利子！是菩薩摩訶薩住不二地，觀諸有情應以何身而得度者，即便現受如是之身。舍利子！是菩薩摩訶薩乃至證得一切智智，隨所生處常不遠離大乘正法。舍利子！是菩薩摩訶薩不久當得一切智智，為天、人等轉正法輪，如是法輪，聲聞、獨覺、天、魔、梵等所不能轉。舍利子！以諸菩薩普為利樂諸有情故，乘於大乘故復名摩訶薩。}@
%{舍利子！这位菩萨摩诃萨虽然乘大乘，从一个佛国到另一个佛国，供养恭敬、尊重赞叹诸佛世尊，在诸佛处听受妙法，成熟众生、清净佛土，但心中却没有任何佛土等想法。舍利子！这位菩萨摩诃萨住于不二法地，观察众生应该以何种身才能得度，便立刻现受如是之身。舍利子！这位菩萨摩诃萨直到证得一切智智，无论在何处出生，都始终不远离大乘正法。舍利子！这位菩萨摩诃萨不久将证得一切智智，为天人等转动正法轮，这法轮是声闻、独觉、天、魔、梵等所不能转动的。舍利子！因为诸位菩萨为了普度一切众生而乘大乘，所以又被称为摩诃萨。}%

@{舍利子！如是普為利樂有情乘於大乘菩薩摩訶薩，普為十方殑伽沙等諸佛世界一切如來、應、正等覺處大眾中歡喜讚歎，作如是言：某方某世界中某名菩薩摩訶薩，普為利樂一切有情乘於大乘，不久當得一切智智，為天、人等轉正法輪，其輪世間諸聲聞等皆不能轉。如是展轉聲遍十方，人、天等聞皆大歡喜，咸作是言：是菩薩摩訶薩不久當得一切智智，轉妙法輪度無量眾。}@
%{舍利子！这样普度众生、乘大乘的菩萨摩诃萨，在十方恒河沙等诸佛世界一切如来、应、正等觉处的大众中，都欢喜赞叹，说：“某方某世界中某位名叫某某的菩萨摩诃萨，为了普度一切众生而乘大乘，不久将证得一切智智，为天人等转动正法轮，这法轮是世间诸声闻等都无法转动的。”这样一传十、十传百，声音传遍十方，人、天等听到后都非常欢喜，都这样说：“这位菩萨摩诃萨不久将证得一切智智，转动妙法轮度化无量众生。”}%

@{大般若波羅蜜多經卷第四百一十二}@
%{大般若波罗蜜多经卷第四百一十二}%
