@{大般若波羅蜜多經卷第五百三藏法師玄奘奉詔譯}@
%{大般若波罗蜜多经第五百卷，由唐朝高僧玄奘奉皇帝诏令翻译}%

@{第三分天帝品第四之三}@
%{第三分，天帝品第四，第三部分}%

@{爾時，天帝釋及此三千大千世界所有四大王眾天乃至色究竟天，咸作是念：尊者善現承佛神力，為諸菩薩摩訶薩眾雨大法雨，我等今者為供養故，各宜化作天諸妙花，奉散如來、應、正等覺及諸菩薩摩訶薩眾并苾芻僧、尊者善現、甚深般若波羅蜜多而為供養。}@
%{当时，天帝释以及三千大千世界中所有四大天王天直到色究竟天，都心想：尊者善现承蒙佛的神力，为诸位菩萨摩诃萨众降下大法雨，我们现在为了供养，应该各自化成天上的妙花，供奉如来、应、正等觉，以及诸位菩萨摩诃萨众，还有比丘僧、尊者善现、甚深般若波罗蜜多，以此作为供养。}%

@{時，天帝釋及諸天眾作是念已，便各化作天妙音花奉散供養。時，此三千大千世界花悉充滿，以佛神力，於虛空中合成花臺，莊嚴殊妙，量等三千大千世界。}@
%{当时，天帝释和诸天众心想完，就各自化成天上的妙音花供奉散布。当时，这三千大千世界中，花都充满了，凭借佛的神力，在虚空中合成花台，庄严殊妙，数量等同于三千大千世界。}%

@{具壽善現覩斯事已，作是念言：今所散花於諸天處未曾見有，是花殊妙定非水陸草木所生，應是諸天從心化出。}@
%{具寿善现看到这件事后，心想：现在散布的花，在诸天处从未见过，这些花殊妙，一定不是水陆草木生长出来的，应该是诸天从心中化出来的。}%

@{時，天帝釋既知善現心之所念，謂善現言：此所散花實非水陸草木所生，但是諸天心所化現。}@
%{当时，天帝释知道善现心中所想，就对善现说：这些散布的花，确实不是水陆草木生长出来的，而是诸天心中所化现的。}%

@{爾時，善現語帝釋言：此花不生即非花也。}@
%{当时，善现对天帝释说：这些花既然不是生长出来的，那就不是花。}%

@{時，天帝釋問善現言：為但是花不生，為餘法亦爾？}@
%{当时，天帝释问善现说：难道只有花不是生长出来的，其他的法也是这样吗？}%

@{善現答言：非但是花不生，餘法亦無生義。何謂也？憍尸迦！色亦不生，受、想、行、識亦不生，此既不生即非色乃至識。所以者何？以不生法離諸戲論，不可施設為色等故。眼處乃至意處，色處乃至法處，眼界乃至意界，色界乃至法界，眼識界乃至意識界，眼觸乃至意觸，眼觸為緣所生諸受乃至意觸為緣所生諸受，地界乃至識界，因緣乃至增上緣，無明乃至老死，布施波羅蜜多乃至般若波羅蜜多，內空乃至無性自性空，真如乃至不思議界，斷界乃至無為界，苦、集、滅、道聖諦，四念住乃至八聖道支，四靜慮、四無量、四無色定，八解脫、九次第定，空、無相、無願解脫門，淨觀地乃至如來地，極喜地乃至法雲地，五眼、六神通，如來十力乃至十八佛不共法，三十二大士相、八十隨好，無忘失法、恒住捨性，一切陀羅尼門、三摩地門，一切智、道相智、一切相智，預流向、預流果乃至菩薩摩訶薩行、諸佛無上正等菩提，預流、一來、不還、阿羅漢、獨覺、菩薩及諸如來應正等覺，應知亦爾。}@
%{善现回答说：不只是花不是生长出来的，其他的法也没有生义。什么叫生义呢？憍尸迦！色也不是生长出来的，受、想、行、识也不是生长出来的，既然不是生长出来的，那就不叫色，也不叫受、想、行、识。为什么呢？因为不生法远离一切戏论，不能被安立为色等等。眼处直到意处，色处直到法处，眼界直到意界，色界直到法界，眼识界直到意识界，眼触直到意触，眼触为缘所生诸受直到意触为缘所生诸受，地界直到识界，因缘直到增上缘，无明直到老死，布施波罗蜜多直到般若波罗蜜多，内空直到无性自性空，真如直到不可思议界，断界直到无为界，苦、集、灭、道圣谛，四念住直到八圣道支，四静虑、四无量、四无色定，八解脱、九次第定，空、无相、无愿解脱门，净观地直到如来地，极喜地直到法云地，五眼、六神通，如来十力直到十八佛不共法，三十二大士相、八十随好，无忘失法、恒住舍性，一切陀罗尼门、三摩地门，一切智、道相智、一切相智，预流向、预流果直到菩萨摩诃萨行、诸佛无上正等菩提，预流、一来、不还、阿罗汉、独觉、菩萨及诸如来应正等觉，应该知道也是这样。}%

@{時，天帝釋竊作是念：尊者善現智慧甚深，不壞假名而說法性。}@
%{当时，天帝释暗自心想：尊者善现智慧甚深，不破坏假名而说法的本质。}%

@{佛知其意便印彼言：如憍尸迦心之所念，具壽善現智慧甚深，不壞假名說諸法性。}@
%{佛知道他的心思，就印证他说：正如憍尸迦心中所想，具寿善现智慧甚深，不破坏假名说诸法的本质。}%

@{時，天帝釋即白佛言：尊者善現於何等法不壞假名而說法性？}@
%{当时，天帝释就对佛说：尊者善现，在什么样的法上不破坏假名而说法的本质呢？}%

@{爾時，佛告天帝釋言：憍尸迦！色乃至識但是假名，如是假名不離法性，具壽善現不壞如是色等假名而說色等法性。所以者何？色等法性無壞無不壞，是故善現所說亦無壞無不壞，如是乃至一切如來、應、正等覺，應知亦爾。憍尸迦！具壽善現於如是法不壞假名而說法性。}@
%{当时，佛告诉天帝释说：憍尸迦！色直到识，都是假名，这些假名不离开法的本质，具寿善现不破坏这些色等等的假名，而说色等等法的本质。为什么呢？色等等法的本质没有坏，也没有不坏，所以善现所说也没有坏，也没有不坏，这样直到一切如来、应、正等觉，应该知道也是这样。憍尸迦！具寿善现在这样的法上不破坏假名而说法的本质。}%

@{爾時，善現語帝釋言：憍尸迦！如是！如是！如佛所說，諸所有法無非假名。憍尸迦！諸菩薩摩訶薩知一切法但假名已，應學般若波羅蜜多。憍尸迦！諸菩薩摩訶薩如是學時，不於色學，亦不於受、想、行、識學。所以者何？是菩薩摩訶薩不見色可於中學，亦不見受、想、行、識可於中學，如是乃至於諸如來、應、正等覺，應知亦爾。}@
%{当时，善现对天帝释说：憍尸迦！就是这样！就是这样！正如佛所说，所有法都是假名。憍尸迦！诸位菩萨摩诃萨知道一切法都是假名后，应该学习般若波罗蜜多。憍尸迦！诸位菩萨摩诃萨这样学习的时候，不以色学习，也不以受、想、行、识学习。为什么呢？这些菩萨摩诃萨不认为色可以从中学习，也不认为受、想、行、识可以从中学习，这样直到诸如来、应、正等觉，应该知道也是这样。}%

@{時，天帝釋問善現言：諸菩薩摩訶薩何因緣故，不見色，亦不見受、想、行、識，乃至亦不見一切如來、應、正等覺，可於中學？}@
%{当时，天帝释问善现说：诸位菩萨摩诃萨，因为什么原因，不认为色可以学习，也不认为受、想、行、识可以学习，甚至也不认为一切如来、应、正等觉可以从中学习呢？}%
@{善現答言：憍尸迦！色，色性空；受、想、行、識，受、想、行、識性空；乃至如來、應、正等覺，如來、應、正等覺性空。憍尸迦！諸菩薩摩訶薩由此因緣，不見色乃至識，乃至不見一切如來、應、正等覺，可於中學。何以故？憍尸迦！不可色空見色空，不可色空學色空，如是乃至不可如來、應、正等覺空見如來、應、正等覺空，不可如來、應、正等覺空學如來、應、正等覺空。}@
%{善现回答说：憍尸迦！色，色的本质是空；受、想、行、识，受、想、行、识的本质是空；直到如来、应、正等觉，如来、应、正等觉的本质也是空。憍尸迦！诸位菩萨摩诃萨由此缘故，不见色乃至识，乃至不见一切如来、应、正等觉，可以在其中学习。为什么呢？憍尸迦！不能因为色是空就看见色是空，不能因为色是空就学习色是空，如此类推，不能因为如来、应、正等觉是空就看见如来、应、正等觉是空，也不能因为如来、应、正等觉是空就学习如来、应、正等觉是空。}%

@{憍尸迦！若菩薩摩訶薩不於空學，是菩薩摩訶薩為於空學。何以故？無二分故。憍尸迦！若菩薩摩訶薩不於色空學，乃至不於一切如來、應、正等覺空學，是菩薩摩訶薩為於色空學，乃至為於一切如來、應、正等覺空學。何以故？無二分故。}@
%{憍尸迦！如果菩萨摩诃萨不从空性中学习，那么这位菩萨摩诃萨就是在从空性中学习。为什么呢？因为没有二分的缘故。憍尸迦！如果菩萨摩诃萨不从色空性中学习，乃至不从一切如来、应、正等觉的空性中学习，那么这位菩萨摩诃萨就是在从色空性中学习，乃至就是在从一切如来、应、正等觉的空性中学习。为什么呢？因为没有二分的缘故。}%

@{憍尸迦！若菩薩摩訶薩以無二為方便，於色空學，乃至以無二為方便，於諸如來、應、正等覺空學。是菩薩摩訶薩能以無二而為方便，學布施波羅蜜多乃至般若波羅蜜多，學內空乃至無性自性空，學真如乃至不思議界，學斷界乃至無為界，學苦、集、滅、道聖諦，學四念住乃至八聖道支，學四靜慮、四無量、四無色定，學八解脫、九次第定，學空、無相、無願解脫門，學淨觀地乃至如來地，學極喜地乃至法雲地，學五眼、六神通，學如來十力乃至十八佛不共法，學三十二大士相、八十隨好，學無忘失法，恒住捨性，學一切陀羅尼門、三摩地門，學一切智、道相智、一切相智，學預流向、預流果乃至菩薩摩訶薩行、諸佛無上正等菩提，學預流、一來、不還、阿羅漢、獨覺、菩薩及諸如來應正等覺。憍尸迦！若菩薩摩訶薩能以無二而為方便，學布施波羅蜜多乃至如來、應、正等覺，是菩薩摩訶薩能以無二而為方便，學無量無數無邊不可思議清淨佛法。}@
%{憍尸迦！如果菩萨摩诃萨以无二为方便，从色空性中学习，乃至以无二为方便，从诸如来、应、正等觉的空性中学习。那么这位菩萨摩诃萨能够以无二为方便，学习布施波罗蜜多乃至般若波罗蜜多，学习内空乃至无性自性空，学习真如乃至不可思议界，学习断界乃至无为界，学习苦、集、灭、道圣谛，学习四念住乃至八圣道支，学习四静虑、四无量、四无色定，学习八解脱、九次第定，学习空、无相、无愿解脱门，学习净观地乃至如来地，学习极喜地乃至法云地，学习五眼、六神通，学习如来十力乃至十八佛不共法，学习三十二大士相、八十随好，学习无忘失法，恒住舍性，学习一切陀罗尼门、三摩地门，学习一切智、道相智、一切相智，学习预流向、预流果乃至菩萨摩诃萨行、诸佛无上正等菩提，学习预流、一来、不还、阿罗汉、独觉、菩萨及诸如来应正等觉。憍尸迦！如果菩萨摩诃萨能够以无二为方便，学习布施波罗蜜多乃至如来、应、正等觉，那么这位菩萨摩诃萨能够以无二为方便，学习无量无数无边不可思議清净佛法。}%

@{憍尸迦！若菩薩摩訶薩能以無二而為方便，學無量無數無邊不可思議清淨佛法，是菩薩摩訶薩不為色增故學，不為色減故學，乃至不為一切如來、應、正等覺增故學，不為一切如來、應、正等覺減故學。何以故？憍尸迦！以色乃至一切如來、應、正等覺無二分故。}@
%{憍尸迦！如果菩萨摩诃萨能够以无二为方便，学习无量无数无边不可思議清净佛法，那么这位菩萨摩诃萨不是为了让色增加而学习，也不是为了让色减少而学习，乃至不是为了让一切如来、应、正等觉增加而学习，也不是为了让一切如来、应、正等觉减少而学习。为什么呢？憍尸迦！因为色乃至一切如来、应、正等觉没有二分的缘故。}%

@{憍尸迦！若菩薩摩訶薩不為色增故學，亦不為色減故學，乃至不為一切如來、應、正等覺增故學，亦不為一切如來、應、正等覺減故學。是菩薩摩訶薩不為攝受色故學，亦不為滅壞色故學，如是乃至不為攝受一切如來、應、正等覺故學，亦不為滅壞一切如來、應、正等覺故學。何以故？憍尸迦！攝受、滅壞無二分故。}@
%{憍尸迦！如果菩萨摩诃萨不是为了让色增加而学习，也不是为了让色减少而学习，乃至不是为了让一切如来、应、正等觉增加而学习，也不是为了让一切如来、应、正等觉减少而学习。那么这位菩萨摩诃萨不是为了摄受色而学习，也不是为了灭坏色而学习，如此类推，不是为了摄受一切如来、应、正等觉而学习，也不是为了灭坏一切如来、应、正等觉而学习。为什么呢？憍尸迦！因为摄受、灭坏没有二分的缘故。}%

@{時，舍利子問善現言：諸菩薩摩訶薩如是學時，不為攝受色故學，亦不為滅壞色故學，乃至不為攝受一切如來、應、正等覺故學，亦不為滅壞一切如来、應、正等覺故學耶？}@
%{当时，舍利子问善现说：诸位菩萨摩诃萨这样学习的时候，不是为了摄受色而学习，也不是为了灭坏色而学习，乃至不是为了摄受一切如来、应、正等觉而学习，也不是为了灭坏一切如来、应、正等觉而学习吗？}%

@{善現答言：如是！如是！舍利子！諸菩薩摩訶薩如是學時，不為攝受色故學，亦不為滅壞色故學，乃至不為攝受一切如來、應、正等覺故學，亦不為滅壞一切如來、應、正等覺故學。}@
%{善现回答说：是的！是的！舍利子！诸位菩萨摩诃萨这样学习的时候，不是为了摄受色而学习，也不是为了灭坏色而学习，乃至不是为了摄受一切如来、应、正等觉而学习，也不是为了灭坏一切如来、应、正等觉而学习。}%

@{時，舍利子問善現言：何因緣故，諸菩薩摩訶薩如是學時，不為攝受色故學，亦不為滅壞色故學，乃至不為攝受一切如來、應、正等覺故學，亦不為滅壞一切如來、應、正等覺故學？}@
%{当时，舍利子问善现说：什么缘故，诸位菩萨摩诃萨这样学习的时候，不是为了摄受色而学习，也不是为了灭坏色而学习，乃至不是为了摄受一切如来、应、正等觉而学习，也不是为了灭坏一切如来、应、正等觉而学习？}%

@{善現答言：諸菩薩摩訶薩如是學時，不見有色是可攝受及可滅壞，亦不見有能攝受色及滅壞者，乃至不見有一切如來、應、正等覺是可攝受及可滅壞，亦不見有能攝受一切如來、應、正等覺及滅壞者。何以故？舍利子！以色等法若能若所內外俱空不可得故。舍利子！若菩薩摩訶薩不見諸法是可攝受及可滅壞，亦復不見有能攝受及滅壞者而學般若波羅蜜多，是菩薩摩訶薩速能成辦一切智智。}@
%{善现回答说：诸位菩萨摩诃萨这样学习的时候，不见有色是能够被摄受和能够被灭坏的，也不见有能够摄受色和灭坏色的人，乃至不见有一切如来、应、正等觉是能够被摄受和能够被灭坏的，也不见有能够摄受一切如来、应、正等觉和灭坏一切如来、应、正等觉的人。为什么呢？舍利子！因为色等法无论是能者还是所者，内外都空，不可得的缘故。舍利子！如果菩萨摩诃萨不见诸法是能够被摄受和能够被灭坏的，也不见有能够摄受和灭坏的人，而学习般若波罗蜜多，那么这位菩萨摩诃萨能够迅速成就一切智智。}%
@{時，舍利子問善現言：諸菩薩摩訶薩如是學般若波羅蜜多時，速能成辦一切智智耶？}@
%{当时，舍利子问善现说：诸位菩萨摩诃萨像这样学习般若波罗蜜多的时候，能快速成就一切智智吗？}%

@{善現答言：舍利子！諸菩薩摩訶薩如是學般若波羅蜜多時，速能成辦一切智智。何以故？舍利子！是菩薩摩訶薩如是學時，於一切法不為攝受不為滅壞為方便故。}@
%{善现回答说：舍利子！诸位菩萨摩诃萨像这样学习般若波罗蜜多的时候，能快速成就一切智智。为什么呢？舍利子！这些菩萨摩诃萨像这样学习的时候，对一切法不执着，不毁灭，是为了方便起见。}%

@{時，舍利子問善現言：若菩薩摩訶薩如是學時，於一切法不為攝受不為滅壞為方便者，云何能成辦一切智智耶？}@
%{当时，舍利子问善现说：如果菩萨摩诃萨像这样学习的时候，对一切法不执着，不毁灭，是为了方便起见，那他们怎么才能成就一切智智呢？}%

@{善現答言：是菩薩摩訶薩行深般若波羅蜜多，不見色乃至識若生若滅、若取若捨、若染若淨、若合若散、若增若減，乃至不見一切如來、應、正等覺若生若滅、若取若捨、若染若淨、若合若散、若增若減。所以者何？以色乃至一切如來、應、正等覺皆無自性都不可得。如是，舍利子！諸菩薩摩訶薩行深般若波羅蜜多，於一切法不見生滅乃至增減，以無所學無所成辦而為方便，修學般若波羅蜜多，則能成辦一切智智。}@
%{善现回答说：这些菩萨摩诃萨修行深奥的般若波罗蜜多，不执着于色乃至识，不执着于它们生灭、取舍、染净、合散、增减，乃至不执着于一切如来、应、正等觉生灭、取舍、染净、合散、增减。为什么呢？因为色乃至一切如来、应、正等觉都没有自性，都不可得。像这样，舍利子！诸位菩萨摩诃萨修行深奥的般若波罗蜜多，对一切法不执着于生灭乃至增减，以无所得、无成就为方便，修学般若波罗蜜多，就能成就一切智智。}%

@{爾時，天帝釋問舍利子言：大德！諸菩薩摩訶薩所學般若波羅蜜多，當於何求？}@
%{这时，天帝释问舍利子说：大德！诸位菩萨摩诃萨所学的般若波罗蜜多，应该在哪里寻求呢？}%

@{舍利子言：憍尸迦！諸菩薩摩訶薩所學般若波羅蜜多，當於前說善現品求。}@
%{舍利子说：憍尸迦！诸位菩萨摩诃萨所学的般若波罗蜜多，应该在前面说的善现品中寻求。}%

@{時，天帝釋謂善現言：尊者神力為依持故，令舍利子作是說耶？}@
%{这时，天帝释对善现说：尊者，是你的神力支撑着，让舍利子这样说的吗？}%

@{善現言：憍尸迦！非我神力為依持故，令舍利子作如是說。}@
%{善现说：憍尸迦！不是我的神力支撑着，让舍利子这样说的。}%

@{天帝釋言：是誰神力為依持故，令舍利子作如是說？}@
%{天帝释说：是谁的神力支撑着，让舍利子这样说的呢？}%

@{善現報言：是佛神力為依持故，令舍利子作如是說。}@
%{善现回答说：是佛的神力支撑着，让舍利子这样说的。}%

@{天帝釋言：一切法無依持，如何可言是佛神力為依持故，令舍利子作如是說？}@
%{天帝释说：一切法都没有依持，怎么能说是佛的神力支撑着，让舍利子这样说的呢？}%

@{善現告言：如是！如是！如汝所說。一切法無依持。是故如來非能依持、非所依持，但為隨順世俗法故說為依持。}@
%{善现告诉他说：是的！是的！正如你所说。一切法都没有依持。所以如来不能依持，也不是被依持的，只是为了顺应世俗法，才说成是依持。}%

@{憍尸迦！即無依持，如來不可得；離無依持，如來不可得。無依持真如中如來不可得，如來中無依持真如不可得。無依持法性中如來不可得，如來中無依持法性不可得。}@
%{憍尸迦！在依持中，如来不可得；离开依持，如来也不可得。在无依持的真如中，如来不可得，在如来中，无依持的真如也不可得。在无依持的法性中，如来不可得，在如来中，无依持的法性也不可得。}%

@{憍尸迦！即色，如來不可得；離色，如來不可得。色真如中如來不可得，如來中色真如不可得。色法性中如來不可得，如來中色法性不可得。如是乃至即一切相智，如來不可得；離一切相智，如來不可得。一切相智真如中如來不可得，如來中一切相智真如不可得。一切相智法性中如來不可得，如來中一切相智法性不可得。何以故？憍尸迦！如來與色非合非散，如來與離色非合非散，如來與色真如非合非散，如來與離色真如非合非散，如來與色法性非合非散，如來與離色法性非合非散。如是乃至如來與一切相智非合非散，如來與離一切相智非合非散，如來與一切相智真如非合非散，如來與離一切相智真如非合非散，如來與一切相智法性非合非散，如來與離一切相智法性非合非散。}@
%{憍尸迦！在色中，如来不可得；离开色，如来也不可得。在色真如中，如来不可得，在如来中，色真如也不可得。在色法性中，如来不可得，在如来中，色法性也不可得。像这样，乃至在一切相智中，如来不可得；离开一切相智，如来也不可得。在一切相智真如中，如来不可得，在如来中，一切相智真如也不可得。在一切相智法性中，如来不可得，在如来中，一切相智法性也不可得。为什么呢？憍尸迦！如来与色不结合也不分离，如来与离开色不结合也不分离，如来与色真如不结合也不分离，如来与离开色真如不结合也不分离，如来与色法性不结合也不分离，如来与离开色法性不结合也不分离。像这样，乃至如来与一切相智不结合也不分离，如来与离开一切相智不结合也不分离，如来与一切相智真如不结合也不分离，如来与离开一切相智真如不结合也不分离，如来与一切相智法性不结合也不分离，如来与离开一切相智法性不结合也不分离。}%

@{憍尸迦！彼尊者舍利子所說，是於一切法非即非離、非合非散，如來神力而為依持，以無依持為依持故。}@
%{憍尸迦！那位尊者舍利子所说，是对于一切法不执着也不离开，不结合也不分离，如来的神力作为依持，以无依持作为依持。}%

@{復次，憍尸迦！汝先所問諸菩薩摩訶薩所學般若波羅蜜多當於何求？者，憍尸迦！諸菩薩摩訶薩所學般若波羅蜜多，不應於色求，不應離色求，如是乃至不應於一切相智求，不應離一切相智求。何以故？憍尸迦！若色、若離色乃至若一切相智、若離一切相智，若般若波羅蜜多、若菩薩摩訶薩，若求如是，一切非合、非散、無色、無見、無對、一相，所謂無相。所以者何？諸菩薩摩訶薩所學般若波羅蜜多，非色，非離色，乃至非一切相智，非離一切相智；非色真如，非離色真如，乃至非一切相智真如，非離一切相智真如；非色法性，非離色法性，乃至非一切相智法性，非離一切相智法性。何以故？憍尸迦！如是一切皆無所有都不可得。由無所有不可得故，諸菩薩摩訶薩所學般若波羅蜜多，非色，非離色，乃至非一切相智，非離一切相智；非色真如，非離色真如，乃至非一切相智真如，非離一切相智真如；非色法性，非離色法性，乃至非一切相智法性，非離一切相智法性。}@
%{再次，憍尸迦！你之前问诸位菩萨摩诃萨所学的般若波罗蜜多应该在哪里寻求？憍尸迦！诸位菩萨摩诃萨所学的般若波罗蜜多，不应该在色中寻求，也不应该离开色寻求，像这样，乃至不应该在一切相智中寻求，也不应该离开一切相智寻求。为什么呢？憍尸迦！如果色、如果离开色，乃至如果一切相智、如果离开一切相智，如果般若波罗蜜多、如果菩萨摩诃萨，如果像这样寻求，一切不结合、不分离、无色、无见、无对、一相，叫做无相。为什么呢？诸位菩萨摩诃萨所学的般若波罗蜜多，不是色，不是离开色，乃至不是一切相智，不是离开一切相智；不是色真如，不是离开色真如，乃至不是一切相智真如，不是离开一切相智真如；不是色法性，不是离开色法性，乃至不是一切相智法性，不是离开一切相智法性。为什么呢？憍尸迦！像这样一切都没有，都不可得。因为没有，不可得，所以诸位菩萨摩诃萨所学的般若波罗蜜多，不是色，不是离开色，乃至不是一切相智，不是离开一切相智；不是色真如，不是离开色真如，乃至不是一切相智真如，不是离开一切相智真如；不是色法性，不是离开色法性，乃至不是一切相智法性，不是离开一切相智法性。}%
@{時，天帝釋白善現言：諸菩薩摩訶薩所學般若波羅蜜多，是大波羅蜜多，是無量波羅蜜多，是無邊波羅蜜多。諸預流者於此中學得預流果，諸一來者於此中學得一來果，諸不還者於此中學得不還果，諸阿羅漢者於此中學得阿羅漢果，諸獨覺者於此中學得獨覺菩提，諸菩薩摩訶薩於此中學能成熟有情、嚴淨佛土，證得無上正等菩提。}@
%{當時，天帝釋對善現說：菩薩們所學的般若波羅蜜多，是偉大的波羅蜜多，是無量無邊的波羅蜜多。預流者在這裡學到預流果，一來者在這裡學到一來果，不還者在這裡學得不還果，阿羅漢在這裡學到阿羅漢果，獨覺者在這裡學到獨覺菩提，菩薩們在這裡學到成熟有情、淨化佛土，證得無上正等菩提。}%

@{善現報言：如是！如是！如汝所說。何以故？憍尸迦！色大故，諸菩薩摩訶薩所學般若波羅蜜多亦大，乃至一切相智大故，諸菩薩摩訶薩所學般若波羅蜜多亦大。所以者何？以色乃至一切相智前、後、中際皆不可得，故說為大，由彼大故，諸菩薩摩訶薩所學般若波羅蜜多亦說為大。}@
%{善現回答說：是的！是的！正如你所說。為什麼呢？憍尸迦！因為色法很大，所以菩薩們所學的般若波羅蜜多也很大，直到一切相智也很大，所以菩薩們所學的般若波羅蜜多也很大。為什麼呢？因為從色法到一切相智，無論是過去、現在、未來，都不可得，所以說它是大的，因為它很大，所以菩薩們所學的般若波羅蜜多也被稱為大。}%

@{憍尸迦！色無量故，諸菩薩摩訶薩所學般若波羅蜜多亦無量，乃至一切相智無量故，諸菩薩摩訶薩所學般若波羅蜜多亦無量。所以者何？以色乃至一切相智量不可得，猶如虛空量不可得，色等亦爾，故說無量。憍尸迦！虛空無量故，色等亦無量，色等無量故，諸菩薩摩訶薩所學般若波羅蜜多亦無量。}@
%{憍尸迦！因為色法是無量的，所以菩薩們所學的般若波羅蜜多也是無量的，直到一切相智也是無量的，所以菩薩們所學的般若波羅蜜多也是無量的。為什麼呢？因為從色法到一切相智，都無法衡量，就像虛空無法衡量一樣，色法等也是如此，所以說它是無量的。憍尸迦！因為虛空是無量的，所以色法等也是無量的，因為色法等是無量的，所以菩薩們所學的般若波羅蜜多也是無量的。}%

@{憍尸迦！色無邊故，諸菩薩摩訶薩所學般若波羅蜜多亦無邊，乃至一切相智無邊故，諸菩薩摩訶薩所學般若波羅蜜多亦無邊。所以者何？以色乃至一切相智若中若邊俱不可得。猶如虛空若中若邊俱不可得，色等亦爾，故說無邊。憍尸迦！虛空無邊故，色等亦無邊，色等無邊故，諸菩薩摩訶薩所學般若波羅蜜多亦無邊。}@
%{憍尸迦！因為色法是無邊的，所以菩薩們所學的般若波羅蜜多也是無邊的，直到一切相智也是無邊的，所以菩薩們所學的般若波羅蜜多也是無邊的。為什麼呢？因為從色法到一切相智，無論是中心還是邊緣都不可得。就像虛空無論是中心還是邊緣都不可得一樣，色法等也是如此，所以說它是無邊的。憍尸迦！因為虛空是無邊的，所以色法等也是無邊的，因為色法等是無邊的，所以菩薩們所學的般若波羅蜜多也是無邊的。}%

@{復次，憍尸迦！所緣無邊故，諸菩薩摩訶薩所學般若波羅蜜多亦無邊。}@
%{此外，憍尸迦！因為所緣是無邊的，所以菩薩們所學的般若波羅蜜多也是無邊的。}%

@{天帝釋言：云何所緣無邊故，諸菩薩摩訶薩所學般若波羅蜜多亦無邊？}@
%{天帝釋問：為什麼說因為所緣是無邊的，所以菩薩們所學的般若波羅蜜多也是無邊的？}%

@{善現答言：一切智智所緣無邊故，諸菩薩摩訶薩所學般若波羅蜜多亦無邊。}@
%{善現回答說：因為一切智智的所緣是無邊的，所以菩薩們所學的般若波羅蜜多也是無邊的。}%

@{復次，憍尸迦！法界所緣無邊故，諸菩薩摩訶薩所學般若波羅蜜多亦無邊。}@
%{此外，憍尸迦！因為法界所緣是無邊的，所以菩薩們所學的般若波羅蜜多也是無邊的。}%

@{天帝釋言：云何法界所緣無邊故，諸菩薩摩訶薩所學般若波羅蜜多亦無邊？}@
%{天帝釋問：為什麼說因為法界所緣是無邊的，所以菩薩們所學的般若波羅蜜多也是無邊的？}%

@{善現答言：法界無邊故，所緣亦無邊，所緣無邊故，法界亦無邊，法界所緣無邊故，諸菩薩摩訶薩所學般若波羅蜜多亦無邊。}@
%{善現回答說：因為法界是無邊的，所以所緣也是無邊的，因為所緣是無邊的，所以法界也是無邊的，因為法界所緣是無邊的，所以菩薩們所學的般若波羅蜜多也是無邊的。}%

@{復次，憍尸迦！真如所緣無邊故，諸菩薩摩訶薩所學般若波羅蜜多亦無邊。}@
%{此外，憍尸迦！因為真如所緣是無邊的，所以菩薩們所學的般若波羅蜜多也是無邊的。}%

@{天帝釋言：云何真如所緣無邊故，諸菩薩摩訶薩所學般若波羅蜜多亦無邊？}@
%{天帝釋問：為什麼說因為真如所緣是無邊的，所以菩薩們所學的般若波羅蜜多也是無邊的？}%

@{善現答言：真如無邊故，所緣亦無邊，所緣無邊故，真如亦無邊，真如所緣無邊故，諸菩薩摩訶薩所學般若波羅蜜多亦無邊。}@
%{善現回答說：因為真如是無邊的，所以所緣也是無邊的，因為所緣是無邊的，所以真如也是無邊的，因為真如所緣是無邊的，所以菩薩們所學的般若波羅蜜多也是無邊的。}%

@{復次，憍尸迦！有情無邊故，諸菩薩摩訶薩所學般若波羅蜜多亦無邊。}@
%{此外，憍尸迦！因為有情是無邊的，所以菩薩們所學的般若波羅蜜多也是無邊的。}%

@{天帝釋言：云何有情無邊故，諸菩薩摩訶薩所學般若波羅蜜多亦無邊？}@
%{天帝釋問：為什麼說因為有情是無邊的，所以菩薩們所學的般若波羅蜜多也是無邊的？}%

@{善現答言：於意云何？言有情，有情者是何法增語？}@
%{善現回答說：你認為怎麼樣？說有情，有情是什麼法增語呢？}%

@{天帝釋言：有情，有情者非法增語，亦非非法增語，但是假立客名所攝、無事名所攝、無緣名所攝。}@
%{天帝釋說：有情，有情既不是法增語，也不是非法增語，只是假立的客名所攝，沒有實體名所攝，也沒有緣起名所攝。}%

@{善現復言：於意云何？於此般若波羅蜜多甚深經中，為亦顯示有實有情不？}@
%{善現又說：你認為怎麼樣？在這部般若波羅蜜多甚深經中，是否顯示有實體的有情呢？}%

@{天帝釋言：不也！大德！}@
%{天帝釋說：不！大德！}%

@{善現告言：於此般若波羅蜜多甚深經中，既不顯示有實有情，故說無邊，以彼中、邊不可得故。}@
%{善現說：在這部般若波羅蜜多甚深經中，既然沒有顯示有實體的有情，所以說它是無邊的，因為它沒有中心，也沒有邊緣。}%

@{憍尸迦！於意云何？若諸如來、應、正等覺經殑伽沙等劫住說諸有情名字，此中頗有有情有生有滅不？}@
%{憍尸迦！你認為怎麼樣？如果諸佛如來經過恆河沙劫不斷地說有情的名字，其中是否有有情有生有滅呢？}%@{天帝釋言：不也！大德！何以故？以諸有情本性淨故，彼從本來無所有故。}@
%{天帝释说：不对！大德！为什么呢？因为所有有情众生的本性是清净的，他们从本来就没有什么东西。}%

@{善現告言：由斯我說有情無邊故，諸菩薩摩訶薩所學般若波羅蜜多亦無邊。憍尸迦！由此因緣，當知諸菩薩摩訶薩所學般若波羅蜜多應說為大、無量、無邊。}@
%{善现说：正因为如此，我说有情众生是无边的，所有菩萨摩诃萨所学的般若波罗蜜多也是无边的。憍尸迦！由此缘故，应该知道所有菩萨摩诃萨所学的般若波罗蜜多应该说成是广大、无量、无边的。}%

@{第三分現窣堵波品第五之一}@
%{第三分现窣堵波品第五之一}%

@{爾時，會中天帝釋等欲界諸天、梵天王等色界諸天及伊舍那神仙天女，同時三返高聲唱言：善哉！善哉！大德善現承佛神力，佛為依持，善為我等世間天、人，分別開示微妙法性，所謂般若波羅蜜多。若菩薩摩訶薩能於如是甚深般若波羅蜜多如說修行不遠離者，我等於彼恭敬供養、尊重讚歎猶如如來、應、正等覺。如是般若波羅蜜多甚深教中無法可得，所謂此中無色可得，亦無受、想、行、識可得，如是乃至無一切智可得，亦無道相智、一切相智可得。雖無如是諸法可得，而有施設三乘聖教，謂聲聞、獨覺、無上乘聖教。}@
%{当时，会中天帝释等欲界诸天、梵天王等色界诸天以及伊舍那神仙天女，同时三返高声唱言：善哉！善哉！大德善现承佛神力，佛为依持，善为我等世间天、人，分别开示微妙法性，所谓般若波罗蜜多。如果菩萨摩诃萨能够于如此甚深般若波罗蜜多如说修行不远离者，我等于彼恭敬供养、尊重赞叹犹如如来、应、正等觉。如此般若波罗蜜多甚深教中无法可得，所谓此中无色可得，亦无受、想、行、识可得，如此乃至无一切智可得，亦无道相智、一切相智可得。虽然无如此诸法可得，而有设施三乘圣教，谓声闻、独觉、无上乘圣教。}%

@{爾時，佛告諸天等言：如是！如是！如汝所說。於此般若波羅蜜多甚深教中，雖無色等諸法可得，而有施設三乘聖教。若菩薩摩訶薩於此般若波羅蜜多，以無所得而為方便，能如說行不遠離者，汝諸天等皆應至誠恭敬供養、尊重讚歎猶如如來、應、正等覺。所以者何？於此般若波羅蜜多甚深教中，雖廣說有三乘聖教，而說如來都不可得，非即布施乃至般若波羅蜜多如來可得，非離布施乃至般若波羅蜜多如來可得；非即內空乃至無性自性空如來可得，非離內空乃至無性自性空如來可得；非即真如乃至不思議界如來可得，非離真如乃至不思議界如來可得；非即斷界乃至無為界如來可得，非離斷界乃至無為界如來可得；非即苦、集、滅、道聖諦如來可得，非離苦、集、滅、道聖諦如來可得；非即四念住乃至八聖道支如來可得，非離四念住乃至八聖道支如來可得；非即四靜慮、四無量、四無色定如來可得，非離四靜慮、四無量、四無色定如來可得；非即八解脫、九次第定如來可得，非離八解脫、九次第定如來可得；非即空、無相、無願解脫門如來可得，非離空、無相、無願解脫門如來可得；非即極喜地乃至法雲地如來可得，非離極喜地乃至法雲地如來可得；非即五眼、六神通如來可得，非離五眼、六神通如來可得；非即如來十力乃至十八佛不共法如來可得，非離如來十力乃至十八佛不共法如來可得；非即無忘失法、恒住捨性如來可得，非離無忘失法、恒住捨性如來可得；非即一切陀羅尼門、三摩地門如來可得，非離一切陀羅尼門、三摩地門如來可得；非即一切智、道相智、一切相智如來可得，非離一切智、道相智、一切相智如來可得。}@
%{当时，佛告诸天等言：如是！如是！如汝所說。于此般若波罗蜜多甚深教中，虽无色等诸法可得，而有设施三乘圣教。若菩萨摩诃萨于此般若波罗蜜多，以无所得而为方便，能如说行不远离者，汝诸天等皆应至诚恭敬供养、尊重赞叹犹如如来、应、正等觉。所以者何？于此般若波罗蜜多甚深教中，虽广说有三乘圣教，而说如来都不可得，非即布施乃至般若波罗蜜多如来可得，非离布施乃至般若波罗蜜多如来可得；非即内空乃至无性自性空如来可得，非离内空乃至无性自性空如来可得；非即真如乃至不可思议界如来可得，非离真如乃至不可思议界如来可得；非即断界乃至无为界如来可得，非离断界乃至无为界如来可得；非即苦、集、灭、道圣谛如来可得，非离苦、集、灭、道圣谛如来可得；非即四念住乃至八圣道支如来可得，非离四念住乃至八圣道支如来可得；非即四静虑、四无量、四无色定如来可得，非离四静虑、四无量、四无色定如来可得；非即八解脱、九次第定如来可得，非离八解脱、九次第定如来可得；非即空、无相、无愿解脱门如来可得，非离空、无相、无愿解脱门如来可得；非即极喜地乃至法云地如来可得，非离极喜地乃至法云地如来可得；非即五眼、六神通如来可得，非离五眼、六神通如来可得；非即如来十力乃至十八佛不共法如来可得，非离如来十力乃至十八佛不共法如来可得；非即无忘失法、恒住舍性如来可得，非离无忘失法、恒住舍性如来可得；非即一切陀罗尼门、三摩地门如来可得，非离一切陀罗尼门、三摩地门如来可得；非即一切智、道相智、一切相智如来可得，非离一切智、道相智、一切相智如来可得。}%

@{天等當知！若菩薩摩訶薩於一切法，以無所得而為方便，精勤修學布施波羅蜜多乃至一切相智，是菩薩摩訶薩於此般若波羅蜜多，能正修行常不捨離，是故汝等應當至誠恭敬供養、尊重讚歎彼菩薩摩訶薩猶如如來、應、正等覺。}@
%{天等当知！若菩萨摩诃萨于一切法，以无所得而为方便，精勤修学布施波罗蜜多乃至一切相智，是菩萨摩诃萨于此般若波罗蜜多，能正修行常不舍离，是故汝等应当至诚恭敬供养、尊重赞叹彼菩萨摩诃萨犹如如来、应、正等觉。}%

@{天等當知！我於往昔然燈如來、應、正等覺出現世時，蓮華王都四衢道首見然燈佛，獻五莖花，布髮揜泥，聞正法要，以無所得為方便故，便得不離布施、淨戒、安忍、精進、靜慮、般若波羅蜜多，廣說乃至一切相智及餘無量無邊佛法。時，然燈佛即便授我無上正等大菩提記，作是言：善男子！汝於來世過無數劫，於此世界賢劫之中，當得作佛，號釋迦牟尼如來、應、正等覺、明行圓滿、善逝、世間解、無上丈夫、調御士、天人師、佛、薄伽梵，宣說般若波羅蜜多度無量眾。}@
%{天等当知！我于往昔燃灯如来、应、正等觉出现世时，莲花王都四衢道首见燃灯佛，献五茎花，布发揜泥，闻正法要，以无所得为方便故，便得不离布施、净戒、安忍、精进、静虑、般若波罗蜜多，广说乃至一切相智及余无量无边佛法。时，燃灯佛即便授我无上正等大菩提记，作是言：善男子！汝于来世过无量劫，于此世界贤劫之中，当得作佛，号释迦牟尼如来、应、正等觉、明行圆满、善逝、世间解、无上丈夫、调御士、天人师、佛、薄伽梵，宣说般若波罗蜜多度无量众。}%
@{時，諸天等俱白佛言：如是般若波羅蜜多甚為希有，令諸菩薩摩訶薩眾速能攝受一切智智，以無所得而為方便，於色乃至識無取無捨，如是乃至於一切智、道相智、一切相智無取無捨。}@
%{当时，诸天都一起对佛说：像这样的般若波罗蜜多真是太稀有了，能让菩萨们快速获得一切智智，以无所得为方便，对色乃至识都不取不舍，这样一直到一切智、道相智、一切相智都不取不舍。}%

@{爾時，佛觀四眾和合，及諸菩薩摩訶薩眾并四大王眾天，展轉乃至色究竟天，皆來集會同為明證，即便顧命天帝釋言：憍尸迦！若菩薩摩訶薩、若苾芻、苾芻尼、鄔波索迦、鄔波斯迦、若諸天子、若諸天女、若善男子、善女人等不離一切智智心，以無所得為方便，於深般若波羅蜜多受持、讀誦、精勤修習、如理思惟、為他廣說，當知是輩一切惡魔及彼眷屬不能得便。何以故？憍尸迦！是善男子、善女人等善住色空、無相、無願，乃至善住一切相智空、無相、無願；不可以空而得空便，不可無相得無相便，不可無願得無願便。所以者何？如是諸法皆無自性，若能得便、若所得便、若時、若處、若惱害事俱不可得。}@
%{这时，佛看到四众和合，以及菩萨们和四大天王众天，一直到色究竟天，都来集会共同来证明，就对天帝释说：憍尸迦！如果菩萨、比丘、比丘尼、优婆塞、优婆夷、天子、天女、善男子、善女人等，不离开一切智智之心，以无所得为方便，在深般若波罗蜜多中受持、读诵、精勤修习、如理思惟、为他人广说，要知道这些人，一切恶魔和它们的眷属都不能得逞。为什么呢？憍尸迦！这些人善住色空、无相、无愿，乃至善住一切相智空、无相、无愿；不能因为空而得到空，不能因为无相而得到无相，不能因为无愿而得到无愿。为什么呢？因为这些法都没有自性，如果能得到、如果能所得、如果时间、如果地点、如果恼害的事情，都是不可得的。}%

@{復次，憍尸迦！是善男子、善女人等，人非人等皆不得便。所以者何？是善男子、善女人等以無所得而為方便，於諸有情常勤修習慈、悲、喜、捨，是故一切人非人等不能惱害。}@
%{再说，憍尸迦！这些人，人非人等都不能得逞。为什么呢？这些人以无所得为方便，对一切众生常勤修习慈、悲、喜、舍，所以一切人非人等都不能伤害他们。}%

@{復次，憍尸迦！是善男子、善女人等，終不橫為諸險惡緣之所傷害，亦不橫死。所以者何？是善男子、善女人等常修布施波羅蜜多，於諸有情正安養故。}@
%{再说，憍尸迦！这些人，最终不会横遭险恶缘的伤害，也不会横死。为什么呢？这些人常修布施波罗蜜多，对一切众生正安养的缘故。}%

@{復次，憍尸迦！於此三千大千世界，所有四大王眾天乃至廣果天已發無上菩提心者，於深般若波羅蜜多，若未聽聞、受持、讀誦、精勤修學、如理思惟，皆應不離一切智智心，以無所得為方便，於深般若波羅蜜多，至心聽聞、受持、讀誦、精勤修學、如理思惟。}@
%{再说，憍尸迦！在这个三千大千世界，所有四大天王众天乃至广果天已经发无上菩提心的人，在深般若波罗蜜多中，如果还没有听闻、受持、读诵、精勤修学、如理思惟，都应该不离开一切智智之心，以无所得为方便，在深般若波罗蜜多中，至心听闻、受持、读诵、精勤修学、如理思惟。}%

@{復次，憍尸迦！若善男子、善女人等不離一切智智心，以無所得為方便，於深般若波羅蜜多，至心聽聞、受持、讀誦、精勤修學、如理思惟，是善男子、善女人等若在空宅，若在曠野，若在險道及危難處，終不怖畏驚恐毛竪。所以者何？是善男子、善女人等不離一切智智心，以無所得為方便，善修內空乃至無性自性空故。}@
%{再说，憍尸迦！如果这些人不离开一切智智之心，以无所得为方便，在深般若波罗蜜多中，至心听闻、受持、读诵、精勤修学、如理思惟，这些人，即使是在空宅、旷野、险道和危难之处，最终也不会害怕、惊恐、毛发直竖。为什么呢？这些人不离开一切智智之心，以无所得为方便，善修内空乃至无性自性空之故。}%

@{時，此三千大千世界所有四大王眾天，乃至色究竟天等，俱時合掌同白佛言：若善男子、善女人等不離一切智智心，以無所得為方便，常能於此甚深般若波羅蜜多，至心聽聞、受持、讀誦、精勤修學、如理思惟、書寫、解說、廣令流布，我等常隨恭敬擁衛，不令一切災橫侵惱。所以者何？此善男子、善女人等即是菩薩摩訶薩故。由是菩薩摩訶薩故，令諸有情永斷地獄、傍生、鬼界、阿素洛等諸險惡趣。由是菩薩摩訶薩故，令諸天、人、藥叉、龍等永離一切災橫、疾疫、貧窮、飢渴、寒熱等苦。由是菩薩摩訶薩故，令諸天、人、阿素洛等，永離種種不如意事，所住之處兵戈永息，一切有情慈心相向。由是菩薩摩訶薩故，世間便有十善業道，若四靜慮、四無量、四無色定，若布施波羅蜜多乃至般若波羅蜜多，若內空乃至無性自性空，若真如乃至不思議界，若斷界乃至無為界，若苦、集、滅、道聖諦，若四念住乃至八聖道支，若八解脫、九次第定，若空、無相、無願解脫門，若淨觀地乃至如來地，若極喜地乃至法雲地，若五眼、六神通，若如來十力乃至十八佛不共法，若無忘失法、恒住捨性，若一切陀羅尼門、三摩地門，若一切智、道相智、一切相智；由是菩薩摩訶薩故，世間便有剎帝利大族、婆羅門大族、長者大族、居士大族、諸小國王、轉輪聖王、輔臣僚佐。由是菩薩摩訶薩故，世間便有四大王眾天乃至他化自在天、梵眾天乃至色究竟天、空無邊處天乃至非想非非想處天。由是菩薩摩訶薩故，世間便有預流向預流果、一來向一來果、不還向不還果、阿羅漢向阿羅漢果、獨覺向獨覺果；由是菩薩摩訶薩故，世間便有諸菩薩摩訶薩成熟有情、嚴淨佛土及修種種菩薩勝行。由是菩薩摩訶薩故，世間便有如來、應、正等覺證得無上正等菩提、轉妙法輪度無量眾。由是菩薩摩訶薩故，世間便有佛、法、僧寶利益安樂一切有情。}@
%{这时，三千大千世界的所有四大天王众天，乃至色究竟天等，都同时合掌一起对佛说：如果这些人不离开一切智智之心，以无所得为方便，常能在这个甚深般若波罗蜜多中，至心听闻、受持、读诵、精勤修学、如理思惟、书写、解说、广为流布，我们常随恭敬拥护，不让他们遭受一切灾横侵恼。为什么呢？这些人就是菩萨之故。因为有菩萨，所以能让众生永远断除地狱、畜生、鬼界、阿修罗等诸险恶趣。因为有菩萨，所以能让天、人、药叉、龙等永远离开一切灾横、疾病、贫穷、饥渴、寒冷等苦。因为有菩萨，所以能让天、人、阿修罗等，永远离开种种不如意事，所住之处兵戈永息，一切众生慈心相向。因为有菩萨，所以世间便有十善业道，有四静虑、四无量、四无色定，有布施波罗蜜多乃至般若波罗蜜多，有内空乃至无性自性空，有真如乃至不可思议界，有断界乃至无为界，有苦、集、灭、道四圣谛，有四念住乃至八圣道支，有八解脱、九次第定，有空、无相、无愿解脱门，有净观地乃至如来地，有极喜地乃至法云地，有五眼、六神通，有如来十力乃至十八佛不共法，有无忘失法、恒住舍性，有所有陀罗尼门、三摩地门，有一切智、道相智、一切相智；因为有菩萨，所以世间便有刹帝利大族、婆罗门大族、长者大族、居士大族、诸小国王、转轮圣王、辅臣僚佐。因为有菩萨，所以世间便有四大天王众天乃至他化自在天、梵众天乃至色究竟天、空无边处天乃至非想非非想处天。因为有菩萨，所以世间便有预流向预流果、一来向一来果、不还向不还果、阿罗汉向阿罗汉果、独觉向独觉果；因为有菩萨，所以世间便有菩萨成熟众生、严净佛土及修种种菩萨胜行。因为有菩萨，所以世间便有如来、应、正等觉证得无上正等菩提、转妙法轮度无量众。因为有菩萨，所以世间便有佛、法、僧宝利益安乐一切有情。}%
@{世尊！由此因緣，我等天眾及阿素洛、諸龍、藥叉并諸大力人非人等，常應隨逐恭敬守護此諸菩薩摩訶薩眾，不令一切災橫侵惱，令於般若波羅蜜多聽聞、受持、讀誦、修學、如理思惟、書寫等事常無間斷。}@
%{世尊！因为这个缘故，我们天人以及阿修罗、龙、药叉，还有那些大力的人非人等等，应该常随恭敬地守护这些菩萨摩诃萨，不让他们受到任何灾难和侵扰，让他们能持续不断地听闻、受持、读诵、学习、如理思惟、书写般若波罗蜜多。}%

@{爾時，佛告天帝等言：如是！如是！如汝所說。若善男子、善女人等不離一切智智心，以無所得為方便，常能於此甚深般若波羅蜜多，至心聽聞、受持、讀誦、精勤修學、如理思惟、書寫、解說、廣令流布，當知是善男子、善女人等即是菩薩摩訶薩，由是菩薩摩訶薩故，令諸有情永斷惡趣，乃至三寶出現世間與諸有情作大饒益。是故，汝等諸天、龍、神及大勢力人非人等，常應隨逐恭敬供養、尊重讚歎、勤加守護此菩薩摩訶薩，勿令一切災橫侵惱。汝等若能恭敬供養、尊重讚歎、勤加守護如是菩薩摩訶薩者，當知即是供養恭敬、尊重讚歎、勤加守護我及十方一切如來、應、正等覺。是故，汝等一切天、龍、藥叉、神仙、阿素洛等，常應隨逐此菩薩摩訶薩恭敬供養、尊重讚歎、勤加守護，勿令一切災橫侵惱。}@
%{当时，佛陀对天帝等人说：没错！没错！正如你们所说，如果善男子、善女人等不离开一切智智心，以无所得为方便，能常在此甚深般若波罗蜜多中，至心听闻、受持、读诵、精勤学习、如理思惟、书写、解说、广为流布，那么就应该知道这些善男子、善女人等就是菩萨摩诃萨。因为这些菩萨摩诃萨，让众生永远断除恶趣，直到三宝出现在世间，为众生带来巨大的利益。所以，你们这些天人、龙、神以及大势力人非人等等，应该常随恭敬供养、尊重赞叹、勤加守护这些菩萨摩诃萨，不要让他们受到任何灾难和侵扰。如果你们能恭敬供养、尊重赞叹、勤加守护这些菩萨摩诃萨，那么就应该知道，这等同于供养恭敬、尊重赞叹、勤加守护我以及十方一切如来、应、正等觉。所以，你们一切天人、龙、药叉、神仙、阿修罗等等，应该常随这些菩萨摩诃萨，恭敬供养、尊重赞叹、勤加守护，不要让他们受到任何灾难和侵扰。}%

@{汝等當知！假使充滿三千大千堪忍世界聲聞、獨覺，譬如蘆葦、甘蔗、竹林、稻、麻、叢等間無空隙，有善男子、善女人等，於彼福田以無量種上妙樂具，恭敬供養、尊重讚歎盡其形壽。若復有人經須臾頃，恭敬供養、尊重讚歎一初發心不離六波羅蜜多菩薩摩訶薩，以前功德比此福聚，百分不及一，千分不及一，乃至鄔波尼殺曇分亦不及一。所以者何？不由聲聞、獨覺乘故，有菩薩摩訶薩及諸如來、應、正等覺出現世間；但由菩薩摩訶薩故，世間便有聲聞、獨覺及諸如來、應、正等覺出現於世。是故汝等一切天、龍及大勢力人非人等，常應守衛恭敬供養、尊重讚歎是菩薩摩訶薩，勿令一切災橫侵惱，汝等由此所獲福聚，於天人中常得安樂，乃至證得究竟涅槃，窮未來際作大饒益。}@
%{你们要知道！如果三千大千世界中充满了声闻、独觉，就像芦苇、甘蔗、竹林、稻、麻、丛林之间没有空隙一样，有善男子、善女人等，在那个福田以无量种上妙乐具，恭敬供养、尊重赞叹，直到他们生命的尽头。如果有人仅仅须臾之间，恭敬供养、尊重赞叹一个初发心不离六波罗蜜多菩萨摩诃萨，他以前所积累的功德与这种福聚相比，百分之一都不到，千分之一都不到，甚至邬波尼杀昙分也比不上。为什么呢？因为没有声闻、独觉乘，就不会有菩萨摩诃萨以及诸如来、应、正等觉出现在世间；只有因为菩萨摩诃萨，世间才会出现声闻、独觉以及诸如来、应、正等觉。所以，你们一切天人、龙以及大势力人非人等等，应该常随守护恭敬供养、尊重赞叹这些菩萨摩诃萨，不要让他们受到任何灾难和侵扰。你们由此获得的福聚，在人天中常得安乐，乃至证得究竟涅槃，穷未来际作大饶益。}%

@{時，天帝釋尋白佛言：甚奇希有！諸菩薩摩訶薩於深般若波羅蜜多，至心聽聞、受持、讀誦、精勤修學、如理思惟、書寫、解說、廣令流布，攝受如是現法勝利：成熟有情、嚴淨佛土，從一佛國趣一佛國親近承事諸佛世尊；於勝善根隨所欣樂，以於諸佛恭敬供養、尊重讚歎，即能生長令速成滿；於諸佛所聽受正法，乃至無上正等菩提終不忘失所聞法要，速能攝受族姓圓滿、父母圓滿、生身圓滿、眷屬圓滿、相好圓滿、光明圓滿、眼耳圓滿、音聲圓滿、陀羅尼圓滿、三摩地圓滿；復以方便善巧力故變身如佛，從一世界趣一世界至無佛國，讚說布施乃至般若波羅蜜多，讚說內空乃至無性自性空，讚說真如乃至不思議界，讚說斷界乃至無為界，讚說苦、集、滅、道聖諦，讚說四念住乃至八聖道支，讚說四靜慮、四無量、四無色定，讚說八解脫、九次第定，讚說空、無相、無願解脫門，讚說淨觀地乃至如來地，讚說極喜地乃至法雲地，讚說五眼、六神通，讚說如來十力乃至十八佛不共法，讚說無忘失法、恒住捨性，讚說一切陀羅尼門、三摩地門，讚說一切智、道相智、一切相智，讚說佛寶、法寶、僧寶；復以方便善巧力故，為諸有情宣說正法，隨宜安置三乘法中，令永解脫生老病死，證無餘依般涅槃界；或復拔濟諸惡趣苦，令天人中受諸妙樂。}@
%{这时，天帝释问佛陀说：真是奇特稀有！这些菩萨摩诃萨在深般若波罗蜜多中，至心听闻、受持、读诵、精勤学习、如理思惟、书写、解说、广为流布，摄受了这样的现法胜利：成熟有情、严净佛土，从一个佛国到另一个佛国，亲近承事诸佛世尊；凭借胜妙的善根，随心所欲，对诸佛恭敬供养、尊重赞叹，就能快速增长，令其圆满；在诸佛那里听受正法，直到无上正等菩提，最终不会忘记所闻的法要，能快速摄受族姓圆满、父母圆满、生身圆满、眷属圆满、相好圆满、光明圆满、眼耳圆满、音声圆满、陀罗尼圆满、三摩地圆满；并且凭借方便善巧力，化身如佛，从一个世界到另一个世界，直到没有佛国，赞说布施乃至般若波罗蜜多，赞说内空乃至无性自性空，赞说真如乃至不可思议界，赞说断界乃至无为界，赞说苦、集、灭、道圣谛，赞说四念住乃至八圣道支，赞说四静虑、四无量、四无色定，赞说八解脱、九次第定，赞说空、无相、无愿解脱门，赞说净观地乃至如来地，赞说极喜地乃至法云地，赞说五眼、六神通，赞说如来十力乃至十八佛不共法，赞说无忘失法、恒住舍性，赞说一切陀罗尼门、三摩地门，赞说一切智、道相智、一切相智，赞说佛宝、法宝、僧宝；并且凭借方便善巧力，为众生宣说正法，随宜安置在三乘法中，令其永远解脱生老病死，证得无余依般涅槃界；或者拔济诸恶趣苦，令天人中受诸妙乐。}%

@{時，天帝釋復白佛言：如是般若波羅蜜多甚為希有，若能攝受如是般若波羅蜜多，則為具足攝受六種波羅蜜多，廣說乃至一切相智，亦為具足攝受預流、一來、不還、阿羅漢果、獨覺菩提、一切菩薩摩訶薩行、諸佛無上正等菩提。}@
%{这时，天帝释又对佛陀说：这样的般若波罗蜜多真是非常稀有，如果能摄受这样的般若波罗蜜多，就等同于具足摄受六种波罗蜜多，广说乃至一切相智，也等同于具足摄受预流、一来、不还、阿罗汉果、独觉菩提、一切菩萨摩诃萨行、诸佛无上正等菩提。}%

@{爾時，世尊告天帝釋：如是！如是！如汝所說。若能攝受如是般若波羅蜜多，則為具足攝受六種波羅蜜多，廣說乃至一切菩薩摩訶薩行、諸佛無上正等菩提。}@
%{当时，世尊对天帝释说：没错！没错！正如你所说，如果能摄受这样的般若波罗蜜多，就等同于具足摄受六种波罗蜜多，广说乃至一切菩萨摩诃萨行、诸佛无上正等菩提。}%

@{大般若波羅蜜多經卷第五百}@
%{大般若波罗蜜多经卷第五百}%
