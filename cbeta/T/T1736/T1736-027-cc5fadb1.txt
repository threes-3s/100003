@{大方廣佛華嚴經隨疏演義鈔卷第二十七}@
%{大方广佛华严经随疏演义钞卷第二十七}%

@{唐清涼山大華嚴寺沙門澄觀述}@
%{唐清凉山大华严寺沙门澄观述}%

@{疏又此互出顯佛淨土十八圓滿十五攝故下，第四別示義門。於中三：初攝十八圓滿、二攝世界成就、三揀定所宗。初中四：一總標、二列名、三正攝、四同異。今初，總將二品之文共攝十八圓滿。疏言十八下，第二列名。文無次第及圓滿言，而十八具足：一顯色圓滿、二形色圓滿、三分量圓滿、四方所圓滿、五因圓滿、六果圓滿、七主、八輔翼、九眷屬、十任持、十一事業、十二攝益、十三無畏、十四住處、十五路、十六乘、十七門、十八依持圓滿。疏云何攝耶下，第三正明相攝，先徵、此具下釋。釋中文意皆是《佛地論》中之意，細尋可知。十八名相，第五迴向更當廣釋，此但舉於此十五名攝彼十八。其有難者，引經會釋。}@
%{接着讲到，这里互相显现佛净土十八圆满十五摄，所以接下来要讲第四部分，分别阐明义门。其中分为三部分：一是摄十八圆满，二是摄世界成就，三是拣定所宗。第一部分又分为四部分：一是总标，二是列名，三是正摄，四是同异。现在讲第一部分，将这两品的文章共同摄入十八圆满。疏文说“十八”以下，是第二部分列名。文章中没有顺序和圆满的字眼，但是十八个圆满已经具备了：一是显色圆满，二是形色圆满，三是分量圆满，四是方所圆满，五是因圆满，六是果圆满，七是主，八是辅翼，九是眷属，十是任持，十一是事业，十二是摄益，十三是无畏，十四是住处，十五是路，十六是乘，十七是门，十八是依持圆满。疏文说“如何摄耶”以下，是第三部分正明相摄，先用“此具”以下来解释。解释的内容都是《佛地论》中的意思，仔细寻找就可以明白。十八个名相，第五部分迴向中会详细解释，这里只举出这十五个名来摄入那十八个。如果有困难的地方，就引用经文来解释。}%

@{疏劫住轉變十八中無下，第四明同異。通有四種同異，此有二門：一立名同異，如上別對中明二開合同異，亦如上說。然上體及佛住，各攝於二，清淨、莊嚴各攝於三，則四門攝十；餘之八門各攝其一，則十二門以攝十八，即開合異也。三有無異，即是劫住及劫轉變，釋無所以，略有二意：一以彼攝此，謂果攝劫住有剎之果，必有劫住之時分故。事業圓滿攝此轉變，菩薩神通如來作用皆轉變故。二者不用彼攝，何必定須十八圓滿？加於此二以成二十，數正圓滿故，如以六通為十通等。謂劫住窮未來故下，示於二種圓滿之相。四從其無差別下，明通局同異。彼十八事各各不同，今無差別通該十八。由無差別約融攝說，故令十八得圓滿名。則此十四皆約隨宜，由此無差別，故名圓滿無差。既同下，躡跡生難。上云餘十四事皆是隨宜，故稱各各。其無差別稱實而說，令餘圓滿則無差別，非各各義。何以經云各各無差？今答此云所無差別事有多種故者，上經中明塵塵剎剎佛佛生生皆悉融攝，事事相望即云一一，各各融攝即是無差。}@
%{疏文说“劫住转变十八中无”以下，是第四部分讲同异。通有四种同异，这里有两个门：一是立名同异，就像上面分别对照中讲的二开合同异，也像上面说的那样。但是上体和佛住，各自摄入两个，清净、庄严各自摄入三个，那么四门摄十；其他的八门各自摄入一个，那么十二门就摄入十八，这就是开合异。三是有无异，就是劫住和劫转变，解释没有原因，大致有两个意思：一是用彼摄此，意思是果摄劫住，有剎的果，必然有劫住的时间分。事业圆满摄此转变，菩萨神通如来作用都转变。二是不用彼摄，为什么一定要十八圆满？加上这两个就变成二十，数字正好圆满，就像用六通作为十通一样。意思是说劫住穷尽未来，以下就展示了两种圆满的相。四是从其无差别以下，明通局同异。那十八件事各不相同，现在无差别通摄十八。由于无差别约融摄来说，所以让十八得圆满名。那么这十四个都约随宜，由此无差别，所以叫做圆满无差。既然同，以下就踏着痕迹生出难题。上面说其他的十四件事都是随宜，所以叫做各各。其无差别称为实而说，让其他的圆满就无差别，不是各各的义。为什么经文说“各各无差”？现在回答说“所无差别事有多种故”：上面经文中讲尘尘剎剎佛佛生生都悉融摄，事事相望就说一一，各各融摄就是无差。}%

@{疏若將此十對成就品下，第二攝〈成就品〉。攝前十八，共以二品皆為能攝。今此對前，自分能所而得互攝。疏恐責繁不能具出，抄須盡理一一示之。此〈華藏品〉攝〈成就品〉者，此中趣入攝彼起具因緣及清淨二事，以趣入即三解脫門，可為剎因令剎淨故。此中力持攝餘三事，謂佛出、劫住及劫轉變，以力持即是廣大法喜，無佛從何得法喜耶？況有佛持。若佛不出，但以食持。若佛出世，即有法持。若以食持，住時即少；若用法持，住劫則長。二種力持皆通轉變，法持則染變為淨，食持則淨變為染，故《俱舍》說三災起時有二種因：一耽著美味、二者懶墮，故以食持淨變為染。上以此二攝於彼五，五事全同故十具矣。若以〈成就〉攝〈華藏〉者，上以此二門攝於彼五，則以彼五攝於此二，此餘三事謂方所、分齊并及行列，彼何攝耶？即五同中依住、形狀二事所攝，以但有依住則有方所及行列故，但有形狀則有分齊。則以彼七攝此五事，五事全同，則十亦具故。於二處各舉十事無所不收，巧顯多端故互隱顯，理實互出為顯十八。}@
%{疏文说“若将此十对成就品”以下，是第二部分摄《成就品》。摄入前面的十八，共同用这两品都是能摄。现在这里对照前面，分别出能所而得互相摄。疏文担心责备繁杂不能全部列出来，抄录必须要尽理一一展示。这里《华藏品》摄《成就品》，意思是说这里趣入摄入那里起具因缘及清净两件事，因为趣入就是三解脱门，可以作为剎因令剎净。这里力持摄入其余三件事，意思是说佛出、劫住及劫转变，因为力持就是广大法喜，没有佛从哪里得法喜呢？何况是有佛持。如果佛不出，就只用食持。如果佛出世，就有法持。如果用食持，住的时间就少；如果用法持，住劫就长。两种力持都通转变，法持就染变为净，食持就净变为染，所以《俱舍论》说三灾起时有两种原因：一是耽著美味，二是懒堕，所以用食持净变为染。上面用这两个摄入那五个，五件事完全相同，所以十个就具备了。如果用《成就品》摄《华藏品》，上面用这两个门摄入那五个，那么就用那五个摄入这两个，这里其余三件事，意思是说方所、分齐并及行列，那里如何摄呢？就是五同中依住、形狀两件事所摄，因为只有依住就有方所及行列，只有形狀就有分齐。那么用那七个摄入这五个，五件事完全相同，所以十个也具备了。在两个地方各举十件事，无所不收，巧妙显现多端，所以互相隐显，道理确实互相显现，是为了显现十八。}%

@{疏又上諸文下，第三揀定所宗，可知。}@
%{疏文说“又上诸文”以下，是第三部分拣定所宗，可以知道。}%

@{疏此彼相入亦頌趣入者，故上疏中釋趣入義，以為此解。於中有二：先略屬偈文、後皆入而無入下通釋。二偈入無入言，唯前偈中有義通後偈，故致皆言。總有三意：初一反釋，通緣起相由及法性融通二門。約緣起門者，凡緣起法要有三義：一諸緣各異義、二互遍相資義、三俱存無礙義。今云入則壞緣起者，反釋不入。入則失緣，則無諸緣各異之義。言不入則壞性用者，反釋入義。則不得不入，不入則不得力用交徹，故無互遍相資之義，則壞用也。若具入不入，則俱存無礙，成緣起門。言法性融通門者，即性之一字。凡法性融通，要不壞相而即真性，入則壞緣起者無可相入，不入則壞性者則性不遍一切法，故由不壞相而能普遍方是法性融通義也。二又要由不入方能入耳者，即順釋也。亦通二門，唯就相說。若約緣起門，要由諸緣歷然不入，方能相資遍相入耳。若約法性融通門者，要由事相歷然，方隨理融入一切法，故說若唯約理無可即入。三又約體空下，亦順明，而雙約性相。上第一義，相即不入、性即能入。今此一義，獨相獨性俱不能入，要二相融方能入，故言若約體空則無來無入者，是若唯約性無可即入義。言約相不壞如本無差者，即若唯約事不能即入。上二皆是不入之義。言以性融相故得互入者，即釋入義，是顯正義。謂不異理之一事全攝法性時，令彼不異理之多事隨所依理，皆於一中同時現等。一事攝理既爾，多事攝理亦然。則一事隨所依理，皆於多中同時頓現，故得互入，是為法性融通門。如義分齊。}@
%{疏文说“此彼相入亦颂趣入者”，所以上面疏文中解释趣入义，就是为了解释这个。这里有两种解释：先简单地归属偈文，后面“皆入而无入”以下通释。这两句偈文“入无入”的字眼，只有前一句偈文中有意义通后一句偈文，所以都这样说。总共有三个意思：第一是反释，通缘起相由及法性融通两个门。约缘起门，凡缘起法要有三个义：一是诸缘各异义，二是互遍相资义，三是俱存无碍义。现在说“入则坏缘起”，是反释不入。入则失缘，就没有诸缘各异的义。说“不入则坏性用”，是反释入义。就不得不入，不入就不得力用交彻，所以没有互遍相资的义，就坏用。如果具入不入，就俱存无碍，成就缘起门。说“法性融通门”，就是“性”这个字。凡法性融通，要不坏相而即真性，入则坏缘起就没有可相入，不入则坏性，那么性就不遍一切法，所以由不坏相而能普遍，才是法性融通义。第二是要由不入方能入耳，就是顺释。也通两个门，只是就相来说。如果约缘起门，要由诸缘历然不入，才能相资遍相入耳。如果约法性融通门，要由事相历然，才能随理融入一切法，所以说如果只约理，就不可即入。第三又约体空以下，也是顺明，而双约性相。上面第一义，相即不入，性即能入。现在这一义，独相独性都不可入，要二相融才能入，所以说“若约体空则无来无入”，就是如果只约性不可即入义。说“约相不坏如本无差”，就是如果只约事不能即入。上面两个都是不入的义。说“以性融相故得互入”，就是解释入义，是显正义。意思是说，不异理的一件事全摄法性时，令彼不异理的多事随所依理，都于一中同时现等。一事摄理既尔，多事摄理亦然。则一事随所依理，都于多中同时顿现，所以得互入，是为法性融通门。如义分齐。}%
@{疏海能有華故受華名者，以海名無邊妙華光故。如蓮華池，池受華名。華依於海取海底稱者，海以摩尼王幢為底，故華名摩尼王莊嚴。如泥中華，華受泥稱。疏但有二百一十者，第一層一佛剎塵數世界；第二層二佛剎，一上加二為三；第三層加三為六；第四層加四為十；第五層加五成十五；第六層加六成二十一；第七層加七成二十八；第八層加八成三十六；第九層加九成四十五；第十增加十為五十五。下十增有五十五，上十層一一漸加，算數亦有五十五，而各有十，謂十一十二十三十四等。上十層更有一百，都有一百五十五。并下層五十五，故有二百一十矣。問：既有二十層，何以但云十九佛剎為主剎耶？答：以最下一層但云一世界，非一佛剎塵數世界，故云從此一界去，云此上過一佛剎微塵數世界至第二層故，二層共有一佛剎塵數剎耳。如竪二千錢為二十百，最下取一錢，如最下一剎，此上過一百錢為第二層，方共一百爾。此上過一百至第三層，方是二百。至二十層，方有一千九百文耳。故二十層成十九佛剎，思之。疏下當會釋者，即第三會能繞所繞類結之耳。}@
%{因为大海有光明，所以叫它海，因为大海的光明无边无际，像光明一样美丽。就像莲花池，因为有莲花，所以叫它莲花池。莲花依附于大海，就用大海的底部来称呼它，而大海的底部是摩尼宝幢，所以叫它摩尼宝幢庄严。就像泥土中的莲花，就用泥土来称呼它。经文里说有二百一十层，第一层是一佛刹尘数世界；第二层是二佛刹，第一层加二等于三；第三层加三等于六；第四层加四等于十；第五层加五等于十五；第六层加六等于二十一；第七层加七等于二十八；第八层加八等于三十六；第九层加九等于四十五；第十层加十等于五十五。下面的十层加起来是五十五，上面的十层一层一层地增加，算起来也是五十五，并且各有十，就是十一、二十、三十、四十等等。上面的十层再加一百，总共是一百五十五。加上下面的五十五层，总共是二百一十。有人问：既然有二十层，为什么只说十九佛刹为主刹呢？回答：因为最下面一层只说一个世界，不是一佛刹尘数世界，所以说从这一界开始，说从这里往上经过一佛刹微尘数世界到第二层，所以两层加起来是一佛刹尘数刹。就像竖起两千文钱，一共是二十百，最下面取一文钱，就像最下一刹，从这里往上经过一百文钱，就是第二层，一共是一百。从这里往上经过一百到第三层，就是二百。到第二十层，才是有一千九百文。所以二十层组成十九佛刹，仔细想想。下面应该如何解释呢？就是第三会能绕所绕类结之耳。}%

@{疏六眷屬者，即經中云種種安布種種莊嚴，是辯眷屬剎相狀耳。}@
%{六眷属，就是经文里说的种种安布种种庄严，是辩论眷属刹的相状而已。}%

@{疏天為圓穹者，外典說天或謂有形，故云天形穹隆其形如𨫼，故天圓地方。若《莊子》云天者自然也，則無形質。}@
%{经文说天是圆形的，外道说天可能是有形的，所以说天形穹隆，它的形状像一个圆形的盖子，所以天圆地方。如果像《庄子》说的天是自然，那么就没有形质。}%

@{疏亦如法華云：梵王為眾生之父者，即第六經〈藥王本事品〉中云譬如大梵天王，為一切眾生之父。此經亦復如是，為一切眾生之父。以梵王劫初時生，後有諸天下降梵王，凡夫皆悉妄計梵王為父。諸經論皆破為非，是外道計。今《法華經》，如來自引以譬《法華》，豈佛不知是父為妄？故是世尊隨俗說耳。今亦隨俗說天有形，於理何違？然今疏非不許靜法之見，但己著在經小有可通，即為會釋，不欲使人輕毀聖教耳。}@
%{就像《法华经》说的：梵王是众生之父，就是第六经《药王本事品》中说的，譬如大梵天王，是一切众生之父。这部经也是一样，是一切众生之父。因为梵王是在劫初的时候诞生的，后来有诸天降落到梵王那里，凡夫都错误地认为梵王是他们的父亲。所有经论都破斥这是错误的，这是外道的说法。现在《法华经》就像佛陀自己引用来比喻《法华经》，难道佛陀不知道父亲是错误的吗？所以这是世尊随俗的说法而已。现在也随俗地说天有形，在道理上有什么违背呢？然而现在的经文不是不允许静法的观点，只是自己着重在经文里稍微通顺一点，就算解释了，不希望人们轻毁圣教而已。}%

@{疏誤譯洛剎曩者，洛剎曩，此云相也。惡剎攞，此云字也。聲勢相近，故使有誤。梵本是室利跊蹉洛剎曩，合云吉祥海雲相也。}@
%{经文错误地翻译了洛刹曩，洛刹曩，这里的意思是相。恶刹攞，这里的意思是字。发音和意思都很接近，所以就造成了错误。梵文原本是室利跊蹉洛剎曩，合起来就是吉祥海云相。}%

@{疏然此相以為下，疏出古德以吉祥海雲為萬合云萬相者，即結成靜法正義。縱汝吉祥海雲為萬合言萬相，不合云萬字。疏此所結剎定是主剎者，以昔人云：經言此一一世界者，此上二百一十佛剎塵數之剎耳，非此上不可說佛剎塵數之剎也。以二百一十塵數剎為所繞，兩重繞竟方有不可說耳。故立理云：若不將此以會大數，一即此剎種中非唯有不可說剎塵數廣大世界，二即三處說數相違。釋曰：此上意云若所繞已有不可說佛剎塵數，更加兩重繞剎則有眾多不可說佛剎塵數剎也。言三處說數相違者，一是標中有不可說、二中間說但有二百一十三，是結文兩重能繞，初則有不可說、後則有無量不可說，中間則不滿不可說，故相違也。此釋亦似有理。而經此一一言，遠承於前二百一十，殊已隔越。文中既云如是有可不說佛剎微塵數佛剎，即云此一一世界各有十佛剎微塵數廣大世界周匝圍繞，明知合繞前不可說也。又以二百一十為所繞者，前中間說剎但超間，明有二百一十。望其文意，直上十九佛剎塵數之剎，一一各有眾多佛剎圍繞，應有不可說不可說也。何者？且如最下一剎已有一佛剎微塵數佛剎圍繞，向上過一佛剎微塵數世界，方至第二層一剎，有二佛剎微塵數世界圍繞。此第一層向上至第二層中間諸剎，何以無繞？剎若無繞則剎網不成，故知直上一佛剎塵數之剎，一一皆應有繞，不能具說，故有超過舉二十重耳。既最下層一剎有一佛剎塵數剎繞，此上次第二剎更加一剎為能繞，第三亦加一剎，如是漸上至百加百、至千加千、至萬加萬，至滿佛剎塵數。到第二層，還加一佛剎微塵數剎為能繞，故有二佛剎塵數剎繞。如是乃至第二十層，亦復如是，一一漸增，故但直上至一佛剎塵數世界并其能繞，已有眾多佛剎塵數箇佛剎微塵數世界不可知數，且就一期之數云不可說耳，明知所繞定是主剎。若爾，云何不與標文相違？標文但云一剎種有不可說佛剎微塵數世界故。既加兩重能繞，有多多故。答：此有二意。一言不可說者，就主標耳。二者其兩重能繞，並不出不可說剎塵剎中。何者？觀其文意，但是諸剎互為主伴為相繞耳。如百人共聚，一人為主，則九十九人繞之。餘九十九人一一為主時，皆得九十九人繞之。若不爾者，最下一剎已有一佛剎塵數世界圍繞，此能繞剎更有兩重能繞，已有不可說不可說剎塵數剎也。思之。明知互為主伴，則本數不增。而疎言傍去者，經中現說下狹上闊如倒立浮圖，仰安雁齒亦合更說上尖下廣如正浮圖，俯安雁齒則上下櫛比皆悉周滿，間無空處，方為剎網。上下四周皆悉相當。經欲揀別諸重，不能備舉，故且增數說繞剎殊。又欲令斜望相當，故為此說。所以《梵網經》云世界不同，猶如網孔。若但取二百一十以為所繞，殊非得意。疏依此則似譯人文繁理隱者，若言十佛剎但有三字，今云如上所說則有四字，故為文繁。但云如上所說，言不分明，即是理隱。}@
%{然而把这个相作为下面的解释，经文引用古德的解释，把吉祥海云作为万合，说万相，就结成了静法的正意。即使你把吉祥海云作为万合，说万相，也不应该说万字。经文说这里结成的刹一定是主刹，因为古人说：经文里说这个一个世界，就是上面的二百一十佛刹尘数之刹而已，不是上面的不可说佛刹尘数之刹。以二百一十尘数刹为所绕，两重绕完之后才会有不可说。所以立理说：如果不把这个用来解释大数，一是这个刹种中不仅仅只有不可说刹尘数广大世界，二是三个地方说数矛盾。解释说：上面的意思说如果所绕已经有了不可说佛刹尘数，再加上两重绕刹，就有很多不可说佛刹尘数刹。说三个地方说数矛盾，一是标中有不可说，二是中间说只有二百一十三，是结文两重能绕，开始有不可说，后来有无量不可说，中间却不满不可说，所以矛盾。这个解释也似乎有道理。而经文里这句话，远远承接前面的二百一十，已经隔开了。文中既然说如是有不可说佛刹微尘数佛刹，就说这个一个世界各有十佛刹微尘数广大世界周匝围绕，明白知道合绕前面的不可说。又以二百一十为所绕，前面中间说刹只是超过了一点，明白有二百一十。看它的文意，直上十九佛刹尘数之刹，一一各有众多佛刹围绕，应该有不可说不可说。为什么呢？比如最下一刹已经有一佛刹微尘数佛刹围绕，向上经过一佛刹微尘数世界，才到第二层一刹，有两佛刹微尘数世界围绕。这第一层向上到第二层中间的诸刹，为什么没有绕？刹如果没有绕，那么刹网就不会形成，所以知道直上一佛刹尘数之刹，一一都应该有绕，不能全部说出来，所以有超过举二十重。既然最下面一层一刹有一佛刹尘数刹绕，这次上面第二刹再加一刹作为能绕，第三也加一刹，这样逐渐往上加，到一百加一百，到一千加一千，到一万加一万，直到满佛刹尘数。到第二层，再加一佛刹微尘数刹作为能绕，所以有两佛刹尘数刹绕。这样一直到第二十层，也是一样，一层一层地增加，所以只直上到一佛刹尘数世界并其能绕，已经有了很多佛刹尘数个佛刹微尘数世界不可知数，况且就一期的数说不可说，明白知道所绕一定是主刹。如果是这样，怎么不和标文矛盾？标文只说一刹种有不可说佛刹微尘数世界。既然加了两重能绕，就有多多。回答：这里有两个意思。一是说不可说，就主标而已。二是它的两重能绕，并没有超出不可说刹尘刹中。为什么呢？看它的文意，只是诸刹互相为主伴而相绕而已。就像一百个人聚集在一起，一个人为主，那么九十九个人绕着他。剩下的九十九个人一个个为主的时候，都得到九十九个人绕着他。如果不是这样，最下一刹已经有一佛刹尘数世界围绕，这个能绕刹还有两重能绕，已经有了不可说不可说刹尘数刹。仔细想想。明白知道互相为主伴，那么本数就不会增加。而经文说旁边去，经文里现在说下面窄上面宽，像倒立的浮图，仰安雁齿，也应该再说上面尖下面宽，像正浮图，俯安雁齿，那么上下栉比都周满，中间没有空处，才是刹网。上下四周都互相相当。经文想要区别诸重，不能全部列举，所以就增加数目，说绕刹不同。又想要让斜着看也相当，所以这样说。所以《梵网经》说世界不同，就像网孔。如果只取二百一十作为所绕，就完全不是经文的意思。经文依此，就好像翻译文繁理隐，如果说十佛刹只有三个字，现在说如上所说，就有四个字，所以是文繁。只是说如上所说，话语不分明，就是理隐。}%
@{疏若依前義則譯者之妙，能繞所繞其數既多，但云如上則言省略，故云妙耳。雖有二釋，疏意存第二釋，但用十佛剎塵數而為能繞，為順經宗明無盡故、前後體勢類皆然故。餘如疏文，細尋可見。}@
%{如果按照前面的意思来解释，译者的妙处在于能够绕来绕去，其数量很多，但如果像上面那样说，就省略了，所以说妙。虽然有两种解释，但疏解的意图在于第二种解释，只是用十佛刹尘数来作为能够绕来绕去，因为这样才能顺应经宗说明无穷尽，前后体势也都是这样的。其他的就如同疏解的文字，仔细寻味就能明白。}%

@{疏俱舍云者，略其義耳。具足頌云東毘提訶洲，其形如半月，三邊如贍部，南邊三百半。南贍部如車，三邊各二千，南邊三百半。西瞿陀尼洲，其相圓無缺，逕二千五百，周圍此三倍。北俱盧畟方，面各二千等。東則北闊南狹，餘可知。故結云四洲相殊。從今云如者，上舉論為問，今為會釋。言全似此界者，此四洲安布是一佛居，今此世界同此四洲之界耳。}@
%{疏解俱舍论的时候，只是略述其意思。完整的颂文说，东毗提诃洲，形状像半个月亮，三边像赡部洲，南边是三百半。南赡部洲像车轮，三边各有两千，南边是三百半。西瞿陀尼洲，形状圆满无缺，直径两千五百，周长是直径的三倍。北俱卢洲，四面各有两千。东边是北边宽南边窄，其他的可以类推。所以总结说四洲相差很大。从现在开始说“如”字，上面举出论点作为问题，现在就来解释。说完全像这个世界的，是指这四洲的安布是一个佛所住的地方，现在这个世界和这四洲的世界是一样的。}%

@{疏此中文無標結大數等者，例中間海，如第八經末。第十經即以正喻依者，以眾生身喻種種剎故，亦是以因喻緣者故。下六地云業為田，識為種，謂心即名言種，為親因緣，名之為因。業如增上緣，名之為緣。餘如疏釋。疏三一偈雙明心業者，標也。行即是業，故釋也。以心顯，故不釋。謂隨其心淨則佛土淨，是由心異見剎不同。若行十善則見命不中夭，生於大富梵行之國，是隨業異見剎不同。此即雙舉因緣，亦雙明王所。言亦喻眾生同處異見者，佛本無二，見銀見金；剎本是一，見淨見穢。故螺髻所見如第六天宮，身子所見丘陵坑坎。疏初一麁壞細存等者，所現雖敗惡，即麁壞也，是變化土。其處常堅固，細存也，即自他受用。上略屬經文，下出所以。壞由惡業者，《法華》云是諸罪眾生，以惡業因緣，過阿僧祇劫，不聞三寶名。言存由二因者，標也。一約佛者，即自受用土。二善業者，即他受用，兼變化淨。以業不同，同處見異。故《法華》云諸有修功德，柔和質直者，則皆見我身，在此而說法。}@
%{疏解中没有标注大数等等，例如中间的海，就像第八经的末尾。第十经就是以正喻来依附，因为用众生的身来比喻种种刹，也是用因来比喻缘。下面六地中说业是田，识是种，意思是说心就是名言种，是亲因缘，叫做因。业如同增上缘，叫做缘。其他的就如同疏解的解释。疏解第三一偈双明心业，是标注。行就是业，所以是解释。用心来显现，所以不解释。意思是说，随着心净佛土就净，是因为心不同，所见到的刹也不同。如果行十善，就会看到命不中夭，生于大富梵行之国，这是随着业不同，所见到的刹也不同。这就是双举因缘，也是双明王所。说也比喻众生同处异见，佛本无二，看到的是银看到的是金；刹本是一，看到的是净看到的是秽。所以螺髻看到的是像第六天宫，身子看到的是丘陵坑坎。疏解开头说“粗坏细存”等等，所呈现的虽然是败恶，就是粗坏，是变化土。其地方常坚固，细存，就是自他受用。上面略述经文，下面说出原因。坏是因为恶业，《法华经》中说“是诸罪众生，以恶业因缘，过阿僧祇劫，不闻三宝名”。说存是因为两种原因，是标注。一是约佛，就是自受用土。二是善业，就是他受用，兼变化净。因为业不同，同处见异。所以《法华经》中说“诸有修功德，柔和质直者，则皆见我身，在此而说法”。}%

@{疏故法華下，引證。我淨土不毀，證自受用，成上約佛。天人常充滿，證他受用等，成上善業。如次證上，故義引經文。若具引者，經云眾生見劫盡，大火所燒時，我此土安隱，天人常充滿。園林諸堂閣，種種寶莊嚴，寶樹多華果，眾生所遊樂。諸天擊天鼓，常作眾伎樂，雨曼陀羅華，散佛及大眾。我淨土不毀，而眾見燒盡，憂怖諸苦惱，如是悉充滿。即云是諸罪眾生等，次云諸有修功德等。}@
%{疏解因此在《法华经》下面，引用证明。“我净土不毁”，证明自受用，成就上面约佛。“天人常充满”，证明他受用等等，成就上面善业。依次证明上面，所以意思引用经文。如果完整引用的话，经文说“众生见劫尽，大火所烧时，我此土安隐，天人常充满。园林诸堂阁，种种宝庄严，宝树多华果，众生所游乐。诸天击天鼓，常作众伎乐，雨曼陀罗华，散佛及大众。我净土不毁，而众见烧尽，忧怖诸苦恼，如是悉充满”。就是说“是诸罪众生”等等，接着说“诸有修功德”等等。}%

@{疏然滅雖不俱下，釋成上義，結歸難思，即叡公意。一滅一存，故曰不俱。不離滅處有存，故曰起必同處，如人於餓鬼火處見水，餓鬼於人水處見火。雖曰同處而恒相無者，滅中無存、存中無滅，亦如羅剎宮殿與人宮殿，同在一處亙不相見。他受用土亦復如是，若自受用，故是遍周，不即三界、不離三界。故《法華》云不如三界，見於三界。若法性土，又起滅常如。疏故難思者，結釋經文劫燒不思議，謂不可作存滅染淨而思矣。疏世相不同等者，以法性土對他受用及變化土也。}@
%{疏解说，灭虽然不俱下，解释成就上面的意思，总结归于难思，这就是叡公的意思。一灭一存，所以说“不俱”。不离开灭的地方有存，所以说“起必同处”，就像人饿鬼火处见水，饿鬼人水处见火。虽然说同处，但恒常不相见，灭中无存，存中无灭，也像罗剎宫殿和人宫殿，同在一处却互相不见。他受用土也是这样，如果是自受用，就是遍周，不即三界，不离三界。所以《法华经》中说“不如三界，见于三界”。如果说法性土，又是起灭常如。疏解说“难思”是因为总结解释经文劫烧不可思议，意思是说不可用存灭染净来思量。疏解说“世相不同”等等，是用法性土对比他受用和变化土。}%

@{毘盧遮那品第六}@
%{毘盧遮那品第六}%

@{疏此後更有大劫於理無違者，此遮救也。謂靜法云：準下文，大劫有恒河沙數小劫。人壽二小劫初，佛壽五十億歲。威光歷事三佛，轉報生天。今云最初劫中有十須彌山塵數佛者，為彼剎中更有多箇大劫，此初大耶？為諸小劫中取小初耶？釋曰：上引文案定，雙開二關。次云：若就小劫初，不應威光一報之中但遇三佛。若就大劫，一剎之中寧有多大？釋曰：雙釋二關。謂人壽二小劫，一小劫中有須彌山塵數佛故，不應一報但遇三佛。言寧有多大者，如一賢劫則無多大。次云：故知此文最初劫之三字，應迴云劫最初。仍移此三字於後行出興於世其字之下，即無過也。釋曰：此立理，具足迴文，合云彼勝音世界中，有十須彌山微塵數如來出興於世，其劫最初第一佛號一切功德山須彌勝雲也。此正甚善。今不欲繁舉出經之過，強以理通最初劫言耳。云更有大者，義當中劫，順靜法意言有大耳。如賢劫有二十增減為中劫，第十五劫有九百九十四佛出，則一劫中容多佛矣。但彼淨劫時長，故一劫中有十須彌山塵數佛矣。然不欲斥經不急修行，故存略理通，非斥淨法正不當也。}@
%{疏解说，此后更有大劫，于理无违，这是遮救。意思是说，静法说：根据下文，大劫有恒河沙数小劫。人寿二小劫初，佛寿五十亿岁。威光历事三佛，转报生天。现在说最初劫中有十须弥山尘数佛，是彼刹中还有很多个大劫，这个是初大劫吗？还是在诸小劫中取小初劫呢？解释说：上面引用文案确定，双开两个关口。接着说：如果从小劫初开始，就不应该威光一报之中只遇到三佛。如果从大劫开始，一刹之中难道有多大？解释说：双释两个关口。意思是说，人寿二小劫，一小劫中有须弥山尘数佛，所以不应该一报之中只遇到三佛。说“难道有多大”是指像一贤劫就没有多大。接着说：所以知道此文“最初劫”的“三”字，应该回文说“劫最初”。再把这“三”字移到后面一行“出兴于世”的“其”字下面，就没有错误了。解释说：这是立理，具足回文，合起来说“彼胜音世界中，有十须弥山微尘数如来出兴于世，其劫最初第一佛号一切功德山须弥胜云也”。这才是最好的。现在不想繁举出经的过失，强着用理来通“最初劫”的说法。说“更有大者”，意思是说中劫，顺应静法的意思说有大。就像贤劫有二十增减为中劫，第十五劫有九百九十四佛出，那么一劫中可以容纳很多佛了。只是彼净劫时间很长，所以一劫中有十须弥山尘数佛。但是不想斥责经文，也不急于修行，所以保留略理通，并不是斥责静法不正确。}%
@{疏略有十相者，下結文云大同經初，即教主難思十身相也。初一即法身，經以身智無礙而為法身，疏更融色相等為一法身，以初身為總故。法無不在本自普周，即釋經其身周普是法性身。次云智與理冥故等彼真界者，釋經等真法界，此是報身亦如智也。故《金光明》云唯如如及如如智獨存，為法身故。能令色相下，以真身周故，令應用亦周。吾今此身即是常身，法身故也。則以三身圓融為一真法身矣。下九別說。二者悲相，即意生身。三成相，即菩提身。理行時處為道場，並如經初。四色相，即福德身，故上經云三世所行眾福大海悉以清淨，是故妙色為福之果。上經又云不可思議大劫海，供養一切諸如來，普以功德施群生，是故端嚴最無比。五勝相，即威勢身。六貴相，即相好莊嚴身。且順三乘，云過聖帝。《俱舍》頌云相不正圓明，故與佛非等。此釋輪王相。今是世尊，故云分明，實具十蓮華藏微塵數相也。七應相，即力持身。如為龍留影，力持不滅。八無礙相，即願身。上經云毘盧遮那佛，願力周法界，一切國土中，常轉無上輪。故咸目覩。九化相，即化身。十吉祥相，即智身，正在智光，傍兼身光耳。是知此經引昔因緣，亦皆圓妙。}@
%{疏略地讲有十种相，下面总结文章说大同经开头，就是教主难思的十种身相。第一个就是法身，经文中用身智无碍来表达法身，疏文中进一步融合色相等为一体的法身，以第一个身作为总括。法无处不在，本来就遍布一切，这就是解释经文，其身遍布一切，是法性身。接下来说智与理冥合，所以等同于彼真界，解释经文等同于真法界，这就是报身，也如同智一样。所以《金光明经》说，只有如如和如如智存在，为了法身。能够使色相下降，因为真身周遍，使应用也周遍。我现在的这个身体就是常身，因为是法身。这样以三身圆融为一体的真法身。下面九种分别说。第二个是悲相，就是意生身。第三个是成相，就是菩提身。理行时处作为道场，如同经文开头。第四个是色相，就是福德身，所以上面经文说三世所行的众福大海，都以清净，所以妙色是福的果报。上面经文又说不可思议的大劫海，供养一切诸如来，普遍以功德施与众生，所以端严最无与伦比。第五个是胜相，就是威势身。第六个是贵相，就是相好庄严身。并且顺应三乘，说超过圣帝。《俱舍论》颂云说相不端正圆明，所以与佛不平等。这是解释轮王相。现在是世尊，所以说分明，确实具备十个莲华藏微尘数的相。第七个是应相，就是力持身。如同龙留下的影子，用力保持不灭。第八个是无碍相，就是愿身。上面经文说毗卢遮那佛，愿力周遍法界，一切国土中，常转无上法轮。所以众人都能看见。第九个是化相，就是化身。第十个是吉祥相，就是智身，正在智光之中，旁边兼有身光而已。由此可知，这篇经文引述过去的因缘，也都是圆满妙法。}%

@{疏一者生福及不動業，以施忍智三而為善根者，業有三種：一惡業，即三不善根所生，今所不明。疏列三業，即三善根所生。三善根者，即無貪、無瞋、無癡。今非但不著有境，兼能惠施成無貪根。非唯於苦無恚，兼行忍辱，故成無瞋根。非唯於境明了，增修慧解，是無癡根。有此三根，唯出生欲色無色故，為福不動根。然其三根，依《唯識論》各別有性，善十一攝，無貪以於有有具無著為性，無瞋以於苦苦具無恚為性，無癡以於諸理事明解為性。通唯善惠，各別有性。今依《集論》第一，以惠為無癡性。《唯識》意會以惠為無癡之果，故施忍二亦從果名，由無貪瞋故成施忍。所以疏云以施忍惠以為其根。二信等根，下當廣說。疏三求無上慧，以四等不放逸五法為根者，《涅槃經》云皆歎慈悲為菩薩根本。有慈悲心必須喜捨不放逸者，是精進無貪等。三於所斷修防非為性，假立為一故。《涅槃》說不放逸根，根深難拔。由不放逸，策前四等得一切智，故為根也。四通說善根下，即上三類之通性也。}@
%{第一个是生福和不动业，以施、忍、智三者为善根。业有三种：一、恶业，就是三不善根所生，现在所不明白。疏文中列出三业，就是三善根所生。三善根，就是无贪、无瞋、无痴。现在不仅不执着于有境，还能惠施，成就无贪根。不仅对苦没有瞋恚，还能行忍辱，所以成就无瞋根。不仅对境明了，还能增进慧解，这就是无痴根。有这三根，只生出欲界、色界、无色界，所以是福不动根。然而这三根，根据《唯识论》，各有各的特性，善十一摄，无贪以对有有具无著为特性，无瞋以对苦苦具无恚为特性，无痴以对诸理事明解为特性。通称唯善惠，各有各的特性。现在根据《集论》第一，以惠为无痴的特性。《唯识论》意会以惠为无痴的果报，所以施、忍二者也从果报命名，由于无贪瞋，所以成就施、忍。所以疏文中说以施、忍、惠作为其根。第二信等根，下面要详细说。第三，求无上慧，以四等不放逸五法为根。《涅槃经》说，都赞叹慈悲为菩萨根本。有慈悲心，必须喜舍不放逸，这是精进、无贪等。第三，对所断修防不是特性，假立为一。 《涅槃经》说，不放逸根，根深难拔。由于不放逸，策励前四等，获得一切智，所以是根。第四，通说善根，就是上面三类之共性。}%

@{疏一無明重者自覺智開下，疏文有二：先別明、後結釋。前中，初四離障；五令解脫通益三乘；六未信令信；七令入三賢；八令得初地；九令二地已上得於八地；十已在八地已證無生，諸佛勸起令得九十二地。}@
%{第一个是无明重者自觉智开，疏文中分两个部分：先分别说明，后总结解释。前面，第一个是离四障；第二个是令解脱通益三乘；第三个是未信令信；第四个是令入三贤；第五个是令得初地；第六个是令二地以上得于八地；第七个是已在八地已证无生，诸佛劝起令得九十二地。}%

@{疏此約差別下，第二結釋也。差別結上，明是竪釋對治，結上非三悉檀。若約橫配下，更結異門。橫對前竪，位位通用此十句，故生善見理，對上對治生善，即是為人悉檀。謂發大信解，生勝善根，起見佛心，皆生善也。見理即第一義悉檀，如自覺智開趣一切智，皆見理也。亦應合有隨俗令喜。世界悉檀以益近故，故此中不說橫竪無礙。是此中意四悉檀義，〈問明〉當辯。}@
%{疏文中说，这个是根据差别来总结解释。差别总结上面，说明这是竖着解释对治，总结上面不是三悉檀。如果根据横着配对，再总结不同的门类。横着对照前面的竖着，位位都能运用这十句话，所以生起善见理，对上面的对治生起善，这就是为人悉檀。意思是发大信解，生起胜妙的善根，起见佛心，都是生善。见理就是第一义悉檀，如同自觉智开趣一切智，都是见理。也应该合有随俗令喜。世界悉檀以利益近处的人，所以这里不谈横竖无碍。这就是这里的意思，四悉檀义，〈问明〉应该辩论。}%

@{疏按纓絡本業經下，引經釋成。五百為正，二萬五千為非。於中分二：先奪破、後約教下縱成。前中，言上卷者，即第三〈賢聖觀品〉。彼中敬首菩薩問：云何菩薩學觀名字義相，及心所行法復當云何？佛先答名字，即列三賢十聖等妙之名。次答心所行法，云佛子！汝先言云何心所行法者，所謂十心。一發心住等，廣釋三賢十聖等妙之相。次敬首菩薩復問世尊：從初地至後一地，有果報神變二種法身，一法性法身、二應化法身。為何色相？為何心相？佛答云：先答出世間果報者，從初地至佛地各有二種法身，於第一義諦法流水中從實性生故，實智為法身，法名自體。集藏為身等，兼說淨土。次云：佛子世間果報者，所謂十住銅寶瓔珞銅輪王，百福子為眷屬。生一佛土受佛學行，教化二天下。銀寶瓔珞銀輪王，五百福子為眷屬，生二佛國土中受佛教行，化三天下。金剛寶瓔珞金輪王，千福子為眷屬，入十方佛國土中，化一切眾生，處四天下。歡喜地百寶瓔珞七寶相輪四天王，萬子為眷屬，現百法身，為百佛國土中教十方天子。千寶瓔珞八寶相輪忉利王，二萬子為眷屬。萬寶相瓔珞九寶相輪炎摩天王，眷屬亦然，不可稱數。億寶瓔珞十寶相輪兜率陀天王，眷屬亦然，不可稱數。天光寶瓔珞十一寶相輪化樂天王，眷屬亦然。摩尼寶光瓔珞十二寶相輪他化天王，眷屬亦然。千色龍寶光慧瓔珞十三寶相輪梵天王，眷屬亦然。梵師子寶光瓔珞大應寶相輪光光天王，眷屬亦然。不可思議寶光瓔珞白雲寶相輪淨天王，眷屬亦然。百萬神通寶光瓔珞無畏珠寶相輪淨居天王，眷屬亦然。千萬天色寶光瓔珞覺德寶光相輪三界王，一切菩薩為眷屬。無量功德藏寶光瓔珞千福相輪法界王，一生補處菩薩為眷屬。佛子！是上瓔珞相輪，一切佛及菩薩動止俱遊常隨其身，亦化一切眾生，故有如是果報之數法。釋曰：已上具引經文，於疏易了，明知無過二萬子者。疏按喜見下，以二義證，唯合五百。一所統於城，不統四天下，故非金輪。二既遇三佛，佛出減劫，輪王出增劫，故知非也。疏知離名法者，即《思益經》第一，思益梵天問言：世尊！云何名為菩薩遍行？佛言：能淨身口意業。爾時世尊而說偈云：若身淨無惡，口淨常實語，心淨常行慈，是菩薩遍行。行慈不貪著，觀不淨無恚，行捨而不癡，是菩薩遍行。在聚落空野，及與處大眾，威儀常不轉，是菩薩遍行。知法名為佛，知離名為法，知無名為僧，是菩薩遍行。釋曰：此當第四偈，因便故來。欲釋此偈，令知起盡故。以此一偈人多解釋，今觀經意，三箇知字皆是觀行之人。若能如是知，是菩薩遍行。知法名為佛者，即是真佛法身如來。佛即是法，法即是佛。亦猶如來者，即諸法如義。次應問言：法即是佛，於義已解。何者是法？故次句云知離即是法，以一切法本性離故，心體離念即是覺故。次應問云：法本自離，則無所修。何等有僧？故次解云：知無為名為僧。無為即法，法本自離。由知無為，故得成僧。故《大品》云由知諸法空分別有須菩提等。《金剛經》云一切聖賢皆以無為法而有差別，謂俱學無為，有淺有深乃成差別，非無為法而有差別也。今疏正取知離名法，若不捨法，非知離也。故云法亦應捨，即金剛意，法尚應捨，何況非法。因法得悟，如栰渡人。若不捨法如住舟內，要捨於舟方至彼岸。要忘所捨，方為如實覺悟諸法，為真捨。故《大般若》云般若甚深，知一切法本性離故。又文殊釋云：如佛世尊堪受供養，以於一切法覺實性故。是故經云如實覺一切法大捨。}@
%{疏文中说，根据《璎珞本业经》下面引经解释。五百是正确的，二万五千是错误的。其中分为两部分：先否定破斥，后根据教义下面纵容成就。前面说上卷，就是第三卷《贤圣观品》。其中敬首菩萨问：菩萨如何学习观察名字义相，以及心所行法又当如何？佛陀先回答名字，就列出三贤十圣等妙的名字。接着回答心所行法，说佛子！你先前说如何心所行法，就是所谓的十心。第一个是发心住等，详细解释三贤十圣等妙的相。接着敬首菩萨又问世尊：从初地到后一地，有果报神变两种法身，一个是法性法身，一个是应化法身。为什么色相？为什么心相？佛陀回答说：先回答出世间果报，从初地到佛地各有两种法身，在第一义谛法流水中从实性生起，所以实智是法身，法名是自体。集藏为身等，兼说净土。接着说：佛子，世间果报，就是所谓的十住铜宝璎珞铜轮王，百福子为眷属。生一佛土受佛学行，教化二天下。银宝璎珞银轮王，五百福子为眷属，生二佛国土中受佛教行，化三天下。金刚宝璎珞金轮王，千福子为眷属，入十方佛国土中，化一切众生，处四天下。欢喜地百宝璎珞七宝相轮四天王，万子为眷属，现百法身，为百佛国土中教十方天子。千宝璎珞八宝相轮忉利王，二万子为眷属。万宝相璎珞九宝相轮炎摩天王，眷属亦然，不可称数。亿宝璎珞十宝相轮兜率陀天王，眷属亦然，不可称数。天光宝璎珞十一宝相轮化乐天王，眷属亦然。摩尼宝光璎珞十二宝相轮他化天王，眷属亦然。千色龙宝光慧璎珞十三宝相轮梵天王，眷属亦然。梵师子宝光璎珞大应宝相轮光光天王，眷属亦然。不可思议宝光璎珞白云宝相轮净天王，眷属亦然。百万神通宝光璎珞无畏珠宝相轮净居天王，眷属亦然。千万天色宝光璎珞觉德宝光相轮三界王，一切菩萨为眷属。无量功德藏宝光璎珞千福相轮法界王，一生补处菩萨为眷属。佛子！是上面的璎珞相轮，一切佛及菩萨动止俱游常随其身，也化一切众生，所以有如此果报的数量法。解释说：以上都引述了经文，在疏文中很容易明白，明白知道没有超过二万子的。疏文中说，根据《喜见经》下面，用两个意思来证明，只有五百符合。第一个是统领一座城，不统领四天下，所以不是金轮。第二个是已经遇到三佛，佛出世减劫，轮王出世增劫，所以知道不是。疏文中说，知道离名法，就是《思益经》第一，思益梵天问：世尊！什么叫做菩萨遍行？佛陀说：能够净身口意业。那时世尊就说偈云：如果身净无恶，口净常说实语，心净常行慈，这是菩萨遍行。行慈不贪着，观不净无恚，行舍而不痴，这是菩萨遍行。在聚落空野，以及处在大众中，威仪常不改变，这是菩萨遍行。知道法名是佛，知道离名是法，知道无名是僧，这是菩萨遍行。解释说：这应该对应第四偈，因为方便所以而来。想要解释这偈，让知道起尽。用这一个偈，很多人解释，现在观察经文的意思，三个“知”字都是观行的人。如果能够这样知道，这是菩萨遍行。知道法名是佛，就是真佛法身如来。佛就是法，法就是佛。也如同如来，就是诸法如义。接着应该问：法就是佛，对义理已经明白了。哪一个是法？所以下一句说，知道离就是法，因为一切法本性离，心体离念就是觉。接着应该问：法本来就离，那么就没有什么可修。哪有什么僧？所以接着解释说，知道无为叫做僧。无为就是法，法本来就离。由于知道无为，所以成就僧。所以《大品经》说，由于知道诸法空分别，有须菩提等。《金刚经》说，一切圣贤都以无为法而有差别，意思是共同学习无为，有浅有深才成就差别，不是无为法而有差别。现在疏文中正取知道离名法，如果不舍法，不是知道离。所以说，法也应该舍，就是金刚经的意思，法尚应舍，何况非法。因为法而得到觉悟，如同渡船渡人。如果不舍法，如同住在船内，要舍弃船才能到达彼岸。要忘记所舍，才能够如实觉悟诸法，才是真舍。所以《大般若经》说，般若甚深，知道一切法本性离。又文殊解释说：如同佛世尊堪受供养，因为对一切法觉悟实性。所以经文说，如实觉悟一切法大舍。}%
@{疏智即是體者，智體如日，用如日光。}@
%{智慧就是本体，智慧的本体就像太阳，作用就像阳光。}%
@{日體雖一，能放千光；智體不殊，能照萬境。}@
%{太阳的本体虽然只有一个，却能放出千道光芒；智慧的本体也一样，能照亮万千境界。}%
@{又日光無二，所照物殊；智光無差，隨境分照。}@
%{阳光没有区别，照射的物体却不同；智慧的光芒也没有差别，随着境界的不同而照射。}%

@{疏一正定等者，謂等取邪定、不定聚故。}@
%{解释说“一正定等”，指的是等同于邪定、不定聚。}%
@{善惡等者，等取無記。}@
%{善恶等同，指的是等同于无记。}%
@{三總收為二。}@
%{三者总归为二。}%
@{四二位下，融而為一。}@
%{四位、二位往下，融汇为一。}%

@{疏謂後後因果皆入初心者，總釋也。}@
%{解释说“后后因果皆入初者”，是总的解释。}%
@{六位相望，故成後後五位為因，妙覺為果。}@
%{六位互相望，所以构成后五位为因，妙觉为果。}%
@{又位位之中亦有因果，如十地中調柔果等。}@
%{而且每个位中也有因果，就像十地中的调柔果等等。}%

@{疏若修途至於初步者，即肇公《不遷論》。}@
%{解释说“若修途至于初步者”，就是肇公的《不迁论》。}%
@{論云是以如來功流萬古而常存，道通百劫而彌固，成山假就於始簣，修途託至於初步者，果以功業不可朽故也。}@
%{论中说：“所以如来的功德流传万古而常存，道通百劫而弥固，成山假就于始簣，修途托至于初步者，果以功业不可朽故也。”}%
@{彼論意云：物各性住故無往來。}@
%{那篇论的意思是：万物各具本性，所以没有来去。}%
@{今雖引文，用意少別。}@
%{现在虽然引用了这句话，用意却略有不同。}%
@{此云本出《莊子》千里之途在於足下，其猶滔滔之水本於濫觴。}@
%{这里说“千里之途在于足下”，这句话出自《庄子》，就像滔滔江水源于滥觞一样。}%
@{合抱之木生自毫末，後由初得故曰在初。}@
%{合抱的大树生长于毫末，后来因为从最初得到，所以说“在初”。}%
@{學者祿在其中矣，意亦同於上，即《論語》子張學干祿，子曰：多聞闕疑，慎言其餘則寡尤。}@
%{学者“禄在其中矣”，意思也和上面一样，就像《论语》中子张问学干禄，孔子说：“多闻阙疑，慎言其餘则寡尤。”}%
@{多見闕殆，慎行其餘則寡悔。}@
%{多见阙殆，慎行其餘则寡悔。}%
@{言寡尤、行寡悔，祿在其中矣。}@
%{说寡尤、行寡悔，禄就在其中矣。}%
@{注曰：干，求也。祿，位也。}@
%{注曰：干，就是求。禄，就是位。}%
@{雖未得祿，得祿之道也，故得祿在後。}@
%{虽然还没得到禄，但得到了得到禄的方法，所以得到禄在后面。}%
@{由學而能得，故居學中。}@
%{因为通过学习才能得到，所以居于学习之中。}%
@{此上一義，通諸經論。}@
%{以上这一义理，贯通于所有经论。}%

@{疏菩提直心等者，即《起信論》法性宗中實教之意。}@
%{解释说“菩提直心等”，就是《起信论》法性宗中实教的意思。}%
@{然菩提心總有三心，今但直心中攝，以直心正念真如，真如即《起信》生滅真如二門之一，故云真如門內。}@
%{但是菩提心总共有三种心，现在只摄取直心，用直心正念真如，真如就是《起信论》中生灭真如二门之一，所以说真如门内。}%
@{然此二門者，各總攝一切法盡，唯取真如謂一切法。}@
%{但是这两门，各自总摄一切法，只取真如，就叫做一切法。}%
@{及後後諸德皆依真如，真如無二通為諸法之體。}@
%{以及后后的所有功德都依于真如，真如无二，通称为诸法的本体。}%
@{今菩提心正念真如，故能攝也。}@
%{现在菩提心正念真如，所以能够摄取。}%

@{疏三者三德開顯前後圓融者，即別教一乘圓融義也。}@
%{解释说“三者三德开显前后圆融”，就是别教一乘圆融的义理。}%
@{不同餘義。}@
%{不同于其他义理。}%
@{言三德開者，即〈發心功德品〉，初發心時得如來一身無量身，則法身開顯得究竟智慧，得一切智慧光明則般若開顯，不於諸法少有所得，即以心離妄取寂照雙流故、解脫開顯故。}@
%{说三德开，就是《发心功德品》，初发心时得到如来一身无量身，那么法身开显得到究竟智慧，得到一切智慧光明，那么般若开显，不于诸法少有所得，就是以心离妄取寂照双流故、解脱开显故。}%
@{此心中無德不攝，因該果海並在初心，從初發心時便成正覺，即〈梵行品〉文。}@
%{此心中无德不摄，因该果海都在初心，从初发心时便成正觉，就是《梵行品》的文字。}%
@{言初後圓融者，以初是即後之初，後是即初之後。}@
%{说初后圆融，就是以初是即后的初，后是即初的后。}%
@{以緣起法離初無後、離後無初，故舉初攝後。}@
%{以缘起法离初无后、离后无初，所以举初摄后。}%
@{若約法性融通，一切因果不離心性，契同心性無德不收。}@
%{如果约法性融通，一切因果不离心性，契同心性无德不收。}%
@{以一切法隨所依性，皆於初心頓圓滿故。}@
%{以一切法随所依性，都于初心顿圆满故。}%
@{故〈梵行品〉云若諸菩薩能與如是觀行相應，於諸法中不生二解，一切佛法疾得現前。}@
%{所以《梵行品》说：“若诸菩萨能与如是观行相应，于诸法中不生二解，一切佛法疾得现前。”}%
@{初發心時即得阿耨多羅三藐三菩提，知一切法即心自性，成就慧身不由他悟。}@
%{初发心时即得阿耨多罗三藐三菩提，知一切法即心自性，成就慧身不由他悟。}%
@{如玄文已明，下當更說。}@
%{如玄文已明，下面当再讲。}%

@{疏三大智智明者，經中清淨眼是總相。}@
%{解释说“三大智智明”，经中清净眼是总相。}%
@{此眼何見？見心三大。}@
%{这眼见什么？见心的三大。}%
@{疏中囑經，唯配二大，略無用大，用即智攝故。}@
%{疏中嘱经，只配了二大，略无用大，因为用即智慧摄取故。}%
@{從智慧光明遍照法界義故者，即暗引《起信》，證普光明為相大義，即《起信》釋生滅門中所顯義大雙明體相之文。}@
%{从智慧光明遍照法界义故，就是暗中引《起信论》，证普光明为相大义，就是《起信论》解释生灭门中所显义大双明体相的文字。}%
@{論云復次真如自體相者，一切凡夫聲聞緣覺菩薩諸佛無有差別，非前際生非後際滅，畢竟常住。}@
%{论中说：“复次真如自體相者，一切凡夫声闻缘觉菩萨诸佛无有差别，非前际生非后际灭，毕竟常住。”}%
@{釋曰：上釋體大，今不引之，以法界為體義易知故。}@
%{释曰：上面解释了体大，现在不引它，因为以法界为体义容易知道故。}%
@{論云從本已來性自滿足一切功德，所謂自體有大智光明義故、遍照法界義故、真實識知義故、自性清淨心義故、常樂我淨義故、清涼不變自在義故。}@
%{论中说：“从本已来性自满足一切功德，所谓自體有大智光明义故、遍照法界义故、真实识知义故、自性清净心义故、常乐我净义故、清凉不變自在义故。”}%
@{釋曰：上之六句皆是相大，一本覺智明義、二本覺顯照諸法義、三照時無倒義、四體離惑染義、五性德圓備義、六性德無遷義。}@
%{释曰：上面的六句都是相大，一是本觉智明义、二是本觉显照诸法义、三是照时无倒义、四是体离惑染义、五是性德圆备义、六是性德无迁义。}%
@{今不引後四，而引前二有智遍照，證以普光明為相大義。}@
%{现在不引后面四句，而引前面两句有智遍照，证以普光明为相大义。}%
@{恐人以法界為所照、普光明為能照，故引此文。}@
%{恐怕有人以法界为所照、普光明为能照，所以引这段文字。}%
@{相大本有，則皆所照，以淨眼智明為能照耳。}@
%{相大本来就有，那么都是所照，以清净眼智明为能照而已。}%
@{從蘊恒沙下，釋經藏字具二藏義。}@
%{从“蕴恒沙”下，解释“经藏”字具有二藏义。}%
@{蘊恒沙德，即不空藏。}@
%{蕴恒沙德，就是不空藏。}%
@{妄惑本空，即是空藏。}@
%{妄惑本来空，就是空藏。}%
@{故清淨言，向上屬所觀之藏、向下屬能見之眼。}@
%{所以清净说，向上属于所观之藏，向下属于能见之眼。}%
@{無障蓋，故言見性。}@
%{没有障碍，所以说见性。}%
@{肉眼即名佛眼者，即《涅槃》第六，經云善男子！聲聞之人雖有天眼，故名肉眼。}@
%{肉眼即名佛眼，就是《涅槃经》第六，经中说：“善男子！声闻之人虽有天眼，故名肉眼。”}%
@{學大乘者雖有肉眼，乃名佛眼。}@
%{学大乘者虽然有肉眼，却叫做佛眼。}%
@{何以故？是大乘經名為佛乘，如此佛乘最上最勝，諸佛見性故。}@
%{为什么呢？因为大乘经叫做佛乘，如此佛乘最上最胜，诸佛见性故。}%
@{疏無功大力一行含多者，由八地得無功用，如乘船入海，故云大力速疾。言一行含多者，先以一身起行，至此八地以無量身起行，一一行中起一切行故。}@
%{说“无功大力一行含多”的意思，是因为从八地开始，修行就不用再依靠功德了，就像乘船航海一样，所以说“大力速疾”。说“一行含多”的意思，就是说修行开始的时候，是以一个身来修行，到了八地，就是以无量身来修行，每一行中都包含着一切修行，所以说“一行含多”。}%

@{疏餘可證知故云得入者，《智論》三十一云通徹名入，入亦證也。得者，獲之在己也。}@
%{因为可以证知，所以说“得入”，《智论》第31卷说“通达就叫做入”，入也是证得的意思。说“得”就是说，获得就在自己身上。}%

@{疏菩薩之父故首明之者，即《智論》文。論云菩薩以般若波羅蜜為母，般舟三昧為父。般舟即念佛，此翻為佛立三昧。良以念佛即真涉事，與方便同，故得稱父。又念佛成佛，是親種故。言乃至十地不離念佛者，十地之中皆云一切所作不離念佛念法念僧等。上辯先明所以，後無邊海藏下牒釋別名。於中，先牒經略釋、後然略有三下別示其相。三義中，一定見多佛、二佛有多德，此二並就所念名無邊藏。三無邊勝德下，約能念名藏，於中三：初聰明；次何者下，徵釋，略舉三身；後障無不滅下，經歎。故賢護結中廣列諸德以徵其因，佛答皆從念佛而生。一言蔽諸者，即《論語》。子曰：詩三百，一言以蔽諸，曰思無邪。謂歸於正也。念一佛號亦名一言，直取一言只一佛字，故自四祖唯稱佛言。}@
%{说“菩萨之父”是因为要先说明这一点，也就是《智论》中的内容。《智论》中说，菩萨以般若波罗蜜为母，般舟三昧为父。般舟就是念佛，翻译过来就是“佛立三昧”。因为念佛就是真正地涉入世间，与方便法门相同，所以称为“父”。而且念佛成佛，是亲种，所以说“父”。说“乃至十地不离念佛”的意思，就是说十地之中，都讲一切所作不离念佛念法念僧等。上面先辩论说明了原因，下面就“无边海藏”来解释不同的名称。其中，先解释经文，然后略微列举了三种来分别说明它们的相状。这三种意思，一是肯定能见到很多佛，二是佛有很多德行，这两点都属于所念的“无边藏”。第三“无边胜德”下面，就“能念”来解释“藏”，其中包含三种：第一是“聪明”；第二是“何者”下面，引证解释，简单地列举了三身；第三是“障无不灭”下面，经文中赞叹。所以贤护在总结中列举了许多德行来寻求其原因，佛陀回答说，这些德行都是从念佛而生。一句话概括所有内容，就是《论语》中孔子说：“诗三百，一言以蔽之，曰思无邪”，意思是回归正道。念一佛号也叫做一句话，直接取一句话，只取一个“佛”字，所以从四祖开始，就只称“佛”字。}%

@{疏七般若者，覺法自性，離諸分別也。此總釋一門，亦當別釋自性離垢之言。即《大般若．曼殊室利分》中慈氏菩薩云：若諸菩薩聞是甚深般若，心不沈沒，已近無上正等菩提。何以故？是諸菩薩現覺法性，離一切分別，如大菩提故。今此般若亦覺法自性，名自性離。離字兩向，向上屬自性離；向下屬離垢，即離分別之垢也。從有可離下，別釋經文，成上總釋。有可離者非真離也，反釋初句，成上性離。知自性離不復離也者，順釋初句，成上離分別言。不知性離謂有可離，即是分別。今知性離，知相即寂，故無分別。從無離之離即真法界者，即躡上釋下法界言也。正同《起信》所言覺者，謂心體離念。離念相者，等虛空界無所不遍。法界一相即是如來平等法身，法身即真法界。本來清淨者，躡上法界，釋清淨言。既自性離是真法界，則本自淨，非觀令淨、非去垢淨。是故經云法界清淨。彼法界清淨即般若清淨者，即以上義成此般若得清淨名。此有二意：一由體清淨方成般若，故此般若受法界清淨之名。二者性無二故。故《大般若．難信解分》云復次善現！般若波羅蜜多清淨故色清淨，色清淨故一切智智清淨。何以故？若般若波羅蜜多清淨、若色清淨、若一切智智清淨，無二無二分、無別無斷故，名無二性。從般若清淨則萬法本淨者，亦有二義：一以般若照一切法，知本淨故；二者亦是性無二故。義同上引般若清淨則色清淨。遍歷諸法，略舉八十餘科，謂五蘊、十二入、十八界、四諦、十二緣、六波羅蜜，乃至菩提、涅槃皆如色說，故萬法本淨。從萬法淨者則無淨無不淨者，拂其淨相。夫言淨者，懸法本無生、性寂諸相，故名為淨。豈待蕩蕩無物方稱淨耶？非但事無而為真淨，見真本淨事為非淨，亦是相待能所未忘，安得稱淨？故真善知識令看淨門，云：性本清淨，淨無淨相，方見我心。即斯義矣。故《淨名》云垢淨為二。見垢實性則無淨相。離於見相，是為入不二法門也。下經云若有見正覺，解脫離諸漏，不著一切世，彼非證道眼。若有知如來，體相無所有，修習得明了，是人疾作佛。疏實相般若下，釋經身字。身有三義，謂體、依、聚義。今實相般若則法身之體，觀照般若同報身之依，化身名聚，淺故不說。則眷屬般若，亦得名身同聚義故。}@
%{说“七般若”就是觉悟法性，远离一切分别。这里总括地解释了一种法门，也应该分别解释“自性离垢”这句话。就像《大般若经·曼殊室利分》中慈氏菩萨说：如果诸位菩萨听到这个甚深的般若，内心不会沉没，已经接近无上正等菩提。为什么呢？因为这些菩萨现证法性，远离一切分别，就像大菩提一样。现在这个般若也觉悟法性，叫做“自性离”。“离”字有两个方向，向上属于“自性离”，向下属于“离垢”，就是远离分别的垢染。从“有可离”下面，分别解释经文，成为上面总括的解释。“有可离”不是真正的远离，反过来解释第一句话，成为上面“性离”的解释。知道“自性离”不再远离，顺应解释第一句话，成为上面“离分别”的解释。不知道“性离”就说“有可离”，这就是分别。现在知道“性离”，知道相状就是寂灭，所以没有分别。从“无离之离即真法界”这句话，就接上上面解释法界的语句。正如同《起信论》中所说“觉悟”就是指心体远离念相。远离念相，就像虚空界一样，无所不遍。法界一相就是如来平等的法身，法身就是真法界。说“本来清净”就是接上上面法界的解释，来解释“清净”这句话。既然“自性离”就是真法界，那么本来就清净，不是观照令清净，也不是去除垢染而清净。所以经文说“法界清净”。“彼法界清净即般若清净”这句话，就是用上面的意思来解释“般若得清净名”这句话。这里有两个意思：一是由于本体清净，才能成就般若，所以这个般若承受法界清净的名称。二是性无二故。所以《大般若经·难信解分》中说：再者，善现！般若波罗蜜多清净，所以色清净，色清净，所以一切智智清净。为什么呢？因为如果般若波罗蜜多清净，如果色清净，如果一切智智清净，无二无二分，无别无断，所以叫做无二性。从“般若清净则万法本净”这句话，也有两个意思：一是用般若照耀一切法，就知道本来清净；二是也是性无二故。意思和上面引用的“般若清净则色清净”一样。遍历诸法，简单地列举了八十多个科目，比如五蕴、十二入、十八界、四谛、十二缘、六波罗蜜，乃至菩提、涅槃，都像色法一样，所以万法本来清净。从“万法净者则无净无不净者”这句话，就是拂去“净”的相状。说“净”就是指，悬空法本来无生，性寂诸相，所以叫做“净”。难道一定要空空荡荡没有东西才能叫做“净”吗？不仅仅是事相不存在才是真净，看见真本净的事相就认为不是净，这也是相待的能所，没有忘记，怎么能叫做“净”？所以真善知识让看“净”的门，说：性本清净，净无净相，才能看见我的心。这就是这个意思。所以《净名经》中说，垢净为二。看见垢的真实性，就没有净相。远离见相，就是进入不二法门。经文下面说：如果有人看见正觉，解脱远离诸漏，不执著一切世间，他不是证得道眼。如果有人知道如来，体相无所有，修行得到明了，这个人很快就能成佛。解释“实相般若”下面，解释经文中的“身”字。“身”有三个意思，指体、依、聚的意思。现在实相般若就是法身的体，观照般若是同报身的依，化身叫做聚，比较浅显，所以不解释。那么眷属般若，也得到“身”的名称，和“聚”的意思相同。}%
@{疏故仁王經云後之三地等者，即〈教化品〉中第八名等觀菩薩，偈云等觀菩薩二禪王，變化法身無量光等。九地云慧光開士三禪王，十地云灌頂菩薩四禪王。後都頌上三地，云等慧灌頂三品士，除前除習無明緣，無明習相故煩惱，二諦理窮一切盡。釋曰：既總牒三地除無明習，是故疏云同遣無明。言非灌頂地下，義釋彼經。彼經灌頂地也，自當第十，故云非灌頂地。然十地亦用盡無明習無功用智而得灌頂，故云是灌頂智也。}@
%{仁王经里说后面三地，就是《教化品》中第八名等观菩萨，偈颂说“等观菩萨二禅王，变化法身无量光”。第九地叫慧光开士三禅王，第十地叫灌顶菩萨四禅王。后面都颂上三地，说“等慧灌顶三品士，除前除习无明缘，无明习相故烦恼，二谛理穷一切尽”。解释说：既然总的说三地都除掉了无明习气，所以疏论里说“同遣无明”。说不是灌顶地以下，是解释那部经。那部经讲的是灌顶地，当然应该排在第十，所以说“非灌顶地”。但是第十地也用尽了无明习气，用无功用智才得到了灌顶，所以说“是灌顶智”。}%

@{疏見普法故名為普眼者，此釋經名，而有三義：一約所見稱普。言普法者，一具一切，一一稱性，同時具足等，斯即十眼之內一眼之能。經云一切智眼見普門法界故。二況一眼即十眼，融無障礙，約能見稱普，如五眼中佛眼。四眼入佛眼，皆名佛眼，如四河入海，無復河名，而具海味。故《金剛經》云如來有肉眼不？如是世尊！如來有肉眼。乃至云如來有佛眼不？如是世尊！如來有佛眼。今十眼亦耳，隨一具十。而諸教說唯佛眼具五，餘四則無。今因果之人皆許一眼即具十眼，不唯後勝具於前劣，若一不具十則非普眼。言十眼者，〈離世間品〉說，謂一肉眼、二天眼、三慧眼、四法、五佛、六智、七光明、八出生死、九無礙、十一切智。其融無礙則有二義：一者成上十眼無礙、二者成下即能所無礙。三眼外無法方真普眼，下約心境互收方稱普眼，此上標也。以諸緣發見下，別釋所以。如大乘法師以九緣發識，眼根名眼，餘不名眼。今則例之，眼根能發識，眼根得名眼。空明能發識，亦得同名眼。餘六例然，以緣起之法各有有力無力相成立故。次云因沒果中緣皆號眼者，九緣不見色，不見不名眼。九緣皆見色，沒果同名眼，以皆全有力故。言全色為眼恒見色而無緣者，色是所緣之境，眼是能緣之根。今即是眼，故無緣也。言全眼為色恒稱見而非我者，眼是我能見，今全為色，正見之時即非我也。此即賢首之意。下更有言，云非我離於情想，無緣絕於貪求，收萬像於目前、全十方於眼際。是以緣義無盡，隨見見而不窮；物性叵思，應法法而難準。法普即眼普，義通乃見通；體之自隱隱，照之遂重重。然後窮十方於眼際，鏡空有而皎明；收萬像以成身，顯事理而通徹也。}@
%{疏论里说因为看到了普法，所以叫普眼，这里解释经名，有三个意思：一是根据所见称普。说普法，就是具足一切，一一称性，同时具足等等，这就是十眼中的其中一眼的能力。经上说“一切智眼见普门法界”，所以叫普眼。二是况且一眼就是十眼，融通无障碍，根据能见称普，就像五眼中佛眼。四眼进入佛眼，都叫佛眼，就像四条河入海，没有河名了，却具有海味。所以《金刚经》里说“如来有肉眼不？如是世尊！如来有肉眼。”一直到说“如来有佛眼不？如是世尊！如来有佛眼”。现在十眼也是这样，随一具十。而各种教义里都说只有佛眼具足五眼，其他的四眼没有。现在因果论者都认可一眼就具足十眼，不只是后胜具足于前劣，如果一不具足十，就不是普眼。说十眼，是《离世间品》里说的，指的是一肉眼、二天眼、三慧眼、四法眼、五佛眼、六智眼、七光明眼、八出生死眼、九无碍眼、十一切智眼。其融通无障碍，有两个意思：一是成就上十眼无障碍，二是成就下即能所无障碍。三眼外无法才算真正的普眼，下面根据心境互相收摄才称普眼，这是上面提到的。根据各种缘起来解释下面，分别解释其原因。就像大乘法师用九缘来发识，眼根叫眼，其他不叫眼。现在用这个来举例，眼根能发识，眼根就叫眼。空明能发识，也叫眼。其他六种也一样，因为缘起之法各有有力无力的相来成立。接着说因为没果中缘都叫眼，九缘不见色，不见就不叫眼。九缘都见色，没果就叫眼，因为都具足了力量。说全色为眼，恒常见色而无缘，色是所缘之境，眼是能缘之根。现在就是眼，所以无缘。说全眼为色，恒常称见而非我，眼是我能见，现在全为色，正见的时候就不是我。这就是贤首的意思。下面还有说，说非我，离于情想，无缘，绝于贪求，收摄万像于目前，具足十方于眼际。所以缘义无穷尽，随见见而不穷；物性不可思量，应法法而难以衡量。法普就是眼普，义通才能见通；体之自隐隐，照之遂重重。然后穷尽十方于眼际，如镜子空有而皎洁明亮；收摄万像以成就自身，显现事理而通彻。}%

@{疏五度皆福定為最大者，然六波羅蜜攝成二嚴，總有兩意：一前五為福、後一為智；二者前三唯福、後一唯智，進定通二，成前為福、成後屬智。今以經中云得三昧名大福德，故用前門。}@
%{疏论里说五度中福德和禅定都是最大的，但是六度波罗蜜摄成二严，总的来说有两个意思：一是前五度是福德，后一度是智慧；二是前三度唯福德，后一度唯智慧，禅定通于两者，成就前者是福德，成就后者是智慧。现在根据经文中说“得三昧名大福德”，所以用前一种说法。}%

@{疏福即是善非福是罪者，即《百論．捨罪福品》意。故論引《金剛》，福尚應捨，何況非福。以善捨惡，以無相智捨福，則善惡兩忘。今云了者，一了其相、二了體空、三了無礙。二福即是相下，即以世諦說福。諦一義中，福亦不存，故引金剛如來說福德相，隨俗說也。即非福德相，當體空寂也。是名福德相，結正義也。若福即非福，方名真福。若以福為福，非真福也。有人以第三句亦約俗諦，非得經意。}@
%{疏论里说福德就是善，非福德就是罪，这就是《百论·舍罪福品》的意思。所以论里引用《金刚经》，说福德尚且应该舍弃，何况非福德。用善舍弃恶，用无相智舍弃福德，那么善恶两忘。现在说“了”，就是一了其相，二了体空，三了无碍。二福德就是相下，就是用世俗谛来说福德。谛一义中，福德也不存在，所以引用金刚经里如来说福德相，是随俗而说。就是说非福德相，当下就空寂。这就是名福德相，总结正义。如果福德就是非福德，才叫做真福。如果以福德为福德，就不是真福。有人认为第三句也是约世俗谛，没有得到经意。}%

@{疏一無實權施者，如說臨門三車，即是權教三乘。本無三乘，說有三乘，虛指三車，出門不獲是也。二理本無言者，亦《法華》云諸法寂滅相，不可以言宣。以方便力故，為五比丘說是也。三權實無滯者，即涉有未始迷空，觀空不遺於事，即如來方便知見波羅蜜皆已具足。毘盧遮那品竟。}@
%{疏论里说第一种是无实权施，就像说临门三车，就是权教三乘。本来没有三乘，说有三乘，虚指三车，出门就拿不到。第二种是理本来无言，也是《法华经》里说的“诸法寂灭相，不可以言宣”。因为方便力，所以对五比丘这样说的。第三种是权实无滞，就是涉有未始迷空，观空不遗于事，就是如来方便知见波罗蜜都已具足。毘卢遮那品完。}%

@{大方廣佛華嚴經隨疏演義鈔卷第二十七}@
%{大方广佛华严经随疏演义钞卷第二十七}% 
