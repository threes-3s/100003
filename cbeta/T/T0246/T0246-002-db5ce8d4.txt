@{仁王護國般若波羅蜜多經卷下}@
%{仁王护国般若波罗蜜多经卷下}%

@{開府儀同三司特進試鴻臚卿肅國公食邑三千戶賜紫贈司空諡大鑒正號大廣智大興善寺三藏沙門不空奉詔譯}@
%{开府仪同三司特进试鸿胪卿肃国公食邑三千户赐紫赠司空谥大鉴正号大广智大兴善寺三藏沙门不空奉诏译}%

@{護國品第五}@
%{护国品第五}%

@{爾時，世尊告波斯匿王等諸大國王：諦聽，諦聽！我為汝等說護國法。一切國土若欲亂時，有諸災難，賊來破壞。汝等諸王，應當受持，讀誦此般若波羅蜜多，嚴飾道場，置百佛像、百菩薩像、百師子座，請百法師解說此經。於諸座前燃種種燈，燒種種香，散諸雜花，廣大供養衣服、臥具、飲食、湯藥、房舍、床座一切供事；每日二時講讀此經。若王、大臣，比丘、比丘尼、優婆塞、優婆夷，聽受、讀誦、如法修行，災難即滅。}@
%{当时，世尊告诉波斯匿王等诸大国王：仔细听，仔细听！我为你们说护国法。一切国土如果想要乱的时候，就会有各种灾难，贼寇来破坏。你们诸王，应该要受持，诵读这部般若波罗蜜多经，装饰好道场，放置一百尊佛像、一百尊菩萨像、一百个狮子座，请一百位法师讲解这部经。在这些座位前点燃各种灯，焚烧各种香，散播各种杂花，广泛供养衣服、卧具、饮食、汤药、房屋、床座等等一切供养；每天两次讲解诵读这部经。如果国王、大臣，比丘、比丘尼、优婆塞、优婆夷，听受、诵读、如法修行，灾难就会消灭。}%

@{大王！諸國土中有無量鬼神，一一復有無量眷屬，若聞是經，護汝國土。若國欲亂，鬼神先亂；鬼神亂故，即萬人亂——當有賊起，百姓喪亡；國王、大子、王子、百官互相是非。天地變怪，日月眾星失時失度，大火、大水及大風等，是諸難起，皆應受持、講說此般若波羅蜜多。若於是經受持、讀誦，一切所求——官位、富饒、男女、慧解、行來隨意、人天果報——皆得滿足；疾疫厄難即得除愈；杻械枷鏁撿繫其身皆得解脫；破四重戒、作五逆罪及毀諸戒無量過咎悉得消滅。}@
%{大王！诸国土中有很多鬼神，每一个鬼神又有很多眷属，如果他们听到这部经，就会护卫你的国土。如果国家想要乱，鬼神就会先乱；鬼神乱了，就会导致万人乱——就会有贼寇起来，百姓死伤；国王、太子、王子、百官互相指责。天地出现怪异现象，日月星辰失时失度，大火、大水以及大风等等，这些灾难都会发生，都应该要受持、讲解诵读这部般若波罗蜜多经。如果受持、诵读这部经，一切所求——官位、富饶、男女、智慧、出行随心所欲、人天果报——都会得到满足；疾病瘟疫灾难都会得到消除；枷锁刑具捆绑在身上都会得到解脱；犯了四重戒、做了五逆罪以及破坏各种戒律的无量过咎都会得到消灭。}%

@{大王！往昔過去釋提桓因為頂生王，領四軍眾來上天宮欲滅帝釋。時彼天主即依過去諸佛教法，敷百高座，請百法師講讀般若波羅蜜多經。頂生即退，天眾安樂。}@
%{大王！过去，释提桓因为顶生王，带领着四支军队来到天宫想要消灭帝释天。当时，帝释天就依着过去诸佛的教法，铺设一百个高座，请一百位法师讲解诵读般若波罗蜜多经。顶生王就退却了，天众安乐。}%

@{大王！昔天羅國王，有一太子名曰斑足，登王位時，有外道師名為善施，與王灌頂，乃令斑足取千王頭，以祀塚間摩訶迦羅大黑天神。自登王位，已得九百九十九王，唯少一王。北行萬里，乃得一王名曰普明。其普明王白斑足言：願聽一日禮敬三寶、飯食沙門。斑足聞已即便許之。其王乃依過去諸佛所說教法，敷百高座，請百法師，一日二時講說般若波羅蜜多八千億偈。時彼眾中第一法師，為普明王而說偈言：}@
%{大王！从前天罗国国王，有一个太子名叫斑足，登王位的时候，有一个外道师名叫善施，给国王灌顶，就命令斑足取一千个国王的头颅，用来祭祀塚间摩訶迦羅大黑天神。自从登王位，已经得到了九百九十九个国王的头颅，只差一个。他向北走了万里，才得到一个国王，名叫普明。普明王对斑足王说：希望能够听一天礼敬三宝、供养沙门。斑足王听到后，就答应了。普明王就依着过去诸佛所讲的教法，铺设一百个高座，请一百位法师，一天两次讲解诵读般若波罗蜜多经八千亿偈。当时，那些法师中第一位法师，就为普明王而说偈语：}%

@{劫火洞然，大千俱壞，須彌巨海，}@
%{劫火燃烧，三千大千世界都毁灭，须弥山、大海，}%

@{磨滅無餘。梵釋天龍，諸有情等，}@
%{磨灭得一干二净。梵天、帝释天、龙王，一切有情众生，}%

@{尚皆殄滅，何況此身。生老病死，}@
%{尚且都灭亡，何况这个身体。生、老、病、死，}%

@{憂悲苦惱，怨親逼迫，能與願違。}@
%{忧愁、悲伤、苦恼，怨恨、亲近逼迫，能够违背心愿。}%

@{愛欲結使，自作瘡疣，三界無安，}@
%{爱欲的束缚，自己制造的痛苦，三界没有安乐，}%

@{國有何樂？有為不實，從因緣起，}@
%{国家有什么快乐？有为法不真实，从因缘而起，}%

@{盛衰電轉，暫有即無。諸界趣生，}@
%{盛衰如同闪电般变换，暂时存在就立刻消失。各种界域的众生，}%

@{隨業緣現，如影如響，一切皆空。}@
%{随着业力缘故而显现，如同影子、声音一样，一切都是空。}%

@{識由業漂，乘四大起，無明愛縛，}@
%{意识因为业力而漂泊，依附四大而产生，无明、爱欲的束缚，}%

@{我我所生。識隨業遷，身即無主；}@
%{我执、我所的产生。意识随着业力而迁移，身体就无主；}%

@{應知國土，幻化亦然。}@
%{应该知道国土，也是幻化，亦然。}%

@{爾時法師說此偈已，時普明王聞法悟解，證空三昧，王諸眷屬得法眼空。其王即便詣天羅國，諸王眾中而作是言：仁等！今者就命時到。悉應誦持過去諸佛所說般若波羅蜜多偈。諸王聞已亦皆悟解，得空三昧，各各誦持。時斑足王問諸王言：汝等今者皆誦何法？}@
%{当时，法师说完这首偈语后，普明王听到法义，悟解了，证得空三昧，国王的眷属们也得到了法眼空。普明王就立刻来到天罗国，在诸王众中说：仁者们！现在就命终的时候到了。都应该诵持过去诸佛所讲的般若波罗蜜多经的偈语。诸王听到后，也都悟解了，证得空三昧，各自诵持。斑足王问诸王说：你们现在都在诵读什么法？}%

@{爾時普明即以上偈答斑足王，王聞是法亦證空定，歡喜踊躍告諸王言：我為外道邪師所誤，非汝等咎；汝各還國，當請法師解說般若波羅蜜多。時斑足王以國付弟，出家為道，得無生法忍。}@
%{当时，普明王就用上面的偈语回答斑足王，斑足王听到这个法义，也证得空定，欢喜踊跃地告诉诸王说：我被外道邪师所迷惑，不是你们的过错；你们各自返回自己的国家，应该请法师讲解诵读般若波罗蜜多经。斑足王就把国家交给弟弟，出家修行，证得无生法忍。}%

@{大王！過去復有五千國王常誦此經，現生獲報；汝等十六諸大國王，修護國法，應當如是受持、讀誦、解說此經；若未來世諸國王等，為欲護國護自身者，亦應如是受持、讀誦、解說此經。}@
%{大王！过去还有五千个国王经常诵读这部经，现生都得到了报应；你们十六个大国王，修护国法，应该要像这样受持、诵读、讲解这部经；如果未来世诸国王，为了想要护国护身，也应该像这样受持、诵读、讲解这部经。}%
@{說是法時，無量人眾得不退轉，阿修羅等得生天上，無量無數欲、色諸天得無生忍。}@
%{说这些法的时候，无数人众都获得了不退转，阿修罗等都升到天上，无数的欲界天、色界天都获得了无生忍。}%

@{仁王護國般若波羅蜜多經不思議品第六}@
%{仁王护国般若波罗蜜多经 不思议品第六}%

@{爾時十六國王及諸大眾，聞佛說此般若波羅蜜多甚深句義，歡喜踊躍，散百萬億眾寶蓮花，於虛空中成寶花座；十方諸佛無量大眾，共坐此座，說般若波羅蜜多。是諸大眾持十千金蓮華，散釋迦牟尼佛上，合成花輪蓋諸大眾；復散八萬四千芬陀利花，於虛空中成白雲臺，臺中光明王佛與十方諸佛、無量大眾，演說般若波羅蜜多。是諸大眾，持曼陀羅花，散釋迦牟尼佛及諸眾會；復散曼殊沙花，於虛空中變作金剛寶城，城中師子奮迅王佛共十方諸佛、大菩薩眾，演說勝義般若波羅蜜多。復散無量天諸妙花，於虛空中成寶雲蓋，遍覆三千大千世界，是花蓋中雨恒河沙花，從空而下。}@
%{当时十六个国王和所有大众，听到佛陀说这些般若波罗蜜多的深奥义理，都很欢喜，踊跃地散下百万亿颗宝莲花，在虚空中就形成了宝花座。十方诸佛和无数大众，共同坐在这个宝座上，讲说般若波罗蜜多。这些大众拿着十千金莲花，撒向释迦牟尼佛，形成了花轮，覆盖着所有大众。又散下八万四千朵芬陀利花，在虚空中形成了白云台，台中的光明王佛和十方诸佛、无数大众，演说般若波罗蜜多。这些大众，拿着曼陀罗花，撒向释迦牟尼佛和所有大众；又散下曼殊沙花，在虚空中变化成金刚宝城，城中的狮子奋迅王佛和十方诸佛、大菩萨众，演说胜义般若波罗蜜多。又散下无数天上的妙花，在虚空中形成了宝云盖，遍覆三千大千世界，这花盖中降下恒河沙数的花，从空中落下。}%

@{時波斯匿王及諸大眾，見是事已歎未曾有，合掌向佛而作是言：願過去、現在、未來諸佛，常說般若波羅蜜多；願諸眾生常得見聞，如我今日等無有異。}@
%{这时波斯匿王和所有大众，看见这些事后感叹从未见过，合掌向佛陀说：愿过去、现在、未来诸佛，常说般若波罗蜜多；愿所有众生常得见闻，如同我们今天一样，没有区别。}%

@{佛言：大王！如汝所說。此般若波羅蜜多，是諸佛母、諸菩薩母，不共功德神通生處，諸佛同說能多利益，是故汝等常應受持。}@
%{佛陀说：大王！如同你所说。这般若波罗蜜多，是诸佛之母、诸菩萨之母，是所有不共功德和神通的源泉，所有佛陀都共同说它能多利益，所以你们应该经常受持。}%

@{爾時，世尊為諸大眾現不可思議神通變化——一花入無量花，無量花入一花；一佛土入無量佛土，無量佛土入一佛土；一塵剎土入無量塵剎土，無量塵剎土入一塵剎土；無量大海入一毛孔；無量須彌入芥子中；一佛身入無量眾生身，無量眾生身入一佛身；大復現小，小復現大；淨復現穢，穢復現淨；佛身不可思議，眾生身不可思議，乃至世界不可思議。}@
%{当时，世尊为了所有大众展现不可思议的神通变化——一朵花进入无数花，无数花进入一朵花；一个佛土进入无数佛土，无数佛土进入一个佛土；一尘剎土进入无数尘剎土，无数尘剎土进入一尘剎土；无数大海进入一个毛孔；无数须弥山进入芥子之中；一佛身进入无数众生身，无数众生身进入一佛身；大又现小，小又现大；净又现秽，秽又现净；佛身不可思议，众生身不可思议，乃至世界不可思议。}%

@{當佛現此神變之時，十千女人現轉女身得神通三昧，無量天人得無生法忍，無量阿修羅等成菩薩道，恒河沙菩薩現身成佛。}@
%{当佛陀展现这些神变的时候，十千个女人现转女身获得神通三昧，无数天人获得无生法忍，无数阿修罗等成菩萨道，恒河沙数的菩萨现身成佛。}%

@{仁王護國般若波羅蜜多經奉持品第七}@
%{仁王护国般若波罗蜜多经 奉持品第七}%

@{爾時，波斯匿王覩佛神變——見千花臺上遍照如來，千華葉上千化身佛，千花葉中無量諸佛，各說般若波羅蜜多——白佛言：世尊！如是無量般若波羅蜜多，不可識識、不可智知。云何諸善男子於此經中，明了覺解、為人演說？}@
%{当时，波斯匿王看到佛陀的神变——看见千花台上遍照如来，千花叶上千化身佛，千花叶中无数诸佛，各自说般若波罗蜜多——对佛陀说：世尊！如此无数般若波罗蜜多，不可识识、不可智知。那么如何让诸善男子在此经中，明了觉解，为人演说呢？}%

@{佛言：大王！汝今諦聽！從初習忍至金剛定，如法修行十三觀門，皆為法師依持建立。汝等大眾，應當如佛而供養之，百千萬億天妙香花而以奉上。}@
%{佛陀说：大王！你现在仔细听！从最初习忍到金刚定，如法修行十三观门，都是法师依持建立的。你们所有大众，应该像供养佛陀一样供养法师，用百千万亿天上的妙香花来供养。}%

@{善男子！其法師者習種性菩薩，若比丘、比丘尼、優婆塞、優婆夷修十住行，見佛、法、僧發菩提心，於諸眾生利樂悲愍，自觀己身六界諸根，一切無常、苦、空、無我，了知業行生死涅槃，能利自他饒益安樂——聞讚佛毀佛心定不動，聞有佛無佛心定不退；三業無失，起六和敬，方便善巧調伏眾生，勤學十智神通化利，下品修習八萬四千波羅蜜多。}@
%{善男子！法师是习种性菩萨，如果比丘、比丘尼、优婆塞、优婆夷修十住行，见到佛、法、僧发菩提心，对所有众生生起利乐悲悯，观照自己的六界诸根，一切无常、苦、空、无我，了知业行生死涅槃，能利己利他，饶益安乐——听到赞叹佛陀或毁谤佛陀，心都定而不动，听到有佛陀或无佛陀，心都不退转；三业无失，起六和敬，方便善巧调伏众生，勤学十智神通化利，下品修习八万四千波罗蜜多。}%

@{善男子！習忍以前經十千劫，行十善行有退有進，譬如輕毛隨風東西。若至忍位，入正定聚，不作五逆、不謗正法，知我法相悉皆空故，住解脫位。於一阿僧祇劫修習此忍，能起勝行。}@
%{善男子！在习忍之前经过十千劫，行十善行有退有进，譬如轻毛随风飘动。如果到了忍位，进入正定聚，不作五逆、不谤正法，知道我的法相都空故，住解脱位。在一阿僧祇劫中修习此忍，就能起胜行。}%

@{復次，性種性菩薩，住無分別，修十慧觀，捨財命故，持淨戒故，心謙下故，利自他故，生死無亂故，無相甚深故，達有如幻故，不求果報故，得無礙解故，念念示現佛神力故，對治四倒、三不善根、三世惑業、十顛倒故，我人知見念念虛偽，了達名假、受假、法假皆不可得，無自他相，住真實觀。中品修習八萬四千波羅蜜多，於二阿僧祇劫行諸勝行，得堅忍位。}@
%{其次，性种性菩萨，住无分别，修十慧观，舍弃财命故，持净戒故，心谦下故，利己利他故，生死无乱故，无相甚深故，明白有如幻故，不求果报故，得无碍解故，念念示现佛神力故，对治四倒、三不善根、三世惑业、十颠倒故，我人知见念念虚伪，了达名假、受假、法假都不可得，无自他相，住真实观。中品修习八万四千波罗蜜多，在二阿僧祇劫中行诸胜行，得坚忍位。}%
@{復次，道種性菩薩，住堅忍中觀諸法性，得無生滅，四無量心能破諸闇，常見諸佛廣興供養，常學諸佛住迴向心，所修善根皆如實際，能於三昧廣作佛事，現種種身行四攝法，住無分別化利眾生，智慧明了甚深觀察，一切行願普皆修習，能為法師調御有情，善觀五蘊三界二諦，無自他相得如實性。雖常修勝義而受生三界。何以故？業習果報未壞盡故，於人天中順道生故。上品修習八萬四千波羅蜜多，三阿僧祇劫修二利行，廣大饒益，得善調伏諸三摩地，住勝觀察，修出離行，能證平等聖人地故。}@
%{其次，道种性菩萨，在坚忍中观察所有事物的本质，获得不生不灭，四无量心能够破除一切黑暗，经常看到诸佛广兴供养，经常学习诸佛住于回向心，所修的善根都如实相，能够在三昧中广泛做佛事，展现各种身行四摄法，住于无分别地利益众生，智慧明了深奥的观察，一切行愿都普遍修习，能够成为法师调御有情，善于观察五蕴三界二谛，没有自他相，获得如实性。虽然经常修习胜义而受生于三界。为什么呢？因为业习果报还没有坏尽，在人天中顺道而生。上品修习八万四千波罗蜜多，三阿僧祇劫修二利行，广大饶益，获得善于调伏诸三摩地，住于胜观察，修出离行，能够证得平等圣人地。}%

@{復次歡喜地菩薩摩訶薩，超愚夫地，生如來家，住平等忍。初無相智照勝義諦，一相平等非相無相，斷諸無明滅三界貪，未來無量生死永不生故，大悲為首起諸大願，於方便智念念修習無量勝行——非證非不證，一切遍學故；非住非不住，向一切智故；行於生死，魔不動故；離我我所，無怖畏故；無自他相，常化眾生故；自在願力，生諸淨土故。善男子！此初覺智，非如非智，非有非無，無有二相方便妙用，非倒非住，非動非靜，二利自在，如水與波非一非異，智起諸波羅蜜多，亦非一異。於四阿僧祇劫，滿足修習百萬行願，此地菩薩無三界業習，更不造新。由隨智力，以願生故。念念常行檀波羅蜜多，布施、愛語、利行、同事，廣大清淨，善能安住饒益眾生。}@
%{其次，欢喜地菩萨摩诃萨，超越愚夫地，出生在如来家，住于平等忍。初无相智照亮胜义谛，一相平等，非相无相，断除一切无明灭除三界贪，未来无量生死永不生，大悲为首，发起诸大愿，在方便智念念修习无量胜行——非证非不证，一切遍学；非住非不住，向一切智；行于生死，魔不动；离我我所，无怖畏；无自他相，常化众生；自在愿力，生诸净土。善男子！此初觉智，非如非智，非有非无，无有二相方便妙用，非倒非住，非动非静，二利自在，如水与波非一非异，智起诸波罗蜜多，亦非一异。在四阿僧祇劫，满足修习百万行愿，此地菩萨无三界业习，更不造新。由于随顺智力，以愿生故。念念常行檀波罗蜜多，布施、爱语、利行、同事，广大清净，善能安住饶益众生。}%

@{復次，離垢地菩薩摩訶薩，四無量心最勝寂滅，斷瞋等習修一切行，所謂遠離殺害、不與不取，心無染欲，得真實語、得和合語、得柔軟語、得調伏語，常行捨心、常起慈心、住正直心，寂靜純善，離破戒垢，行大慈觀念念現前。於五阿僧祇劫，具足清淨戒波羅蜜多，志意勇猛永離諸染。}@
%{其次，离垢地菩萨摩诃萨，四无量心最胜寂灭，断除瞋恨等习气，修习一切行，所谓远离杀害、不与不取，心无染欲，获得真实语、获得和合语、获得柔软语、获得调伏语，常行舍心、常起慈心、住正直心，寂静纯善，远离破戒垢，行大慈观念念现前。在五阿僧祇劫，具足清净戒波罗蜜多，志意勇猛永离诸染。}%

@{復次，發光地菩薩摩訶薩，住無分別，滅無明闇，於無相忍而得三明，悉知三世無來無去；依四靜慮、四無色定，無分別智次第隨順，具足勝定，得五神通——現身大小隱顯自在，天眼清淨悉見諸趣，天耳清淨悉聞眾聲，以他心智知眾生心，宿住能知無量差別。於六阿僧祇劫，行一切忍波羅蜜多，得大總持利益安樂。}@
%{其次，发光地菩萨摩诃萨，住于无分别，灭除无明黑暗，在无相忍中获得三明，悉知三世无来无去；依四静虑、四无色定，无分别智次第随顺，具足胜定，获得五神通——现身大小隐显自在，天眼清净悉见诸趣，天耳清净悉闻众声，以他心智知众生心，宿住能知无量差别。在六阿僧祇劫，行一切忍波罗蜜多，获得大总持利益安乐。}%

@{復次，焰慧地菩薩摩訶薩，修行順忍，無所攝受，永斷微細身邊見故，修習無邊菩提分法——念處、正勤、神足、根、力、覺道具足，為欲成就力、無所畏、不共佛法。於七阿僧祇劫，修習無量精進波羅蜜多，遠離懈怠，普利眾生。}@
%{其次，焰慧地菩萨摩诃萨，修行顺忍，无所摄受，永断微细身边见故，修习无边菩提分法——念处、正勤、神足、根、力、觉道具足，为欲成就力、无所畏、不共佛法。在七阿僧祇劫，修习无量精进波罗蜜多，远离懈怠，普利众生。}%

@{復次，難勝地菩薩摩訶薩，以四無畏隨順真如，清淨平等無差別相，斷隨小乘樂求涅槃，集諸功德具觀諸諦——此苦聖諦，集、滅、道諦；世俗、勝義，觀無量諦。為利眾生，習諸技藝——文字、醫方、讚詠、戲笑、工巧、呪術、外道異論，吉凶占相一無錯謬，但於眾生不為損惱，為利益故咸悉開示，漸令安住無上菩提，知諸地中出道障道。於八阿僧祇劫，常修三昧，開發諸行。}@
%{其次，难胜地菩萨摩诃萨，以四无畏随顺真如，清净平等无差别相，断除随顺小乘乐求涅槃，集诸功德具观诸谛——此苦圣谛，集、灭、道谛；世俗、胜义，观无量谛。为利众生，习诸技艺——文字、医方、赞咏、戏笑、工巧、呪術、外道异论，吉凶占相一无错谬，但于众生不为损恼，为利益故咸悉开示，渐令安住无上菩提，知诸地中出道障道。在八阿僧祇劫，常修三昧，开发诸行。}%

@{復次，現前地菩薩摩訶薩，得上順忍，住三脫門。能盡三界集因集業，麤現行相。大悲增上，觀諸生死：無明闇覆，業集，識種，名色、六處、觸、受、愛、取、有、生、老死等皆由著我。無明業果，非有非無，一相無相而不二故。於九阿僧祇劫，行百萬空、無相、無願三昧，得一切般若波羅蜜多無邊光照。}@
%{其次，现前地菩萨摩诃萨，获得上顺忍，住于三脱门。能够尽除三界集因集业，粗现行相。大悲增上，观诸生死：无明闇覆，业集，识种，名色、六处、触、受、爱、取、有、生、老死等皆由著我。无明业果，非有非无，一相无相而不二故。在九阿僧祇劫，行百万空、无相、无愿三昧，获得一切般若波罗蜜多无边光照。}%
@{復次，遠行地菩薩摩訶薩，修無生忍，證法無別，斷諸業果細現行相，住於滅定，起殊勝行，雖常寂滅，廣化眾生——示入聲聞，常隨佛智；示同外道，示作魔王，隨順世間而常出世。於十阿僧祇劫，行百萬三昧，善巧方便廣宣法藏，一切莊嚴皆得圓滿。}@
%{接着，远行地菩萨，修炼无生忍，证得法无差别，断除一切业果细微的现象，住在寂灭定中，发起殊胜的行为，虽然常处于寂灭之中，却广泛地度化众生——对声闻弟子，就示现常随佛智；对外道，就示现与他们相同；对魔王，就示现成为魔王，随顺世间而常出世。在十阿僧祇劫中，修行了百万三昧，以善巧方便广宣法藏，一切庄严都圆满成就。}%

@{復次，不動地菩薩摩訶薩，住無生忍，體無增減，斷諸功用，心心寂滅，無身心相猶如虛空。此菩薩，佛心、菩提心、涅槃心，悉皆不起，由本願故諸佛加持，能一念頃而起智業雙照平等，以十力智遍不可說大千世界，隨諸眾生普皆利樂。於千阿僧祇劫，滿足百萬大願，心心趣入一切種、一切智智。}@
%{接着，不动地菩萨，住在无生忍中，身心没有增减，断除了所有功用，心心寂灭，没有身心相，如同虚空中一样。这位菩萨，佛心、菩提心、涅槃心，都完全不起，由于本愿力的缘故，得到诸佛的加持，能够在一念之间，同时发起智慧和行为，平等无二，以十力智慧遍照不可说的大千世界，随顺一切众生，普遍利益众生。在千阿僧祇劫中，圆满了百万大愿，心心趣入一切种、一切智智。}%

@{復次，善慧地菩薩摩訶薩，住上無生忍，滅心心相，證智自在，斷無礙障，具大神通，修力無畏，善能守護諸佛法藏，得無礙解——法、義、詞、辯，演說正法無斷無盡。一剎那頃於不可說諸世界中，隨諸眾生所有問難，一音解釋普令歡喜。於萬阿僧祇劫，能現百萬恒河沙等諸佛神力，無盡法藏利益圓滿。}@
%{接着，善慧地菩萨，住在上无生忍中，灭除了心心相，证得智慧自在，断除了无障碍障，具大神通，修力无畏，善于守护诸佛法藏，得到无碍解——对法、义、词、辩，都能无断无尽地演说正法。在一刹那之间，在不可说诸世界中，随顺一切众生所提出的问题，用一个声音解释，使他们都欢喜。在万阿僧祇劫中，能够显现百万恒河沙等诸佛神力，无尽法藏的利益圆满成就。}%

@{復次，法雲地菩薩摩訶薩，無量智慧思惟觀察，從發信心，經百萬阿僧祇劫，廣集無量助道法，增長無邊大福智，證業自在，斷神通障，於一念頃能遍十方百萬億阿僧祇世界微塵數國土，悉知一切眾生心行上中下根，為說三乘，普令修習波羅蜜多。入佛行處、力、無所畏，隨順如來寂滅轉依。}@
%{接着，法云地菩萨，拥有无量智慧，思维观察，从发心开始，经过百万阿僧祇劫，广集无量助道法，增长无边大福智，证得业自在，断除了神通障碍，在一念之间，能够遍遍十方百万亿阿僧祇世界微尘数国土，悉知一切众生心行上中下根，为他们说法三乘，普遍令他们修习波罗蜜多。进入佛行处、力、无所畏，随顺如来寂灭而转依。}%

@{善男子！從初習忍至金剛定，皆名為伏一切煩惱。無相信忍，照勝義諦，滅諸煩惱，生解脫智。漸漸伏滅，以生滅心得無生滅。此心若滅即無明滅。金剛定前所有知見，皆不名見。唯佛頓解，具一切智，所有知見而得名見。}@
%{善男子！从最初修习忍，到金刚定，都叫做伏一切烦恼。无相忍，照见胜义谛，灭除一切烦恼，生起解脱智。渐渐地伏灭，以生灭心而获得无生灭心。这个心如果灭了，那么无明也灭了。金刚定之前所有知见，都不叫做见。只有佛顿悟，具足一切智，所有知见才叫做见。}%

@{善男子！金剛三昧現在前時，而亦未能等無等等，譬如有人登大高臺，普觀一切無不斯了。若解脫位，一相無相，無生無滅，同真際、等法性，滿功德藏，住如來位。}@
%{善男子！金刚三昧现在面前的时候，也还没有达到等无等等，譬如有人登上高高的台子，普遍观照一切，没有不了解的。如果达到解脱位，一相无相，无生无灭，同于真际，等同于法性，圆满功德藏，住于如来位。}%

@{善男子！如是諸菩薩摩訶薩，受持，解說，皆往十方諸佛剎土，利安有情，通達實相；如我今日等無有異。}@
%{善男子！像这样的诸菩萨摩诃萨，受持，解说，都往十方诸佛刹土，利益安抚有情众生，通达实相；如同我今天一样，没有丝毫差别。}%

@{善男子！十方法界一切如來，皆依此門而得成佛；若言越此得成佛者，是魔所說，非是佛說。是故汝等應如是知，如是見，如是信解。}@
%{善男子！十方法界一切如来，都依此门而得成佛；如果说超过这个门而得成佛，那是魔所说，不是佛所说。所以你们应该这样知道，这样看见，这样信解。}%

@{爾時，世尊欲重宣此義，而說偈言：}@
%{当时，世尊想要再次宣说这个道理，就用偈颂说：}%

@{彼伏忍菩薩，於佛法長養，}@
%{那个伏忍菩萨，在佛法中成长，}%

@{堅固三十心，名為不退轉。}@
%{坚固三十心，叫做不退转。}%

@{初證平等性，而生諸佛家，}@
%{最初证得平等性，就出生在诸佛之家，}%

@{由初得覺悟，名為歡喜地。}@
%{由于最初获得觉悟，叫做欢喜地。}%

@{遠離於染污，瞋等種種垢，}@
%{远离染污，嗔恨等等各种垢染，}%

@{具戒德清淨，名為離垢地。}@
%{具足戒德清净，叫做离垢地。}%

@{滅壞無明闇，而得諸禪定，}@
%{灭除无明黑暗，而获得诸禅定，}%

@{照曜由慧光，名為發光地。}@
%{照耀着智慧的光明，叫做发光地。}%

@{清淨菩提分，遠離身邊見，}@
%{清净菩提分，远离边见，}%

@{智慧焰熾然，名為焰慧地。}@
%{智慧的火焰炽盛燃烧，叫做焰慧地。}%

@{如實知諸諦，世間諸伎藝，}@
%{如实知道诸谛，世间诸伎艺，}%

@{種種利群生，名為難勝地。}@
%{种种利益众生，叫做难胜地。}%

@{觀察緣生法，無明至老死，}@
%{观察缘生法，从无明到老死，}%

@{能證彼甚深，名為現前地。}@
%{能够证得那个甚深法，叫做现前地。}%

@{方便三摩地，示現無量身，}@
%{方便三摩地，示现无量身，}%

@{善巧應群生，名為遠行地。}@
%{善巧地应化众生，叫做远行地。}%

@{住於無相海，一切佛加持，}@
%{住在无相海中，一切佛加持，}%

@{自在破魔軍，名為不動地。}@
%{自在破除魔军，叫做不动地。}%

@{得四無礙解，一音演一切，}@
%{得到四无碍解，用一个声音演说一切，}%

@{聞者悉歡喜，名為善慧地。}@
%{听到的人都会欢喜，叫做善慧地。}%

@{智慧如密雲，遍滿於法界，}@
%{智慧如同密云，遍满于法界，}%

@{普灑甘露法，名為法雲地。}@
%{普洒甘露法，叫做法云地。}%

@{滿足無漏界，常淨解脫身，}@
%{圆满无漏界，常净解脱身，}%

@{寂滅不思議，名為一切智。}@
%{寂灭不可思议，叫做一切智。}%

@{佛告波斯匿王：我滅度後，法欲滅時，一切有情造惡業故，令諸國土種種災起。諸國王等，為護自身、太子、王子、后妃、眷屬、百官、百姓、一切國土，即當受持此般若波羅蜜多，皆得安樂。我以是經付囑國王，不付比丘、比丘尼、優婆塞、優婆夷。所以者何？無王威力，不能建立，是故汝等常當受持、讀誦、解說。}@
%{佛告波斯匿王：我灭度之后，法欲灭的时候，一切有情众生造恶业的缘故，使诸国土发生种种灾难。诸国王等，为了保护自身、太子、王子、后妃、眷属、百官、百姓、一切国土，就应该受持这部般若波罗蜜多，都能获得安乐。我用这部经书付嘱国王，不付嘱比丘、比丘尼、优婆塞、优婆夷。为什么呢？没有国王的威严，就不能建立，所以你们应该常受持、读诵、解说。}%
@{大王！吾今所化大千世界，百億須彌，百億日月，一一須彌有四天下。此贍部洲，十六大國、五百中國、十萬小國，是諸國中若七難起，一切國王為除難故，受持、解說此般若波羅蜜多，七難即滅，國土安樂。}@
%{大王，我今天所化的大千世界，有百亿个须弥山，百亿个日月，每一个须弥山都有四个天界。在这个赡部洲，有十六个大国、五百个中国、十万个小国，如果这诸国之中发生七种灾难，所有的国王为了消除灾难，受持、讲解这部般若波罗蜜多经，七种灾难就会消失，国土就会安乐。}%

@{波斯匿王言：云何七難？}@
%{波斯匿王说：这七种灾难是什么呢？}%

@{佛言：一者，日月失度。日色改變——白色、赤色、黃色、黑色，或二三四五日並照；月色改變——赤色、黃色；日月薄蝕，或有重輪——一二三四五重輪現。二者，星辰失度。彗星、木星、火星、金星、水星、土等諸星，各各為變，或時晝出。三者，龍火、鬼火、人火、樹火，大火四起焚燒萬物。四者，時節改變，寒暑不恒。冬雨雷電，夏霜氷雪，雨土石山及以砂礫，非時降雹，雨赤黑水，江河汎漲，流石浮山。五者，暴風數起，昏蔽日月，發屋拔樹，飛沙走石。六者，天地亢陽，陂池竭涸，草木枯死，百穀不成。七者，四方賊來侵國內外，兵戈競起百姓喪亡。}@
%{佛说：第一，日月失度。太阳的颜色改变——白色、红色、黄色、黑色，或者二三四五天同时照耀；月亮的颜色改变——红色、黄色；日月发生日食或月食，或者出现重轮——一二三四五重轮出现。第二，星辰失度。彗星、木星、火星、金星、水星、土星等诸星，各自发生变化，或者白天出现。第三，龙火、鬼火、人火、树火，四种大火一起燃烧万物。第四，季节改变，寒暑不恒定。冬天降雨、打雷、闪电，夏天降霜、下雪，雨中夹杂着土石山和砂砾，非时降雹，降下赤黑色水，江河泛滥，石头漂浮，山体漂移。第五，暴风频起，遮蔽日月，掀翻房屋，拔起树木，飞沙走石。第六，天地干旱，池塘干涸，草木枯死，百谷不收。第七，四方盗贼入侵国内外，刀兵四起，百姓死伤。}%

@{大王！我今略說如是諸難。其有日晝不現、月夜不現；天種種災，無雲雨雪；地種種災，崩裂震動，或復血流；鬼神出現，鳥獸怪異。如是災難無量無邊，一一災起，皆須受持、讀誦、解說此般若波羅蜜多。}@
%{大王，我现在略微说一下这些灾难。比如白天太阳不出现，夜晚月亮不出现；天上有各种灾难，没有云、雨、雪；地上有各种灾难，崩裂、震动，或者流血；鬼神出现，鸟兽怪异。这样的灾难无量无边，每一种灾难发生，都需要受持、诵读、讲解这部般若波罗蜜多经。}%

@{爾時，十六國王聞佛所說，皆悉驚怖。波斯匿王白佛言：世尊！何故天地有是災難？}@
%{当时，十六个国王听到佛所说的话，都非常害怕。波斯匿王对佛说：世尊，为什么天地会有这些灾难呢？}%

@{佛言：大王！由贍部洲大小國邑一切人民，不孝父母，不敬師長、沙門、婆羅門；國王、大臣不行正法，由此諸惡有是難興。}@
%{佛说：大王，因为赡部洲大小城邑所有的人民，不孝敬父母，不尊敬老师、沙门、婆罗门；国王、大臣不实行正法，因此这些恶事就会导致灾难发生。}%

@{大王！般若波羅蜜多，能出生一切諸佛法、一切菩薩解脫法、一切國王無上法、一切有情出離法，如摩尼寶體具眾德，能鎮毒龍諸惡鬼神，能遂人心所求滿足，能應輪王名如意珠，能令難陀、跋難陀等諸大龍王降霔甘雨潤澤草木，若於闇夜置高幢上，光照天地明如日出。此般若波羅蜜多亦復如是，汝等諸王應作寶幢及以幡蓋，燒香散花廣大供養，寶函盛經置於寶案，若欲行時常導其前，所在住處作七寶帳，眾寶為座置經於上，種種供養如事父母；亦如諸天奉事帝釋。}@
%{大王，般若波罗蜜多经，能生出一切佛法、一切菩萨解脱法、一切国王无上法、一切有情出离法，就像摩尼宝珠一样，具有各种功德，能镇住毒龙、恶鬼神，能满足人们的心愿，能应验轮王的名号，就像如意珠一样，能命令难陀、跋难陀等诸大龙王降下甘露，滋润草木，如果在黑暗的夜晚把它放在高高的幢子上，它的光芒照亮天地，就像太阳升起一样。这部般若波罗蜜多经也是如此，你们诸位国王应该制作宝幢和幡盖，烧香散花，广为供养，用宝函盛放经书，放在宝案上，如果要出行，就经常把它放在前面，在居住的地方做七宝帐，用各种宝珠做座位，把经书放在上面，各种供养就像侍奉父母一样；也像诸天奉事帝释天一样。}%

@{大王！我見諸國一切人王，皆由過去侍五百佛恭敬供養，得為帝王；一切聖人得道果者，來生其國，作大利益。若王福盡、無道之時，聖人捨去，災難競起。}@
%{大王，我看到所有国家的国王，都是因为过去侍奉五百佛，恭敬供养，才得以成为帝王；所有圣人得道成佛的人，都会投生到他们的国家，给他们带来大利益。如果国王福报耗尽，无道的时候，圣人就会离开，灾难就会接踵而至。}%

@{大王！若未來世，有諸國王建立正法、護三寶者，我令五方菩薩摩訶薩眾往護其國。}@
%{大王，如果未来世，有诸位国王建立正法，护持三宝，我会让五方菩萨摩诃萨众前往护持他们的国家。}%

@{東方金剛手菩薩摩訶薩，手持金剛杵，放青色光，與四俱胝菩薩往護其國。}@
%{东方金刚手菩萨摩诃萨，手持金刚杵，放出青色的光芒，与四俱胝菩萨一起护持他们的国家。}%

@{南方金剛寶菩薩摩訶薩，手持金剛摩尼，放日色光，與四俱胝菩薩往護其國。}@
%{南方金刚宝菩萨摩诃萨，手持金刚摩尼，放出太阳色的光芒，与四俱胝菩萨一起护持他们的国家。}%

@{西方金剛利菩薩摩訶薩，手持金剛劍，放金色光，與四俱胝菩薩往護其國。}@
%{西方金刚利菩萨摩诃萨，手持金刚剑，放出金色的光芒，与四俱胝菩萨一起护持他们的国家。}%

@{北方金剛藥叉菩薩摩訶薩，手持金剛鈴，放瑠璃色光，與四俱胝藥叉往護其國。}@
%{北方金刚药叉菩萨摩诃萨，手持金刚铃，放出琉璃色的光芒，与四俱胝药叉一起护持他们的国家。}%

@{中方金剛波羅蜜多菩薩摩訶薩，手持金剛輪，放五色光，與四俱胝菩薩往護其國。}@
%{中央金刚波罗蜜多菩萨摩诃萨，手持金刚轮，放出五色的光芒，与四俱胝菩萨一起护持他们的国家。}%

@{是五菩薩摩訶薩，各與如是無量大眾，於汝國中作大利益；當立形像而供養之。}@
%{这五位菩萨摩诃萨，每一位都带领着无量的大众，在你的国家中做大利益；应该为他们建立形像，供养他们。}%

@{爾時，金剛手菩薩摩訶薩等，即從座起頂禮佛足，却住一面而白佛言：世尊！我等本願，承佛神力，十方世界一切國土，若有此經受持、讀誦、解說之處，我當各與如是眷屬，於一念頃即至其所，守護正法、建立正法，令其國界無諸災難，刀兵疾疫一切皆除。}@
%{当时，金刚手菩萨摩诃萨等，立刻从座位上站起来，顶礼佛足，然后住在一旁，对佛说：世尊，我们本来发愿，承蒙佛的神力，十方世界一切国土，如果有受持、诵读、讲解这部经书的地方，我们都会带着眷属，在一念之间就到达那里，守护正法、建立正法，让那个国家没有灾难，刀兵、疾病、瘟疫，一切都会消除。}%
@{世尊！我有陀羅尼，能加持擁護，是一切佛本所修行速疾之門。若人得聞一經於耳，所有罪障悉皆消滅，況復誦習而令通利，以法威力，當令國界永無眾難。}@
%{世尊，我这里有一段陀罗尼，可以加持保护，是所有佛陀修行速成之门。如果有人能听到这段经文，所有的罪障都会消除，更何况还能背诵并理解它，凭借经文的力量，国家将会永远没有灾难。}%

@{即於佛前，異口同音說陀羅尼曰：}@
%{就在佛陀面前，大家异口同声地说出这段陀罗尼：}%

@{娜謨囉怛娜(二合)怛囉(二合)夜野(一)娜莫(引)阿哩夜(二合)吠(無蓋反)𡀔者娜(引)野(二)怛他(引)𧃯多(引)夜囉訶(二合)諦(三)三藐三沒馱(引)野(四)娜莫阿(引)哩野(二合)(五)三滿多跋捺囉(二合、引)野(六)冐地薩怛嚩(二合、引)野(七)摩訶薩怛嚩(二合、引)野(八)摩賀迦(引)嚕抳迦(引)野(九)怛儞野(二合)他(引)(十)枳穰(二合)娜鉢囉(二合)儞(引)閉(十一)惡乞叉(二合)野句勢(十二)鉢囉(二合)底婆(引)娜嚩底(十三)薩嚩沒馱(引)嚩路枳諦(十四)瑜誐跛哩儞澁跛(二合)寧(十五)儼避(引)囉努囉嚩誐(引)係(十六)底哩野(三合)特嚩(二合)(十七)跛哩儞澁跛(二合)寧(十八)冒地質多散惹娜儞(十九)薩嚩(引)毘曬迦毘(引)色訖諦(二合)(二十)達磨娑(引)誐囉三步諦(二十一)阿慕伽室囉(二合)嚩儜(二十二)摩賀三滿多跋捺囉(二合)步彌(二十三)涅(奴逸反)哩野(二合)諦(二十四)尾野(二合)羯囉(二合)拏(二十五)跛哩鉢囉(二合)跛儞(二十六)薩嚩悉馱(二十七)娜麼塞訖哩(三合)諦(二十八)薩嚩冐地薩怛嚩(二合)(二十九)散惹娜儞(三十)婆誐嚩底(丁以反)(上同)(三十一)沒馱(引)麼諦(三十二)阿囉儞迦囉嬭(三十三)阿囉拏迦囉嬭(三十四)摩賀鉢囉(二合)枳穰(二合)(三十五)播囉弭諦娑嚩(二合)賀(三十六)}@
%{南无罗怛那怛罗夜野，南无阿哩夜吠𡀔者娜野，怛他𧃯多夜囉訶諦，三藐三没驮野，南无阿哩野，三满多跋捺囉野，冐地萨怛嚩野，摩诃萨怛嚩野，摩贺迦嚕抳迦野，怛儞野他，枳穰娜鉢囉儞閉，惡乞叉野句势，鉢囉底婆娜嚩底，薩嚩沒馱嚩路枳諦，瑜誐跛哩儞澁跛寧，儼避囉努囉嚩誐係，底哩野特嚩，跛哩儞澁跛寧，冒地質多散惹娜儞，薩嚩毘曬迦毘色訖諦，達磨娑誐囉三步諦，阿慕伽室囉嚩儜，摩賀三滿多跋捺囉步彌，涅哩野諦，尾野羯囉拏，跛哩鉢囉跛儞，薩嚩悉馱，娜麼塞訖哩諦，薩嚩冐地薩怛嚩，散惹娜儞，婆誐嚩底没驮麼諦，阿囉儞迦囉嬭，阿囉拏迦囉嬭，摩賀鉢囉枳穰，播囉弭諦娑嚩賀。}%

@{爾時，世尊聞是說已，讚金剛手等諸菩薩言：善哉，善哉！若有誦持此陀羅尼者，我及十方諸佛悉常加護，諸惡神鬼敬之如佛，不久當得阿耨多羅三藐三菩提。}@
%{这时，世尊听到大家说完了，就赞叹金刚手等诸位菩萨说：“很好，很好！如果有人能背诵并持诵这段陀罗尼，我和十方佛陀都会一直加持保护他，所有的恶神鬼怪都会像敬佛一样敬畏他，不久就会获得无上正等正觉。}%

@{大王！吾以此經付囑汝等：毘舍離國、憍薩羅國、室羅筏國、摩伽陀國、波羅痆斯國、迦毘羅國、拘尸那國、憍睒彌國、般遮羅國、波吒羅國、末土羅國、烏尸尼國、奔吒䟦多國、提婆䟦多國、迦尸國瞻波國，如是一切諸國王等，皆應受持般若波羅蜜多。}@
%{大王，我把这部经文托付给你们：毗舍离国、憍萨罗国、室罗筏国、摩伽陀国、波罗痆斯国、迦毘罗国、拘尸那国、憍睒彌国、般遮罗国、波吒罗国、末土罗国、乌尸尼国、奔吒䟦多国、提婆䟦多国、迦尸国瞻波国，所有这些国家的国王等等，都应该持诵般若波罗蜜多。}%

@{時諸大眾、阿修羅等，聞佛所說諸災難事，身毛皆竪，高聲唱言：願我未來不生彼國。}@
%{这时，所有的人、阿修罗等等，听到佛陀所说这些灾难，都毛骨悚然，高声喊着：“愿我未来不生在那个国家！”}%

@{時十六王，即捨王位修出家道，具八勝處、十一切處，得伏忍、信忍、無生法忍。}@
%{这时，十六位国王，就放弃王位出家修行，具备了八胜处、十一切处，获得了伏忍、信忍、无生法忍。}%

@{爾時，一切天人大眾、阿修羅等，散曼陀羅花、曼殊沙花、婆師迦花、蘇曼那花，以供養佛，隨其種性得三脫門、生空、法空、菩提分法。無量無數菩薩摩訶薩，散拘勿頭花、波頭摩花而供養佛，無量三昧悉皆現前，得住順忍、無生法忍。無量無數菩薩摩訶薩，得恒河沙諸三昧門，真俗平等，具無礙解，常起大悲，於百萬億阿僧祇佛剎微塵數世界，廣利眾生，現身成佛。}@
%{这时，所有天人、阿修罗等等，散布曼陀罗花、曼殊沙花、婆师迦花、苏曼那花，供养佛陀，根据他们的根性，获得了三脱门、生空、法空、菩提分法。无数的菩萨摩诃萨，散布拘勿头花、波头摩花供养佛陀，无数的三昧都显现出来，获得了住顺忍、无生法忍。无数的菩萨摩诃萨，获得了恒河沙数的三昧门，真俗平等，具足无障碍的智慧，经常发大悲心，在百亿阿僧祇佛刹微尘数的世界，广度众生，现身成佛。}%

@{仁王護國般若波羅蜜多經囑累品第八}@
%{仁王护国般若波罗蜜多经，嘱累品第八}%

@{佛告波斯匿王：今誡汝等！吾滅度後，正法欲滅，後五十年、後五百年、後五千年，無佛、法、僧。此經、三寶，付諸國王建立守護，令我四部諸弟子等，受持、讀誦，解其義理，廣為眾生宣說法要，令其修習出離生死。}@
%{佛陀对波斯匿王说：“现在我告诫你们！我灭度之后，正法将会衰败，五十年后、五百年后、五千年后，将没有佛、法、僧。这部经文、三宝，就托付给各国国王建立和守护，让我的四众弟子等等，持诵、读诵，理解其中的道理，广泛地为众生宣说法要，让他们修行，脱离生死。}%
@{大王！後五濁世，一切國王、王子、大臣自恃高貴，破滅吾教，明作制法，制我弟子。比丘、比丘尼不聽出家修行正道，亦復不聽造佛塔像。白衣高座，比丘地立，與兵奴法等無有異。當知爾時，法滅不久。}@
%{大王！现在是五浊恶世，很多国王、王子、大臣都仗着自己的地位，破坏佛法，制定法律来限制我的弟子。和尚、尼姑都不愿意出家修行正道，也不愿意建造佛塔和佛像。穿白衣的人坐在高位，和尚却只能站着，和兵卒一样没有区别。这种情况出现，佛法灭亡的日子就不远了。}%

@{大王！破國因緣，皆汝自作。恃己威力，制四部眾，不聽修福。諸惡比丘受別請法。知識比丘共為一心，互相親善，齋會求福。是外道法，都非我教。百姓疾疫，無量苦難。當知爾時國土破滅。}@
%{大王！国家灭亡的原因，都是你自己造成的。你仗着自己的权力，限制四众弟子，不让他们修福。一些恶和尚接受其他宗教的教义，有智慧的和尚却勾心斗角，互相巴结，举行斋会求福。这些都是外道邪法，根本不是我的教义。百姓遭受瘟疫，苦难无穷无尽。这种情况出现，国家灭亡的日子就不远了。}%

@{大王！法末世時，國王、大臣、四部弟子，各作非法，橫與佛教作諸過咎，非法非律繫縛比丘，如彼獄囚。當知爾時，法滅不久。}@
%{大王！佛法末世的时候，国王、大臣、四众弟子都会做违法的事，到处和佛教作对，用非法手段，不符合佛法的条例来约束和尚，就像把和尚关进监狱一样。这种情况出现，佛法灭亡的日子就不远了。}%

@{大王！我滅度後，四部弟子，一切國王、王子、百官，乃是任持護三寶者，而自破滅，如師子身中虫，自食師子肉，非外道也。壞我法者得大過咎——正法衰薄，民無正行，諸惡漸增，其壽日減，無復孝子，六親不和，天龍不祐，惡鬼惡龍日來侵害，災怪相繼為禍縱橫，當墮地獄、傍生、餓鬼，若得為人，貧窮下賤諸根不具——如影隨形、如響應聲、如人夜書，火滅字存，毀法果報亦復如是。}@
%{大王！我圆寂以后，四众弟子，所有国王、王子、百官，都是应该维护三宝的人，却反而自己毁灭了，就像狮子身上长了虫，自己吃狮子的肉一样，不是外道造成的。破坏佛法的人会得到很大的罪过——正法衰微，百姓没有正确的行为，各种恶事越来越多，寿命越来越短，不再有孝顺的孩子，六亲不和，天龙不再保佑，恶鬼恶龙每天来侵害，灾难接踵而至，横行霸道，最终会堕入地狱、畜生、饿鬼道，即使能投胎为人，也会贫穷低贱，身体残缺——就像影子跟着身体，回声跟着声音，就像人在晚上写字，火灭了字迹还在，破坏佛法带来的恶报也是如此。}%

@{大王！未來世中，一切國王、王子、大臣，與我弟子橫立記籍，設官典主大小僧統，非理役使。當知爾時，佛法不久。}@
%{大王！未来世界，所有国王、王子、大臣，会和我的弟子横加干涉，设立官职来管理僧团，不合理地役使僧人。这种情况出现，佛法灭亡的日子就不远了。}%

@{大王！未來世中，一切國王、四部弟子，當依十方一切諸佛常所行道，建立流通。而惡比丘為求名利，不依我法，於國王前自說過患，作破法緣。其王不別，信受此語，橫立制法，不依佛戒。當知爾時，法滅不久。}@
%{大王！未来世界，所有国王、四众弟子，应该按照十方所有佛陀一直以来走的道路，建立流通。但是，一些恶和尚为了追求名利，不按照我的教义，在国王面前说佛法的缺点，破坏佛法。国王不明真相，相信了这些话，就横加干涉，制定法律，不遵守佛戒。这种情况出现，佛法灭亡的日子就不远了。}%

@{大王！未來世中，國王、大臣、四部弟子，自作破法、破國因緣，身自受之，非佛法咎。天龍捨去，五濁轉增，若具說者窮劫不盡。}@
%{大王！未来世界，国王、大臣、四众弟子，自己破坏佛法、破坏国家，最终会自己承担恶果，不是佛法带来的罪过。天龙会离开人间，五浊恶世会越来越严重，如果详细说起来，穷劫也说不完。}%

@{爾時，十六大國王聞說未來如是諸誡，悲啼號泣，聲動三千，天地昏闇，光明不現。時諸王等，各各至心受持佛語，不制四部出家學道，當如佛教。}@
%{当时，十六个大国王听到这些关于未来的告诫，悲痛地哭泣，声音震动三千世界，天地昏暗，光明消失。这些国王都真心诚意地接受佛陀的教诲，不再限制四众弟子出家修行，应该按照佛教的教义来做。}%

@{爾時，恒河沙等無量大眾皆共歎言：當爾之時，世間空虛是無佛世。}@
%{当时，无数如同恒河沙数的人们一起感叹说：到了那个时候，世间空虚，没有佛陀了。}%

@{爾時，波斯匿王白佛言：世尊！當何名此經？我等云何奉持？}@
%{当时，波斯匿王对佛陀说：世尊！应该怎样命名这部经文？我们应该怎样奉持？}%

@{佛告大王：此經名為仁王護國般若波羅蜜多，亦得名為甘露法藥，若有服行能愈諸疾。}@
%{佛陀对大王说：这部经文叫做《仁王护国般若波罗蜜多经》，也叫做《甘露法药经》，如果有人奉行，就能治愈各种疾病。}%

@{大王！般若波羅蜜多所有功德，猶如虛空不可測量，若有受持、讀誦之者，所獲功德，能護仁王及諸眾生，猶如垣牆，亦如城壁，是故汝等應當受持。}@
%{大王！般若波罗蜜多的功德，如同虚空一样不可测量，如果有人受持、诵读这部经文，所获得的功德，能够保护国王和所有众生，就像城墙一样，也像城壁一样，所以你们应该要受持这部经文。}%

@{佛說是經已，彌勒、師子吼等無量菩薩摩訶薩，舍利弗、須菩提等無量聲聞，欲界、色界無量天人，比丘、比丘尼、優婆塞、優婆夷，阿脩羅等，一切大眾，聞佛所說，皆大歡喜，信受奉行。}@
%{佛陀说完这部经文后，弥勒菩萨、狮子吼菩萨等无数菩萨，舍利弗、须菩提等无数声闻，欲界、色界无数天人，和尚、尼姑、优婆塞、优婆夷，阿修罗等，所有大众，听到佛陀所说，都非常欢喜，信受奉行。}%

@{仁王護國般若波羅蜜多經卷下}@
%{《仁王护国般若波罗蜜多经》下卷}%
