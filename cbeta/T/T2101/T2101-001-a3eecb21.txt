@{補陀洛迦山傳題辭}@
%{补陀洛迦山传题辞}%

@{大元丘茲盛熙明述}@
%{大元丘兹盛熙明述}%

@{九州之山川。具載於書傳。山海之詭奇。亦見於圖記。其來尚矣。謹按。補陀洛迦者。蓋梵名也。華言小白華。方廣華嚴言。善財第二十八。參觀自在菩薩。與諸大菩薩。圍繞說法。蓋此地也。然世無知者。始自唐朝梵僧來覩神變。而補陀洛迦山之名。遂傳焉。盤礴於東越之境。窅芒乎巨浸之中。石洞嵌巖。林巒清邃。有道者居之。而阿蘭若兆興焉。自非好奇探幽。乘桴汎槎者。罕能至也。惟我。}@
%{九州的山川，都记载在史书中。山海的奇异，也见于地图。这些都是很久以前的事了。仔细考查一下，补陀洛迦，这是梵文，中文是小白华。方广华严经里说，善财童子第二十八个参访的对象是观自在菩萨，他和许多大菩萨一起围绕着观自在菩萨说法，这就是补陀洛迦山。但是，世人对此并不了解，直到唐朝梵僧来此目睹神迹，补陀洛迦山的名字才流传开来。它坐落在东越的边境，隐没在巨大的海水中。石洞嵌在岩石中，树林山峦清幽，有道士住在这里，于是阿兰若(隐居修行的地方) 就兴盛起来了。如果不是好奇探险，乘着木筏漂洋过海的人，很少能到达这里。只有我……}%

@{皇元。際天所覆。均被化育。梯航所及。靈跡悉著。至於茲山。瞻拜相繼肸蠁昭答。不可勝紀矣。然圖志脫漏。言辭庸謬。四方不傳。僕。頃因謝病。偶在海濱。恭叩靈躅。旁搜經籍。首集自在之功德。繼攷洞宇之勝概。若夫由心所見。光景斯彰。因緣有時。廟塔興建。具載於篇。能遊目者。不起於坐。飛神於大方之外。當知清淨光明廣大悲心。與菩薩無二。推惻隱之端。躬行於日用之間。非徒空言也。儻欲南詢。亦必問津於此。而與善財同乘般若慈舟。共達毘盧性境。入海印之三昧。證大悲之法門。圓解脫之深因。滿普賢之願海。普令法界含生。盡登菩提彼岸者。豈虛謬哉。}@
%{元朝，上天所覆盖的地方，都受到教化，凡是能到达的地方，灵迹都显现出来。至于这座山，前来瞻仰拜祭的人络绎不绝，灵验无比，数不胜数。但是，图志记载缺漏，言辞也十分错误，四方都没有流传。我，最近因为生病，偶然来到海边，恭敬地叩拜了灵迹，并搜寻各种经籍，首先收集了观自在菩萨的功德，接着考证了洞宇的胜景。就像我心中所见，景象就变得清晰起来。时机成熟，庙宇塔刹就建造起来了，这些都记载在文章中。能游目四方的，就不要坐在那里，让思绪飞到广阔无垠的地方。应该明白，清净光明、广大悲心，与菩萨无二。推己及人，在日常生活中践行，绝不是空口说白话。如果想要南下探寻，也一定要到这里来询问，然后和善财童子一起乘坐般若智慧之舟，共同到达毗卢遮那佛的本性境界，进入海印三昧，证得大悲法门，圆满解脱的深远根源，满足普贤菩萨的愿海，让法界众生都登上菩提彼岸，这难道是虚假的吗？}%

@{補陀洛迦山傳}@
%{补陀洛迦山传}%

@{自在功德品第一}@
%{自在功德品第一}%

@{洞宇封域品第二}@
%{洞宇封域品第二}%

@{應感祥瑞品第三}@
%{应感祥瑞品第三}%

@{興建沿革品第四}@
%{兴建沿革品第四}%

@{附錄第五}@
%{附录第五}%

@{觀音大士讚第六}@
%{观音大士赞第六}%

@{名賢詩詠第七}@
%{名贤诗咏第七}%

@{自在功德品第一}@
%{自在功德品第一}%

@{釋典所載。菩薩名號。如恒河沙數。不可勝計。惟觀自在洋洋赫赫功德。獨顯乎世間。凡遇厄難。竭誠稱念。稽首請命。亦往往如影響。誠由行願弘深。大悲無礙之力也。廣如藏教。今略陳之。}@
%{佛经中记载的菩萨名号，如同恒河沙数，不可计数。只有观自在菩萨的功德，洋洋洒洒，赫赫有名，独一无二地显现在世间。凡是遇到灾难，只要真诚地念诵观自在菩萨的名号，叩头祈求，也往往像影子一样，立刻得到感应。这确实是由于他发愿宏深，大悲无碍的力量。他的功德广大如同藏经，现在我简单地阐述一下。}%

@{梵云阿哩耶婆盧吉帝。此云聖觀世音。又梵云阿嚩盧枳帝濕伐羅。此云觀自在。諸經所稱。或單云觀世音。或云觀自在。或兼云觀世音自在。觀音三昧經。及大悲經。悲華諸經說。此菩薩。久已成佛。號正法明如來。又云。後成正覺。號遍出一切光明功德山王如來。楞嚴經云。觀世音菩薩言。我昔於無數恒河沙劫。有佛出現。名觀世音。教我從聞思修入三摩地。從於聞中。入流亡所。所入既寂。動靜二相。了然不生。如是漸增。聞所聞盡。盡聞不住。覺所覺空。空覺極圓。空所空滅。生滅既滅。寂滅現前。忽然超滅世出世間。十方圓明。上合十方諸佛本覺妙心。同一慈力。下合十方一切六道眾生。同一悲仰。由於供養觀音如來。蒙授如幻聞熏聞修金剛三昧。身成三十二應。入諸國土。所謂佛身。獨覺。緣覺。聲聞。梵王。帝釋。自在天。大自在天。天大將軍。四天王。及天王太子。人王。長者。居士。宰官。婆羅門。比丘。比丘尼。優婆塞。優婆夷。女主。童男。童女。天龍。藥叉。乾闥婆。阿修羅。緊那羅。摩呼羅伽。人非人等。我於彼前。皆現其身。而為說法。令其成就。令諸眾生。獲十四種無畏功德。彼佛。歎我善得圓通法門。授記我為觀世音號。由我觀想十方圓明。故觀音名。遍十方界。}@
%{梵文是阿哩耶婆盧吉帝，中文是圣观世音。又梵文是阿嚩盧枳帝濕伐羅，中文是观自在。各种经书中，有的称观世音，有的称观自在，有的兼称观世音自在。观世音三昧经、大悲经、悲华经等经书中说，这位菩萨，很久以前就成佛了，号称正法明如来。又说，他后来成正觉，号称遍出一切光明功德山王如来。楞严经中说，观世音菩萨说，我过去在无数恒河沙劫中，有佛出现，名叫观世音，他教我从闻思修进入三摩地。从听到的佛法中，进入无漏的境界，进入的境界寂静无为，动与静两种相，了然不生。这样逐渐增加，听到的佛法全部听完，听完之后不再执着，觉悟到所觉悟的都是空，空觉圆满无碍，空所空也灭，生灭都灭，寂灭当下显现，突然超越世间，出离世间。十方圆明，上面与十方诸佛本觉妙心相合，同具慈悲之力，下面与十方一切六道众生相合，同具悲悯之心。由于供养观世音如来，蒙受他如幻闻熏闻修金刚三昧的教诲，身体成就了三十二种应身，进入各种国土，所谓佛身、独觉、缘觉、声闻、梵王、帝释、自在天、大自在天、天大将军、四天王、天王太子、人王、长者、居士、宰官、婆罗门、比丘、比丘尼、优婆塞、优婆夷、女主、童男、童女、天龙、药叉、乾闼婆、阿修罗、紧那罗、摩呼罗伽、人非人等，我在他们面前，都显现出他们的身形，为他们说法，使他们成就，使一切众生获得十四种无畏功德。那位佛，赞叹我精通圆通法门，授记我为观世音，由于我观想十方圆明，所以叫观世音，遍布十方世界。}%

@{法華經說。若有眾生。受諸苦惱。一心稱觀世音菩薩名號。既得解脫。若水火雷電。龍蛇惡獸。夜叉羅剎。王難枷鎖。軍陣怨賊。諸難之中。能施無畏。於苦惱死厄。能作依怙。現三十二身。隨類說法。地獄鬼畜生。生老病死苦。以漸悉令滅。}@
%{法华经说，如果有众生，遭受各种苦恼，一心称念观世音菩萨的名号，就能得到解脱。无论是水火雷电、龙蛇恶兽、夜叉罗刹、王难枷锁、军阵怨贼，在各种灾难中，都能施予无畏，在苦恼死亡的困境中，都能作为依靠，显现三十二种身，随类说法，地狱、鬼、畜生、生老病死苦，都能逐渐消除。}%
@{大悲心總持經云。若有誦持大悲呪者。即滅百千億劫生死重罪。不墮惡趣。臨命終時。十方諸佛。皆來授手。隨願往生諸淨土中。能獲無量等持辯才。解脫八難。滅除三毒。一切所求。無不成就。大悲總持具載別本。}@
%{《大悲心總持經》上說，如果有人持誦大悲咒，就能滅除百千億劫以來累積的生死重罪，不會墮入惡道。臨死的時候，十方諸佛都會來迎接，隨心所願往生到各種淨土。還能得到無量等持辯才，解脫八種災難，消除三毒，一切所求都能成就。大悲咒的詳細內容，記載在別的經書裡。}%

@{藏教密乘經中所載。觀自在菩薩。為蓮華部主。現諸神變。忿怒則稱馬首明王。救度則聖多羅尊。滿諸願則大准提尊。及如意輪王。不空羂索。乃至師子吼。并毘俱𦙁。一髻責項。白衣葉衣。千首千臂。皆有儀軌。真言略舉其名。若西天。未譯番本。師傳本續。真言要門。未易悉究。}@
%{藏傳佛教密宗經典記載，觀世音菩薩是蓮花部的本尊，能顯現各種神變。他發怒時稱為馬首明王，救度眾生時稱為聖多羅尊，滿足眾生願望時稱為大准提尊，還有如意輪王、不空羂索、獅子吼、毘俱胝、一髻羅剎、白衣觀音、千手千眼觀音，這些都各有儀軌。這裡只列舉了真言的名字，如果從西天傳來的經書還沒翻譯成中文，師傅口頭傳授的版本可以繼續補充。真言的奧秘，不是很容易就能完全理解的。}%

@{今上即位之初。聖師大寶葛嚕麻瓦。自西域來京師。解行淵深。福慧具足。明通三世。闡揚一乘。同自在之慈悲。宣六字之神力。上自宮庭王臣。下及士庶。均蒙法施。靈感寔多。不可備錄。將非大士之應化者乎。然江南未之聞也。故略紀其實。若六字呪。師所常誦。}@
%{現在皇帝登基初期，聖師大寶葛嚕麻瓦從西域來到京城，他的解脫和修行都很深奧，福德智慧具足，通曉三世因果，宣揚一乘佛法，與觀世音菩薩一樣慈悲，宣揚六字真言的神力。從宮廷裡的王公大臣到平民百姓，都蒙受他的法施，靈驗的事蹟很多，無法一一記錄。他難道不是大菩薩的化身嗎？不過江南地區還沒有聽說過他，所以就簡單地記載一下。六字真言是他經常持誦的。}%

@{唵麻尼巴𠹌(二合)𠺗吽}@
%{唵嘛呢叭咪吽}%

@{功德具在莊嚴寶王經}@
%{《莊嚴寶王經》}%

@{洞宇封域品第二}@
%{第二品 洞宇封域}%

@{世傳。蓬萊方丈。在弱水中。非飛仙莫能到。昔秦皇漢武。窮年遠討。勞神苦體。卒如捕風追影。終不得其涯涘。今小白華山。距四明不遠。為聖賢託跡之地。石林水府。神光瑞像。雖在驚濤駭浪之間。航海乘風。刻日可至。故特舉其勝概如左。}@
%{民間傳說，蓬萊方丈仙島在弱水中，不是神仙是無法到達的。以前秦始皇和漢武帝，窮盡一生去尋找它，勞心勞力，結果像抓捕風影一樣，最終一無所獲。現在小白華山，距離四明山不遠，是聖賢隱居的地方，這裡有石林水府，神光瑞像，雖然身處驚濤駭浪之中，乘船航行，幾天就能到達。所以特別舉出它的勝景如下。}%

@{昌國志云。昌國州。在東大海西。星紀之次。在牽牛婺女分野。昔夏少康。封世子於越。至句踐。滅吳獲夫差。欲使居甬東百家。杜預云。句章縣。東海中洲也。國語。以為甬句東。今州有甬東村。是也。由秦歷漢。屬鄮縣。唐開元二十六年。以鄮縣。置明州。領縣四翁山。今之昌國也。五代後。改鄮為鄞。則又屬鄞。宋熙寧間。創縣為昌國。東控日本。北接登葉。南亘甌閩。西通吳會。寔海東之巨障。皇元至元十五年。陞縣為州。}@
%{《昌國志》記載，昌國州位於東海的西邊，屬於星紀星宿，在牽牛星和婺女星的分野。以前夏朝少康，封他的兒子到越國，到了勾踐，滅掉了吳國，俘虜了夫差，想讓他們住在甬東百家。杜預說，句章縣是東海中的島嶼。《國語》認為，甬句東就是現在昌國州的甬東村。從秦朝到漢朝，昌國州屬於鄮縣。唐朝開元二十六年，以鄮縣設立明州，下轄四個縣，其中一個就是翁山縣，也就是現在的昌國州。五代之後，改鄮縣為鄞縣，昌國州就屬於鄞縣。宋朝熙寧年間，設立昌國縣。昌國州東面與日本相望，北面與登州相接，南面與甌閩相連，西面與吳會相通，是海東的屏障。元朝至元十五年，昌國縣升級為昌國州。}%

@{寶陀寺。在州之東海梅岑山。世傳。梅福煉丹之所。釋所言。東大洋海。西紫竹旃檀林者。是也。自四明陸行。東九十餘里。過穿山渡。至大謝。再經嵩子渡。至昌國州。陸行七十里。沈家門止一渡至山。周圍僅百里許環繞大海。憑高望昌國諸山。隱隱如青螺。東極微茫無際。日月出沒上下若鑑。微風時來。雷轟雪涌。奇極孤迴。非復塵世也。山茶樹高數丈。丹葩滿枝。猶珊瑚林。水仙紫蓀。芳菲滿地。金沙玉礫。的落璀璨。}@
%{寶陀寺位於昌國州的東海梅岑山，民間傳說，這裡是漢朝梅福煉丹的地方。佛教經典中說，東大洋海的西邊是紫竹旃檀林，這裡就是那個地方。從四明山陸路向東走九十多里，經過穿山渡，到達大謝，再經過嵩子渡，到達昌國州。再陸路走七十里，從沈家門坐船渡海就能到達寶陀寺。寶陀寺周圍只有一百里左右，被大海環繞。站在高處眺望昌國州的山峰，隱隱約約像青色的螺髻。東面盡頭茫茫無際，日月升落，上下如鏡。微風時時吹來，雷聲轟鳴，雪花飛舞，奇異孤寂，不再是塵世。山茶樹高達數丈，紅色的花朵開滿枝頭，就像珊瑚林。水仙花和紫蓀草，芳香四溢，遍布山野。金沙和玉礫，閃閃發光，晶瑩剔透。}%

@{潮音洞。菩薩示現之所。去寺三里。至洞皆黃砂。石洞巉巖。瞰海回顧無畔岸。人跡不及。洞上有穴如天窓。下屬洞前。舊有石橋橫亘。可以瞻禮。今崩廢。}@
%{潮音洞是觀世音菩薩顯現的地方，距離寶陀寺三里。洞口全是黃沙，石洞高聳險峻，俯瞰大海，回頭望去，看不到邊際。人跡罕至。洞頂有一個洞穴，像天窗一樣，位於洞口下方。以前有一座石橋橫跨在洞口，可以瞻仰禮拜，現在已經崩塌了。}%

@{善財洞。在潮音洞右。亦祥異顯現。巖石有罅。峭峻蹙逼中。窅叵測。其外則石崖壁立。泉溜如珠不涸。謂之菩薩泉。瓶罌盛貯。以洗目疾。}@
%{善財洞位於潮音洞的右邊，也出現過祥瑞異象。岩石上有裂縫，峭壁逼仄，深不可測。洞口外是石崖壁立，泉水像珍珠一樣流淌，從不枯竭，稱為菩薩泉。可以用瓶子或罐子盛水，洗治眼疾。}%

@{盤陀石。平廣上坐百餘人。下瞰大海。五更遠見扶桑。五色光發。頃有一輪極大。從海湧出。真奇觀也。}@
%{盤陀石是一塊平坦寬廣的岩石，上面可以坐下一百多人。站在上面俯瞰大海，凌晨五點就能看到扶桑，發出五彩的光芒。一會兒，一個巨大的圓形光輪從海中湧現出來，真是奇觀。}%

@{三摩地。在寺西偏。登山由此。有亭。曰極清淨。嘉木森秀。清泉甘冽。亂石錯出。有聳立者踞伏者。詭奇萬狀。}@
%{三摩地位於寶陀寺的西邊，從這裡登山，有一個亭子，叫做極清淨亭。這裡有珍貴的樹木，蔥鬱茂盛，清泉甘甜，亂石錯落，有的聳立，有的伏臥，形態各異，十分奇特。}%

@{真歇庵。在寺後山深處。真歇了禪師。修道菴中。後圓寂立塔。}@
%{真歇庵位於寶陀寺後山深處，真歇了禪師在這裡修行，後來圓寂，建了塔。}%

@{無畏石。在真歇菴前。突然方廣。然峻不可陟師子巖。在無畏石側。形如師踞。}@
%{無畏石位於真歇庵前面，突然變得寬廣，但非常陡峭，無法攀登。獅子巖位於無畏石旁邊，形狀像獅子盤踞。}%
@{正趣峯靈鷲峯觀音峯}@
%{正趣峰灵鹫峰观音峰}%

@{應感祥瑞品第三}@
%{应感祥瑞品第三}%

@{嘗讀楞嚴。謂。世間曠野深山。聖道場地。皆阿羅漢所住持。故世間麁人。所不能見。是山。自梵僧啟其端。而始知大士之宮宅。其信然乎哉。或因風濤怖懼而致禱。或好事尋幽而有遇。使者銜命。至誠所格。緇素夙緣。目擊道存。如鏡中像水中月。皆由清淨心現。往往不同。自昔多失紀錄。今姑存一二。俟來者繼述焉。}@
%{我曾经读过《楞严经》，里面说世间广阔的原野、深山，都是圣者的道场，都是阿罗汉居住的地方。所以世俗的粗人，是看不到这些山的。自从梵僧开启了这个端倪，人们才开始知道大士的宫宅。这真的可信吗？有些人是因为遭遇风浪感到害怕而祈祷，有些人是为了好奇，寻找幽静的地方而有所遇见。使者奉命而来，至诚所感，僧俗之间有宿缘，亲眼目睹道场存在，就像镜中的像、水中的月，都是因为清净心而显现，情况往往不同。从前很多记录都丢失了，现在姑且保存一二，等待后人来继续记载吧。}%

@{唐大中。有梵僧來洞前燔十指。指盡。親見大士說法。授與七寶石。靈感遂啟。}@
%{唐大中年间，有一个梵僧来到洞前，烧掉了自己的十根手指，手指烧尽了，他亲眼见到大士说法，大士还给了他七颗宝珠，从此灵感应验就开始了。}%

@{日本僧慧鍔。從五臺山。得菩薩像。將還國。抵焦石。舟不能動。望潮音洞默叩得達岸。迺以像舍於洞側張氏家。屢覩神異。遂捨居作觀音院。郡將聞之。迎像入城。為民祈福。未幾。有僧。不知何許人。索嘉木扃戶刻之。彌月像成。僧不知所在。今所奉菩薩像。即此也。}@
%{日本僧人慧鍔，从五台山得到一尊菩萨像，准备回国。当船到达焦石的时候，船无法前进。他望着潮音洞默念祈祷，最终到达了岸边。于是，他把菩萨像供奉在洞边张姓人家。多次目睹神迹，于是就在那里住了下来，建立了观音院。郡守听说后，迎接菩萨像进城，为百姓祈福。不久，有一个僧人，不知道是哪里人，找来香木，关起门来刻菩萨像。一个月后，像就刻好了，僧人不知去向。现在供奉的菩萨像，就是这尊。}%

@{元豐中。謁者王舜封。使三韓。遇風濤。大龜負舟。惶怖致禱。忽覩金色晃耀。現滿月相。珠瓔粲然。出自巖洞。龜沒舟行。洎還以奏。上聞。始錫寺額。曰觀音寶陀。自是海東諸夷。如三韓日本扶桑阿黎占城渤海。數百國。雄商鉅舶。繇此取道放洋。凡遇風波寇盜。望山歸命。即得銷散。感應頗多。}@
%{元丰年间，谒者王舜封出使三韩，遇到风浪，一只大乌龟托着船。他非常害怕，于是祈祷。突然看到金光闪耀，出现满月形状，珠璎闪耀，从岩洞中出来。乌龟沉入水中，船继续前进。回到朝廷后，他把这件事奏报了皇帝，皇帝才赐予寺庙名称，叫做观音宝陀。从那以后，海东诸夷，比如三韩、日本、扶桑、阿黎、占城、渤海，数百个国家，商船巨舶，都从这里出发航海。凡是遇到风波寇盗，只要望山归命，就会消散，感应很多。}%

@{崇寧間。戶部侍郎劉逵。給事中吳栻。使高麗。及還。自群山島。經四晝夜。月黑雲翳。海面冥蒙。不知向所。舟師大怖。遙叩寶陀。未幾。神光滿海。四燭如晝。歷見招寶山。遂得登岸。}@
%{崇宁年间，户部侍郎刘逵和给事中吴栻出使高丽，回来的时候，从群山岛出发，经过四天四夜，月亮黑沉沉的，乌云密布，海面一片迷蒙，不知道方向。船工非常害怕，遥远地叩拜宝陀山。不久，神光充满海面，四面如同白昼，远远地看到招宝山，最终登上了岸。}%

@{宋給事中黃龜年。恭禮洞前。親覩大士。紫金自在相。朗然坐石上。偕遊老穉俱見。備作贊頌。}@
%{宋朝给事中黄龟年，恭敬地礼拜洞前，亲眼见到大士，紫金自在相，坦然地坐在石头上。和他一起游玩的老人小孩都看到了，都写了赞颂。}%

@{紹興戊辰三月望。鄱陽程休甫。四明史浩。至此翼早詣潮音洞。寂無所覩。炷香供茶。盞浮花瑞。歸寺食訖。晡時。再至洞門。俯伏苔磴。凝睇嶔空。惟亂石纍纍。興盡欲返。有僧指曰。巖頂有竇。可以下瞰。攀緣而上。瞻顧之際。瑞相忽現。金色照耀。眉目瞭然。二人所見不異。惟浩。更覩雙齒潔白如玉。於是慶快。用書於壁。庶幾來者觀此無疲。不以一見不見而遂已也。}@
%{绍兴戊辰年三月十五，鄱阳的程休甫和四明的史浩，来到这里，很早就去潮音洞。寂静无声，什么也看不到。他们点香供茶，茶盏里浮着花瑞。回到寺庙吃完饭，下午又来到洞口，俯伏在青苔石阶上，凝视着高耸的山峰。只有乱石堆积在一起，兴致已尽，想要回去。这时，一个僧人指着说：“岩顶有一个洞，可以俯瞰下去。”他们攀缘而上，瞻仰的时候，瑞相突然出现，金光照耀，眉目清晰。两个人所见都一样，只有史浩，还看到了两颗洁白的牙齿，像玉一样。于是他们非常高兴，就用笔写在墙壁上，希望后人看到这里不会感到疲倦，不会因为一次看到就认为已经足够了。}%

@{又傳。史衛王彌遠。見茶樹上示一目。蓋二十年相業之讖也。}@
%{还有传闻说，史卫王弥远，在茶树上看到了一个眼睛，这是他二十年相业的预兆。}%

@{咸淳丙寅三月。范太尉。以目疾。遣子致禱洞下。無所遇。汲泉歸洗目。既愈。復命子來謝。洞左大士全現。淡烟披拂。猶隔碧紗。繼往善財洞。童子忽現。大士亦現縞衣縹帶。珠瓔交錯。精神顧盼。如將示語。}@
%{咸淳丙寅年三月，范太尉因为眼睛生病，派儿子去洞下祈祷。什么也没有遇到，就取了泉水回来洗眼睛。眼睛好了，他又派儿子来感谢。洞的左边，大士完全显现出来，淡烟飘拂，仿佛隔着碧纱。接着来到善财洞，童子突然出现，大士也出现了，穿着白色的衣服，系着青色的腰带，珠璎交错，精神顾盼，好像要说话。}%

@{紹定庚寅十月。慶元昌國監胡煒。登大士橋。禮潮音洞。倏現光明。左則月蓋長者。與童子並立。一僧居右。師子盤旋。兩目如電。及至善財。嵒童子再現。黛眉粉面。寶蓋珠鬘。森列於前。傍現一塔。晶彩煥發。眾僧曰。我等雲集。歷年未覩。今承恩力。共覿色相。遂刻山圖於石。以示悠久。}@
%{绍定庚寅年十月，庆元昌国监胡炜，登上大士桥，礼拜潮音洞。突然出现光明，左边是月盖长者，和童子并立。一个僧人站在右边，狮子盘旋，两只眼睛像闪电一样。来到善财洞，嵒童子又出现了，黛眉粉面，宝盖珠鬘，森列在前面。旁边出现一座塔，晶彩焕发。众僧说：“我们大家聚集在这里，多年来没有见过。现在承蒙恩力，共同目睹了色相。”于是他们就把山图刻在石头上，以示永久。}%

@{嘉定歲。僧修者。所禮大士栴檀像。偶毀亡一指。心甚懊惋。後於洞前波間浮一花。視之。乃向失像指。眾尤異之。}@
%{嘉定年间，一个僧人修者，所供奉的大士栴檀像，不小心毁掉了其中一根手指，心里非常懊悔。后来，在洞前波浪中浮起一朵花，一看，正是那根丢失的手指。大家都很惊讶。}%

@{淳祐。連歲苦旱。制帥顏頤仲。禱雨洞中。大士并童子。喜悅出迎。自是。隨求輒應。}@
%{淳祐年间，连续几年干旱，制帅颜颐仲在洞中祈祷降雨。大士和童子喜悦地出来迎接，从此，只要祈祷，就马上应验。}%

@{皇元至元十三年。丙子六月。丞相伯顏定江南。部帥哈剌歹。來謁洞下。杳無所見。乃張弓引矢。射洞而回。及登海舟。蓮花滿洋。遂驚異悔謝。徐見白衣大士。并童子像。於是。施財莊嚴像設。并構殿於洞上。}@
%{元朝至元十三年，丙子年六月，丞相伯颜平定江南，部帅哈剌歹来拜谒洞下，什么也看不到。于是他张弓搭箭，射洞而回。登上海船的时候，海面上布满了莲花，于是他惊异悔恨，慢慢地看到白衣大士和童子像。于是，他捐钱装饰像设，并在洞上建造了殿堂。}%
@{大德五年。集賢學士張蓬山。奉}@
%{大德五年，集贤学士张蓬山奉旨去潮音洞祝釐。}%
@{旨祝釐潮音洞。見大士相好。彷彿在洞壁。次至善財洞。童子倏現。頂上端藹中。大士再現。寶冠瓔珞。手執楊枝。碧玻璃椀。護法大神。衛翊其前久之。如風中烟漸向鎖沒。但祥光滿洞。如靄霞映月。見數尊小佛。作禮慰快而去。}@
%{他看到大士的相貌，仿佛就在洞壁上。接着来到善财洞，一个童子突然出现，头顶上光彩照人，大士又出现了，戴着宝冠璎珞，手里拿着杨枝，碧绿色的玻璃碗。护法神站在前面守护了很久，就像风中的烟雾渐渐消失，但祥光充满洞穴，像云霞映照着月亮。看到几个小佛像，他们作揖慰问后就离开了。}%
@{致和元年戊辰四月。御史中丞曹立。承}@
%{致和元年戊辰四月，御史中丞曹立奉命去洞中求现。}%
@{上命。降香幣。至洞求現。忽見白衣瑞相。瓔珞被體。次及善財洞。童子螺髻素服。合掌如生。適以候潮未行。再叩再現。而善財洞大士亦在。童子鞠躬。眉目如畫。七寶瓔珞。明潔可數。群從悉見。}@
%{他献上香币，来到洞中，突然看到一个穿着白衣，戴着璎珞的人，接着来到善财洞，童子头戴螺髻，穿着素服，合掌像活着一样。正好赶上等待潮水还没出发，再次叩拜，大士又出现了，善财洞的大士也在，童子鞠躬，眉目如画，七宝璎珞，明亮洁净，可以数出来，大家也都看到了。}%
@{嘗詢諸耆老。云。自昔遊者。至今為盛。若夫西域名師。王公貴人。備極精誠。有覩白衣禪定。或冠佩莊嚴。或千首臂。或坐立異相。有眉目儼若。親承於咫尺。或景像縹緲。若瞻對乎繪素。至有羅漢長者。童子天龍。前後翊從。寶瓶蓮花。森列乎海波。頻迦鸚鵡。飛翔於香靄。或共見如一。或獨見非常。變化示現。殊不可詰。若夫竭力遠來。罔遇恍惚。常居其境。終不得瞻望餘光者。亦多有之。}@
%{曾经问过一些老人家，他们说，从前来这里游玩的人，到现在也很多。比如西域的名师，王公贵族，都非常虔诚，有些人看到了白衣禅定，有些人戴着庄严的冠佩，有些人有千手千臂，有些人坐着站着都是不同的姿态。有些人眉目端庄，好像亲眼见到了一样，有些人看到景象缥缈，好像在看画一样。甚至有罗汉，长者，童子，天龙，前后护卫，宝瓶莲花，排列在海面上，频迦鹦鹉，在香气中飞翔。有些人共同看到一样，有些人单独看到不同，变化示现，真是不可捉摸。有些人竭尽全力从远方而来，却没遇到，感到恍惚，有些人常住在这里，最终也看不到一丝余光，这种情况也很多。}%
@{興建沿革品第四}@
%{兴建沿革品第四}%
@{海嶠孤絕。蛟龍呵護。自非遺世高蹈者。鮮能栖息也。草茅以為廬。朮芝以為食。歲月既久。輝光煥發。致感王臣之崇重。士民之歸仰。大其宮室。廣其田疇。以養其徒侶。修習至道。將與山川增重。助益風化於無窮也。}@
%{海岛孤悬，蛟龙守护，如果不是遗世高蹈的人，很少有人能在这里栖息。他们用草木作为住所，用芝草作为食物，时间久了，光芒四射，感动了王臣的崇敬，百姓的归仰。扩建了宫殿，开阔了田地，用来养活他们的徒弟，修习至道。将与山川一起增添重量，无穷无尽地促进风化。}%
@{梁貞明二年。日本僧惠鍔。首創觀音院。在梅岑山之陰。}@
%{梁贞明二年，日本僧人惠鍔，首先创建了观音院，在梅岑山的阴面。}%
@{宋元豐三年。王舜封。使三韓。遇風濤有感。以事上聞。賜額曰寶陀觀音寺。置田積糧。安眾修道。歲許度一僧。}@
%{宋元丰三年，王舜封出使三韩，遇到风浪，有所感触，将此事上报朝廷，赐名为宝陀观音寺。置田积粮，安顿大众修道，每年允许度化一个僧人。}%
@{紹興元年辛亥。真歇禪師清了。自長蘆南遊。浮海至此。結菴山椒。扁曰海岸孤絕禪林。英秀多依之。郡請於朝。易律為禪。}@
%{绍兴元年辛亥，真歇禅师清了，从长芦南下，渡海来到这里，在山椒上结庵，命名为海岸孤绝禅林。英俊才华的人很多依附他。郡里请求朝廷，将律宗改为禅宗。}%
@{嘉定三年庚午八月。大風雨。圓通殿摧。住山德韶。言於朝。賜錢萬緡。七年殿成。潮音洞。無措足地。鑿石駕橋。凡六年。御書圓通寶殿大士橋以賜。建龍章閣以藏之。植杉十萬。是時。有田五百六十七畝。山千六百七畝。}@
%{嘉定三年庚午八月，大风大雨，圆通殿被摧毁。住山德韶向朝廷禀告，朝廷赐钱一万緡。七年殿成，潮音洞没有立足之地，凿石架桥，一共六年，皇帝赐书“圆通宝殿大士桥”，建造龙章阁收藏它。种植杉树十万棵。当时，有田地五百六十七亩，山地一千六百七亩。}%
@{是年。丞相史彌遠。承父志。捨財莊嚴。殿宇廊庾備具。香燈供養。上聞。賜宸翰。并金襴衣。銀鉢。瑪瑙數珠。松鹿錦旛。陳帥機。施錢一百六萬。置長明燈。}@
%{这一年，丞相史弥远继承父亲的遗志，捐钱庄严，殿宇廊庑完备，香灯供养。上报朝廷，皇帝赐御笔，还有金襴衣，银钵，玛瑙念珠，松鹿锦幡。陈帅机捐钱一百六万，置长明灯。}%
@{淳祐八年戊申。制帥顏頤仲。禱雨有應。施錢二萬。米五十石。置長生庫接待。莊仍請於朝免租役。}@
%{淳祐八年戊申，制帅颜颐仲祈雨应验，捐钱二万，米五十石，设立长生库接待。庄园又向朝廷请求免除租税。}%
@{皇元大德二年戊戌春。中宮。命內侍李英。降香修繕寺宇像設。明年春。宿衛孛羅。奉旨降香。賜金百兩。命江浙省臣董其事。一新棟宇。供嚴之具。金碧璀璨。四年春。遣使魏也先等。飯僧轉經。及歸。以玉琢聖像獻。四年。復遣大出齎綵幡緘香。降內帑二千緡。建演法堂。益修從宇。俾浙省。割官田二千畝供僧。於正五九月。諷誦祈禱。特頒璽書護持。自是。祝香賚錫。歲以為常。勅翰林直學士劉賡。製文。集賢直學士趙孟頫。書丹刻石。以彰聖化。}@
%{元大德二年戊戌春天，中宫命令内侍李英，降香修缮寺宇和像设。明年春天，宿卫孛罗奉旨降香，赐金一百两，命令江浙省臣主持此事，重建房屋，供奉严谨的器具，金碧辉煌。四年春天，派遣使者魏也先等人，供养僧人，转经，回来后献上用玉雕刻的圣像。四年，又派遣大出带着彩幡和香，降下内帑二千緡，建造演法堂，加修从宇。让浙省割让官田二千亩供养僧人。在正五年九月，讽诵祈禱，特颁御书护持。从此以后，祝香赐福，每年都成为常例。敕令翰林直学士刘赓撰写文章，集贤直学士赵孟頫书写丹书，刻在石头上，用来彰显圣化。}%
@{皇慶二年冬。}@
%{皇庆二年冬天。}%
@{皇太后。遣使法華奴等降香。賜主僧袈裟。飯十方僧。勅浙省。賜鈔八百六十八錠。買田三頃。以給佛燈長明。}@
%{皇太后派遣使者法华奴等人降香，赐给住持僧袈裟，供养十方僧人。敕令浙省，赐钞八百六十八锭，购买田地三顷，用来供养佛灯长明。}%
@{泰定四年夏。中宮。遣中政同知貼閭。賜鈔千錠。僧衣百八。黃金織文幡。金綵綺帛等。供聖飯僧。買田二頃二十六畝。以其入供營繕。}@
%{泰定四年夏天，中宫派遣中政同知贴闾，赐钞一千锭，僧衣一百零八件，黄金织成的文幡，金色的彩缎和绮帛等，供养圣像，供养僧人。购买田地二顷二十六亩，用它的收入来供养营缮。}%
@{致和元年四月。中丞曹立。降香幣及鈔百錠元統二年。宣讓王。施鈔千錠。建石塔。高九丈六尺。}@
%{致和元年四月，中丞曹立降下香币和一百錠元统二年钞票。元统二年，宣让王施舍了一千錠钞票，并建造了一座九丈六尺高的石塔。}%

@{至順二年。江西之萬安陳覺和。率眾化財凡八載。範銅為大士像。千尊佛。鐘磬旛蓋供具。今置閣上。}@
%{至顺二年，江西万安的陈觉和率领众人化财八年，用铜铸造了大士像一千尊佛像，以及钟磬幡盖等供具，现在都放置在阁楼上。}%

@{我朝列聖相承。信崇佛法。遣使錫予。實不能備紀。}@
%{我朝历代圣贤相继传承，都信奉崇尚佛法，派遣使者给予恩赐，实在是难以一一记录。}%

@{今上踐位以來。尤加尊異。祝香集福。以錫下民。絡繹不絕。}@
%{如今的皇帝登基以来，更加尊崇佛法，祈福祝香，用以恩赐百姓，络绎不绝。}%

@{謹攷此寺。自日本鍔兆基。真歇了禪師。道風振起。改講為禪。繼以然自得暉辦至瀾。而恢大基業。恩球以次相續者。曰。雪屋立。坦堂圓。蘧菴成。還菴深。鑑菴寶。小菴高。間雲韶。大川濟。鐵脚清。古巖顓。深谷㬇。無咎吉。寒巖悟。夢窓清。石屋環。寒巖舉。松州基。東巖日。混溪清。白雲恭。愚溪智。東州永。一山寧。次翁元。險崖遇。太虛沖。孚中信。古鼎銘。大方聘。朴翁淳。元虛照。竺芳聯。所菴睿。}@
%{仔细考究这座寺院，从日本鍔兆基真歇了禅师开始，道风振作，改讲经为禅，继之以然自得晖办至澜，而恢复了寺院的宏大基业。恩球等人依次继承，分别是：雪屋立、坦堂圆、蘧菴成、還菴深、鑑菴寶、小菴高、間雲韶、大川濟、鐵脚清、古巖顓、深谷㬇、無咎吉、寒巖悟、夢窓清、石屋環、寒巖舉、松州基、東巖日、混溪清、白雲恭、愚溪智、東州永、一山寧、次翁元、險崖遇、太虛沖、孚中信、古鼎銘、大方聘、朴翁淳、元虛照、竺芳聯、所菴睿。}%

@{附錄第五}@
%{附录第五}%

@{長安南五臺。乃觀音降火龍處。靈異甚多。難以具載。}@
%{长安南五台，是观世音菩萨降伏火龙的地方，灵异非常多，难以一一记录。}%

@{武林西山上天竺寺。自昔相傳。海上浮香木現光湍。因刻為觀自在菩薩像。多現祥異。士民歸嚮。自春至冬。焚香叩禮。雨暘急難。感應如響。積有年矣。至正二十年庚子。杭城荐罹兵燹。西山祠宇盡毀。聖像不知所在。眾共追慕。丞相太尉開府康里公。出金旁求。乃於草莾中得之。遂卜日。齋戒徒跣率僚佐士庶。自北關恭迎聖像。安奉於今丞相公所建。清平山之西天寺中。時聖像上。大放光明。照耀雲漢。分為三道。其一。遠屬東方。若嚮補陀山者。其一。屬上天竺寺。其一。徑屬今西天寺。一時咸覩。益加敬仰焉。}@
%{武林西山上的天竺寺，自古相传，海上漂来的香木显现光芒，因此雕刻成观世音菩萨像，多次显现祥瑞，士民都归向此处。从春天到冬天，焚香叩拜，雨旱急难，感应如同响声，已有许多年了。至正二十年庚子年，杭州城遭遇战火，西山祠宇全部毁坏，圣像不知所踪，众人共同追慕。丞相太尉开府康里公，拿出金子四处寻找，最终在草丛中找到了圣像。于是择日，斋戒徒跣率领僚佐和士庶，从北关恭迎圣像，安奉在如今丞相公所建的清平山西天寺中。当时圣像上，大放光明，照耀云汉，分为三道。一道远属东方，如果向往普陀山的人，一道属上天竺寺，一道径直属如今的西天寺。当时所有人都看到了，更加敬仰。}%

@{大都薊州之境。控接澶州。有霧靈山。山谷高深。林巒清邃。古昔相傳。為菩薩道場。山之上下。舊有寺宇。每歲。士庶敬禮求現當。有綿雲起自谷中。潔白彌滿。凝蔽天日。或變琉璃境界空洞一碧。次現蒲萄纍垂遍布。光映遠近。忽見白衣端正之像。陵空而立。鮮見面目。然亦往往或異。夜有天燈。或如列宿。或如爟火。聯輝接焰。陵虛遠來。殊不可測。山頂寒甚。澗有泉水。起落應潮。傳云。潛通大海也。僕。嘗遊五臺山。從密嘚哩室利師。獲聆番本補陀洛迦山行程記始自西竺。至葛剌拶迦羅國。有靈塔。當晝夜遶道叩禮。自有告以道里方所。乃可前進。中間歷羅剎鬼國。誘以聲色飲食。慎勿犯之。及種種魔礙之所。但勇往毋退。復遇寶池。獲飲甘露。身力增倍。備踐勝境。亦莫貪戀。一心徑往。漸近聖地。當有馬首金剛。遠來迎導。至於下巖。聖多羅尊。攝受慰喻。然後詣巖中。紫竹栴檀。森欝交蔭。流泉清潔。纖草如菌。菩薩充滿。觀自在菩薩。常住其中。天龍圍繞。行者至此。蒙宣妙法。即得開悟。凡有所求。依願圓滿。此其大略。不能具錄。以是考之。則決非凡境。豈造次所能至哉。似匪此地比擬也。後至四明。屢有邀余同遊補陀山者。心竊疑之。不果往也。一夕。忽夢有人謂曰。經不云乎。菩薩善應諸方所。蓋眾生信心之所向。即菩薩應身之所在。猶掘井見泉。然泉無不在。況此洞。神變自在。靈跡夙著。非可以凡情度量也。既覺而歎曰。嗟。夫諸佛住處。名常寂光。遍周沙界。本絕思議。何往而非菩薩之境界哉。斷無疑矣。既集成傳。附以天竺霧靈事跡。并以舊聞。庶顯非同非異。無別無斷。用祛來者之惑也。至正辛丑歲四月望。寓四明之盤谷。玄一道人盛熙明記。}@
%{大都薊州的境内，靠近澶州，有一座雾灵山。山谷高深，林峦清幽。古时候相传，这里是菩萨的道场。山上下都有寺庙，每年，士庶都敬礼求现。有绵绵白云从山谷中升起，洁白充满，遮蔽日月。有时变成琉璃境界，空洞一碧。接着出现葡萄累累垂下，光芒照耀远近。突然看见白衣端正的像，凌空而立，看不清面目。但也有很多不同的景象。夜晚有天灯，有的像列宿，有的像火把，连接光芒，照亮虚空，从远处而来，非常难以预测。山顶非常寒冷，山涧有泉水，起落应潮，相传是通往大海的。我曾经游览五台山，跟随密嘚哩室利师，听到番本普陀洛迦山行程记，开始于西竺，到达葛剌拶迦羅国，有一座灵塔，应该昼夜绕道叩拜，自然会有人告诉你路程和方位，然后才能前进。途中经过罗刹鬼国，诱惑你用声色饮食，千万不要犯之。以及各种魔障的地方，只要勇往直前，不要后退。又遇到宝池，喝到甘露，体力倍增，准备好到达胜境，也不要贪恋，一心直往，渐渐靠近圣地，应该会有马首金刚，从远处来迎接引导。到达山岩下，圣多罗尊，摄受安慰，然后进入岩中，紫竹栴檀，茂盛交错遮蔽阳光，泉水清澈，纤细的草像菌类，菩萨充满，观世音菩萨，常住其中，天龙围绕。行者到达这里，蒙受宣讲妙法，就能开悟。凡有所求，都能依愿圆满。这就是个大略，不能一一记录。以此考究，就肯定不是凡境，岂能随便就能到达呢？好像不是这里可以比拟的。后来到达四明，多次有人邀请我一起去普陀山，心中窃窃怀疑，没有去。有一天晚上，突然梦见有人对我说：经书上不是说吗，菩萨善于应化到各个地方，那是众生信心所向的地方，就是菩萨应身所在的地方。就像挖井看到泉水，但泉水无处不在，何况这个洞，神变自在，灵迹早已显现，不能用凡情来衡量。醒来后感叹道：唉，诸佛住处，名为常寂光，遍布周沙界，本来就超越思议，哪里不是菩萨的境界呢？断无疑问了。既然已经编集成传，附加上天竺雾灵的事迹，以及旧闻，希望能够显现不同寻常，没有分别，没有断绝，用来消除来者心中的疑惑。至正辛丑年四月望，住在四明盘谷，玄一道人盛熙明记。}%
@{補陀洛迦山傳(終)}@
%{补陀洛迦山传(终) }%

@{觀音大士讚第六}@
%{观音大士赞第六}%

@{唐王勃製}@
%{唐王勃制}%

@{蓋聞。圓通大士。乃號觀音。接物利生。隨機應現。向乾坤東畔娑竭海中。雲濤湧金色之山。聖閣起琉璃之界。巍巍寶座。凝然居自在之身。蕩蕩慈容。皎若現白衣之相。身挂雲羅素服。藕絲織而色映寒霜。體嚴瓔珞同心。衣縷盤而麗晶皓雪。翠迎仙島五雲之寶蓋玲瓏。豔迸摩尼百寶之花冠赫奕。眉橫纖黛。如海門之秋月初彎。目紺重瞳。似水面之青蓮乍秀。齒排珂玉。舌瑩紫檀。丹珠一點豔頻婆。兩臉朦朧勻琥珀。向靜綠波上。圓相舒而有金毫玉毫。虛白光中。勝境現而有佛界仙界。於是。雲雷吐辯。宣諸佛祕密之金言。釋梵雨華。歎聖德希奇之妙事。獻寶子有龍王龍女。奏樂子有天仙地仙。向孤絕迴處作津梁。於浩渺波中拔急難。尋聲救苦。赴感隨緣。如萬水之印孤蟾。似洪鐘之應千谷。是以。經云。王法賊盜。水火漂焚。惡龍惡鬼。毒藥毒蛇。或被人推落金剛山。或惡風吹入羅剎國。或臨軍陣或值雷霆。若能仰告觀音。應時即得解脫。菩薩有不思議之弘願。無盡意之神通。悲心誓救於娑婆。遺教遍臨於穢土。誠以周塵周剎。普應普觀。無遐無邇盡歸依。有願有求皆赴感。河沙功德億劫難量。遙望洛伽之山。稽首聊伸歌讚。}@
%{据说，圆通大士，就是我们常说的观音菩萨。她以慈悲为怀，救苦救难，随缘应现。在乾坤东边的娑竭海中，云涛翻滚，涌现出一座金色的山，圣洁的阁楼，建起琉璃的世界。巍峨的宝座上，观音菩萨端坐，自在安宁。她慈祥的面容，如同白衣胜雪，身披云罗素服，藕丝织成，色泽映着寒霜。身上佩戴着璎珞，颗颗珠玉，如同心心相印。衣缕盘旋，晶莹剔透，如皓雪般洁白。翠绿的仙岛，五彩祥云，形成宝盖，玲珑剔透。艳丽的摩尼宝珠，组成花冠，光彩夺目。眉间横着纤细的黛眉，如同海门秋月，初露新月般弯弯。双目深邃，如同水面上的青莲，初开时般秀丽。牙齿洁白，如同珂玉般排列。舌头光滑，如同紫檀般莹润。一点丹珠，艳丽如频婆花。两颊朦胧，均匀如琥珀。在静谧的碧波之上，圆相舒展，金毫玉毫，闪耀光芒。虚白的光芒中，胜境显现，佛界仙界，尽收眼底。于是，云雷吐出辩论之声，宣扬诸佛的秘密金言。释梵天降下花雨，赞叹观音菩萨圣德的奇异妙事。献宝的，有龙王龙女；奏乐的，有天仙地仙。观音菩萨在孤绝的回处，化作津梁，引导迷途之人；在浩渺的波涛中，拔除急难，救苦救难。她寻声救苦，随缘赴感，如同万水之印孤蟾，如同洪钟之应千谷。所以，经书上说：王法贼盗，水火漂焚，恶龙恶鬼，毒药毒蛇，或者被人推落金刚山，或者被恶风吹入罗刹国，或者面临军阵，或者遭遇雷霆，只要能仰告观音菩萨，就能及时得到解脱。菩萨有不可思议的弘愿，无穷无尽的神通，悲心誓要救度娑婆世界，遗教遍布于污秽的土地。诚然，周遍尘土、周遍刹土，普应普观，无论远近，都归依于观音菩萨。有愿有求，都能得到观音菩萨的感应。河沙功德，亿劫难量。遥望洛伽山，我稽首礼拜，献上歌赞。}%

@{南海海深幽絕處。碧紺嵯峨連水府。號名七寶洛伽山。自在觀音於彼住。寶陀隨意金鼇載。雲現兜羅銀世界。眾玉裝成七寶臺真珠砌就千花蓋。足下祥雲五色捧。頂上飛仙歌萬種。頻伽孔雀盡來朝。諸海龍王齊獻供。寶冠晃耀圓光列。瓔珞遍身明皎潔。臉如水面瑞蓮芳。眉似天邊秋夜月。繡衣金縷披霞袂。縹緲素服偏袒臂。𤤒珈珂佩響珊珊。雲羅綬帶真珠綴。紅纖十指凝酥膩。青蓮兩目秋波細。咽頸如同玉碾成。羅紋黛染青山翠。朱唇豔瑩齒排珂。端坐昂昂劫幾何。化生百億度眾生。發願河沙救鼻阿。我慚我愧無由到。遙望觀音悲讚歌。大聖大慈垂愍念。願舒金手頂中摩。觀音滿願真言曰。唵阿嚕力伽娑婆訶。}@
%{南海海深幽绝处，碧蓝深邃，连绵着水府。这座山叫做七宝洛伽山，自在观音菩萨就住在这里。宝陀山随意乘坐金鳌，云彩呈现兜罗银色世界。众玉装饰成七宝台，珍珠砌成千花盖。脚下祥云五色捧托，头顶飞仙歌声万种。频伽孔雀都来朝拜，诸海龙王齐来献供。宝冠闪耀圆光排列，璎珞遍身光亮洁净。脸如水面瑞莲般芳香，眉如天边秋夜明月般皎洁。绣衣金缕披着霞光般的衣袖，缥缈素服袒露一只胳膊。璎珞、珂佩发出珊珊响声，云罗绶带缀着珍珠。红润纤细的十指凝着酥油般细腻，青莲般的双目，秋波流转。咽喉如同用玉碾成，罗纹黛眉染着青山翠色。朱唇艳丽，牙齿排列如珂玉般整齐。端坐昂然，不知道过去了多少劫。化生百亿度众生，发愿河沙般救度众生。我惭愧，无缘到此，只能遥望观音菩萨，悲痛地赞美歌颂。大圣大慈，垂怜我，愿您舒展金手，摩顶加持。观音满愿真言曰：唵阿噜力伽娑婆訶。}%

@{名賢詩詠第七}@
%{名贤诗咏第七}%

@{縹緲雲飛海上山。掛帆三日上孱顏。兩宮福德齊千佛。萬里恩光照百蠻。澗草巖華多端氣。石林水府隔塵寰。鯫生小技真榮遇。何幸凡身到此閒。}@
%{缥缈云彩飞过海上的山，挂帆三日，登上孱颜山。两宫福德与千佛齐，万里恩光照耀着百蛮。山涧草木，岩壁花卉，充满着各种灵气。石林水府，与尘世隔绝。我虽然才疏学浅，却有幸得到如此荣耀，真是幸运。我何幸能以凡人之身，来到这里闲逛。}%

@{集賢學士吳興趙孟頫}@
%{集贤学士吴兴赵孟頫}%

@{金碧玲瓏塔影雙。綺霞香霧濕疏窓。蛟人織貝為華蓋。龍女獻珠持寶幢。震海雲雷音縹緲。彌山潮汐響舂撞。願求示現將軍相。一鼓群魔盡攝降。}@
%{金碧辉煌，玲珑剔透，塔影双双。绮丽的霞光，香气弥漫的雾气，浸润着稀疏的窗棂。蛟人用贝壳编织成华盖，龙女献上珍珠，手持宝幢。震动海面的云雷之声，缥缈不定。弥漫山间的潮汐之声，响彻山谷。我愿观音菩萨显现将军相，一鼓作气，将群魔尽数收服。}%

@{一輪寶月海波澄。海上觀音現大乘。劍佩鬼神來剡剡。煙霞樓觀起層層。燒香使者天台客。說法高人日本僧。安得此身生羽翼。還從彼岸快先登。}@
%{一轮宝月，海波澄澈。海上观音菩萨显现大乘佛法。剑佩鬼神，纷纷前来。烟霞楼阁，层层叠叠。烧香的使者，来自天台山；说法的高人，来自日本。我什么时候才能生出翅膀，从彼岸快速登上来呢？}%

@{江浙分省郎中天台劉仁本}@
%{江浙分省郎中天台刘仁本}%

@{縹緲蓬萊未足誇。海峯孤絕更無加。入門已到三摩地。携手同遊千步沙。碧玉鏡開金菡萏。珊瑚樹宿白頻迦。殷勤童子能招隱。共采芝英和紫霞。}@
%{缥缈蓬莱，不足夸耀。海峰孤绝，更胜一筹。一进门，就已到达三摩地。携手同游，千步沙滩。碧玉镜打开，金色的荷花盛开。珊瑚树上，栖息着白色的频伽鸟。殷勤的童子，能招引隐士。我们一起采摘芝英，和着紫霞。}%

@{驚起東華塵土夢。滄州到處即為家。山人自種三珠樹。天使長乘八月槎。梅福留丹赤如橘。安期送棗大於瓜。金仙對面無言說。春滿幽巖小白花。}@
%{惊醒东华尘土梦，沧州到处都是家。山人自己种植三颗珠树，天使长乘八月槎。梅福留下丹砂，红色如同橘子。安期送来枣子，比瓜还大。金仙面对面，无言可说。春天充满了幽深的岩石，白色的花朵盛开。}%

@{丘茲盛熙明時圖秩八葉芝同遊}@
%{丘兹盛熙明时图秩八叶芝同游}%

@{寶陀品畔禮慈容。滿袖香吹菡萏風。海市障天番霧黑。地輪推日上潮紅。悟迷不必分明暗。觀照何須了色空。不涉音聞三際斷。大千塵剎盡圓通。}@
%{在宝陀山旁边，礼拜观音菩萨慈祥的面容。满袖清香，吹着荷花风。海市蜃楼遮蔽天空，番雾乌黑。地轮推着太阳，潮水泛红。悟道迷途，不必分清明暗。观照自身，何须执着于色空。不涉声音，不闻三界，断绝一切。大千世界，尘土刹土，都圆通无碍。}%
@{返視何妨更返聞。須知了妄即同真。}@
%{回头看看，再回头听听，要知道，了悟了妄念，就与真如相合。}%
@{十虛影現塵沙界。萬像光含剎土身。}@
%{十种虚幻的影子显现于尘沙世界，无数的影像包含着刹土的身。}%
@{轉物頭頭皆妙境。窮源處處盡通津。}@
%{变化万千，每一件事物都是奇妙的境界，穷究根源，处处都能通达彼岸。}%
@{普門廓徹無邊表。紫竹紅蕖別是春。}@
%{普门廓然通达，没有边际，紫竹红蕖，别有一番春意。}%

@{靈隱住山沙門竺曇送僧禮補陀}@
%{灵隐山住山沙门竺昙送僧礼补陀}%

@{補陀大士鎮南海。弘慈廣度娑婆界。}@
%{补陀大士镇守南海，弘扬慈悲，广度娑婆世界。}%
@{三十二相應群機。眼聽耳觀常自在。}@
%{三十二相对应各种机缘，眼听耳观，常自在。}%
@{藹若春行陸。皎如月印空。}@
%{和蔼可亲，如同春风行于陆地，皎洁明净，如同月光映照虚空。}%
@{一念超去來。觸境皆圓通。}@
%{一念超脱过去未来，接触任何境地都能圆融通达。}%
@{東吳沙門乘願起。筆鋒倒蘸九河水。}@
%{东吴沙门乘愿而来，笔锋倒蘸九河之水。}%
@{於一毫端轉法花。百億毫頭顯真諦。}@
%{在一毫端转动法华经，百亿毫端显现真谛。}%
@{一文中現無盡身。一句中含無盡義。}@
%{一篇文章中显现无量身，一句话中包含无量义。}%
@{一文一句妙難思。了心證入三摩地。}@
%{一字一句妙不可思，了悟心，证入三摩地。}%
@{是身非相空名模。蓮花舌滴香醍醐。}@
%{此身并非相，空名虚幻，莲花舌滴下香甜的醍醐。}%
@{見超文句會真說。普門有路昇天衢。}@
%{见到超胜的文句，领悟真谛，普门有路，通往天衢。}%

@{豫章沙門蒲菴為昇天衢贊普門品觀音}@
%{豫章沙门蒲庵为昇天衢赞普门品观音}%

@{一毫端現菩薩身。大悲光相離諸塵。}@
%{在一毫端显现菩萨身，大悲的光相远离一切尘埃。}%
@{無量句中無量義熾然常說。開迷淪。}@
%{无量句中包含无量义，炽盛常说，开启迷途。}%
@{圓音遍法界。萬像皆玄文。}@
%{圆满的声音遍布法界，万物都是玄妙的文字。}%
@{耳觀入真境。眼聽融真聞。}@
%{耳观进入真实的境界，眼听融化真实的音声。}%
@{言詞寂滅相非有。心本無生法無咎。}@
%{言语寂灭，相非实有，心本无生，法无过咎。}%
@{香風冉冉散紅蕖。甘露溥溥洒青柳。}@
%{香风轻轻地飘散着红蕖，甘露普降，洒落在青柳上。}%
@{普門妙境包大千。物物顯示超虛玄。}@
%{普门妙境包容大千世界，万物显示着超越虚幻的玄妙。}%
@{我願瞻依發弘誓。利生同證菩提緣。}@
%{我愿瞻仰依止，发下弘愿，利益众生，同证菩提缘。}%

@{天台沙門全室贊普門品觀音}@
%{天台沙门全室赞普门品观音}%

@{余洪武十七年孟夏上旬。泛海遊山。諦觀聖境。頓見水天一色。}@
%{我洪武十七年孟夏上旬，泛海游山，仔细观察圣境，顿时看见水天一色。}%
@{淨若琉璃。萬像森羅。炳然齊現。}@
%{清净如同琉璃，万物森罗万象，光明灿烂，齐齐显现。}%
@{所覩靈異。難以具陳。}@
%{所见到的灵异景象，难以一一陈述。}%
@{是故。踊躍歡喜。自不知形身在於人間世也。}@
%{因此，我欣喜若狂，自己都不知道形体身躯还在人世间。}%
@{信知。如來說華嚴時。入海印三昧。豈欺我哉。}@
%{相信，如来所说华严经的时候，入海印三昧，难道欺骗我吗？}%
@{偶於洪武乙亥仲冬。夢遊是境。與昔無別。}@
%{偶然在洪武乙亥仲冬，梦游此境，与以前没有区别。}%
@{遂乃焚香遙禮。輒伸鄙見。說偈贊曰。}@
%{于是就焚香遥拜，便说出我的浅见，说偈赞道：}%

@{菩薩常居娑竭海。悲願弘深無向背。}@
%{菩萨常住娑竭海，悲愿深广，没有退缩。}%
@{分明化境滄溟東。應現諸方無不在。}@
%{分明是化境，在东海沧溟，应现四方，无处不在。}%
@{所證三摩地。那分西與東。}@
%{所证的三摩地，哪里分西与东。}%
@{突出摩醯眼。八面虛玲瓏。}@
%{突出摩醯眼，八面虚空玲珑剔透。}%
@{海印發輝炳然現。懸河四辯明真宗。}@
%{海印光明，炳然显现，悬河四辩，阐明真宗。}%
@{花開小白巖。天香吹遍界。}@
%{花开小白岩，天香吹遍世界。}%
@{紫竹栴檀盡作林。孔雀頻伽歌梵唄。}@
%{紫竹栴檀遍布成林，孔雀频伽唱着梵呗。}%
@{昔年親曾海上遊。露山倒卓波面浮。}@
%{往昔我亲身曾在海上游历，露山倒映在波面上。}%
@{可是圓通真境界。白衣妙像乘蓮舟。}@
%{这可是圆通的真实境界，白衣妙像乘着莲花舟。}%
@{四圍縱周覽。浩渺難可窮。}@
%{四面八方纵使周游观览，浩瀚无垠，难以穷尽。}%
@{上極通宵漢。下瞰龍伯宮。}@
%{向上通达夜空，向下俯瞰龙伯宫。}%
@{波先瀲灩吐陰火。潮音日夜號天風。}@
%{波浪翻滚，吐出阴火，潮声日夜呼啸着天风。}%
@{雲鋪白銀界。地布黃金沙。}@
%{云朵铺成银色世界，地面铺着金色的沙子。}%
@{琉璃相間錯。有若優曇花。}@
%{琉璃互相交错，如同优昙花。}%
@{磐陀上看扶桑日。紅輪湧現猶天車。}@
%{站在磐陀山，观看扶桑日出，红色的车轮涌现，如同天车。}%
@{覽斯妙境非實相。普門示現如夢想。}@
%{观赏这奇妙的境界，并非真实相，普门示现如同梦境。}%
@{幻出樓臺縹緲間。寶網珠光遞輝朗。}@
%{幻化出楼台，在缥缈之间，宝网珠光，交相辉映。}%
@{聞聲豈是聲。見色原非色。}@
%{听到声音，难道就是声音？见到颜色，难道就是颜色？}%
@{別是一壺天智識誰能測。}@
%{别是一方天地，智慧识见，谁能测度？}%
@{經行宴坐水晶宮。受用風清與月白。}@
%{经行宴坐水晶宫，享受清风明月。}%
@{十聖及三賢。到此應難渡。}@
%{十圣和三贤，来到这里，应该难以渡过。}%
@{萬派洄漩任參互。潛流密布四神洲。}@
%{无数支流回旋，任其互相交织，潜流遍布四洲。}%
@{潤濕群萌為雨露。我今親禮贊。惟垂遙鑑知。}@
%{滋润万物，如同雨露，我今天亲身礼拜赞叹，只希望您垂怜遥远地鉴察了解。}%
@{併却見聞知覺。掃除語默離微。}@
%{并且抛弃见闻知觉，扫除言语沉默，远离微细。}%
@{徹底揭飜生死海。普令頓證佛菩提。}@
%{彻底揭开生死大海，普令众生顿证佛菩提。}%

@{古并崇善住山雁門野衲了菴性徹洞然拜贊}@
%{古并崇善住山雁门野衲了庵性彻洞然拜赞}%

@{補陀洛迦山傳一卷。元盛熙明撰。}@
%{补陀洛迦山传一卷，元盛熙明撰写。}%
@{案陶九成書史會要曰。盛熙明。其先曲鮮人。後居豫章。}@
%{按陶九成《书史会要》说：盛熙明，他的祖先原是曲鲜人，后来住在豫章。}%
@{清修饉飭。篤學多材。工翰墨。亦能通六國書。}@
%{清修俭朴，学问渊博，多才多艺，擅长书法，也能通晓六国文字。}%
@{今此書題龜茲盛熙明述。籍貫正合。}@
%{现在这本书题为龟兹盛熙明述，籍贯正相符合。}%
@{熙明尚撰有法書考八卷。采入四庫全書子部藝術類。}@
%{熙明还撰写了《法书考》八卷，被收入四库全书子部艺术类。}%
@{熙明傳。原僅五篇。其王勃觀音讚。名賢詩詠。皆元釋所附益者。}@
%{熙明传，原本只有五篇，其中王勃的观音赞，名贤的诗歌，都是元释所增补的。}%
@{觀音讚。文筆疲俗。必非子安之製。}@
%{观音赞，文笔疲俗，一定不是子安所作。}%

@{欽定全唐文凡例。指為偽託。信然。}@
%{钦定全唐文凡例，指为伪托，确实如此。}%
@{釋子無識。闌入俗文。幸熙明原書。未經竄亂。}@
%{释子无知，混入俗文，幸好熙明原书，没有被窜改。}%
@{讀者。分別觀之可也。}@
%{读者，可以分别观之。}%
@{光緒甲申十月。吳縣蔣清翊。識。}@
%{光绪甲申十月，吴县蒋清翊识。}%
