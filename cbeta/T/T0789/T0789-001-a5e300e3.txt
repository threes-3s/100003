@{金剛頂瑜伽念珠經(於十萬廣頌中略出)}@
%{金刚顶瑜伽念珠经 (在十万广颂中略出)}%

@{開府儀同三司特進試鴻臚卿肅國公食邑三千戶賜紫贈司空謚大鑒正號大廣智大興善寺三藏沙門不空奉詔譯}@
%{开府仪同三司特进试鸿胪卿肃国公食邑三千户赐紫赠司空谥大鉴正号大广智大兴善寺三藏沙门不空奉诏译}%

@{爾時，毘盧遮那世尊告金剛手言：善哉，善哉！為諸修真言行菩薩者，說諸儀軌則。哀愍未來諸有情等，說念珠功德勝利。由聞如是妙意趣故，速證悉地。}@
%{当时，毗卢遮那世尊对金刚手说：善哉，善哉！为诸修真言行菩萨者，说诸仪轨则。哀愍未来诸有情等，说念珠功德胜利。由闻如是妙意趣故，速证悉地。}%

@{時，金剛薩埵菩薩白佛言：唯然世尊！我今為說之。}@
%{时，金刚萨埵菩萨白佛言：唯然世尊！我今为说之。}%

@{爾時，金剛薩埵菩薩而說偈言：}@
%{当时，金刚萨埵菩萨而说偈言：}%

@{珠表菩薩之勝果，於中間絕為斷漏，}@
%{珠表菩萨之胜果，于中间绝为断漏，}%

@{繩線貫串表觀音，母珠以表無量壽，}@
%{绳线贯串表观音，母珠以表无量寿，}%

@{慎莫驀過越法罪，皆由念珠積功德。}@
%{慎莫驀过越法罪，皆由念珠积功德。}%

@{硨渠念珠一倍福；木槵念珠兩倍福；}@
%{砗磲念珠一倍福；木槵念珠两倍福；}%

@{以鐵為珠三倍福；熟銅作珠四倍福；}@
%{以铁为珠三倍福；熟铜作珠四倍福；}%

@{水精真珠及諸寶，此等念珠百倍福；}@
%{水精真珠及诸宝，此等念珠百倍福；}%

@{千倍功德帝釋子；金剛子珠俱胝福；}@
%{千倍功德帝释子；金刚子珠俱胝福；}%

@{蓮子念珠千俱胝；菩提子珠無數福。}@
%{莲子念珠千俱胝；菩提子珠无数福。}%

@{佛部念誦菩提子；金剛部法金剛子；}@
%{佛部念诵菩提子；金刚部法金刚子；}%

@{寶部念誦以諸寶；蓮花部珠用蓮子；}@
%{宝部念诵以诸宝；莲花部珠用莲子；}%

@{羯磨部中為念珠，眾珠間雜應貫串。}@
%{羯磨部中为念珠，众珠间杂应贯串。}%

@{念珠分別有四種，上品最勝及中下，}@
%{念珠分别有四种，上品最胜及中下，}%

@{一千八十以為上，一百八珠為最勝，}@
%{一千八十以为上，一百八珠为最胜，}%

@{五十四珠以為中，二十七珠為下類。}@
%{五十四珠以为中，二十七珠为下类。}%

@{二手持珠當心上，靜慮離念心專注，}@
%{二手持珠当心上，静虑离念心专注，}%

@{本尊瑜伽心一境，皆得成就理事法。}@
%{本尊瑜伽心一境，皆得成就理事法。}%

@{設安頂髻或挂身，或安頸上及安臂，}@
%{设安顶髻或挂身，或安颈上及安臂，}%

@{所說言論成念誦，以此念誦淨三業。}@
%{所说言论成念诵，以此念诵净三业。}%

@{由安頂髻淨無間，由帶頸上淨四重，}@
%{由安顶髻净无间，由带颈上净四重，}%

@{手持臂上除眾罪，能令行人速清淨。}@
%{手持臂上除众罪，能令行人速清净。}%

@{若修真言陀羅尼，念諸如來菩薩名，}@
%{若修真言陀罗尼，念诸如来菩萨名，}%

@{當獲無量勝功德，所求勝願皆成就。}@
%{当获无量胜功德，所求胜愿皆成就。}%

@{加持念珠貫串之法，一如《蘇悉地經》說。其瑜伽經但說其功能、理趣，不說相，應知。}@
%{加持念珠贯串之法，一如《苏悉地经》说。其瑜伽经但说其功能、理趣，不說相，应知。}%

@{金剛頂瑜伽念珠經}@
%{金刚顶瑜伽念珠经}%
