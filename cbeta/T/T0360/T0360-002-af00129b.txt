@{佛說無量壽經卷下}@
%{佛说无量寿经卷下}%

@{曹魏天竺三藏康僧鎧譯}@
%{曹魏天竺三藏康僧铠译}%

@{佛告阿難：其有眾生生彼國者，皆悉住於正定之聚。所以者何？彼佛國中無諸邪聚及不定之聚，十方恒沙諸佛如來皆共讚歎無量壽佛威神功德不可思議。諸有眾生聞其名號信心歡喜，乃至一念，至心迴向願生彼國，即得往生住不退轉，唯除五逆、誹謗正法。}@
%{佛告诉阿难：凡是投生到那个国度的人，都住在正定的聚会里。为什么呢？因为那个佛国里没有邪恶的聚会，也没有不稳定的聚会，十方无量无边的诸佛如来都共同赞叹无量寿佛威神功德不可思议。凡是听到他名号的人，都信心欢喜，即使只是一念，至心回向，发愿往生那个国度，就能往生，住不退转，只有犯了五逆罪，诽谤正法的人除外。}%

@{佛告阿難：十方世界諸天人民，其有至心願生彼國，凡有三輩。其上輩者，捨家棄欲而作沙門，發菩提心，一向專念無量壽佛，修諸功德願生彼國。此等眾生臨壽終時，無量壽佛與諸大眾現其人前，即隨彼佛往生其國，便於七寶華中自然化生，住不退轉，智慧勇猛，神通自在。是故，阿難！其有眾生欲於今世見無量壽佛，應發無上菩提之心，修行功德，願生彼國。}@
%{佛告诉阿难：十方世界诸天人民，凡是至心发愿往生那个国度的人，有三种辈份。上辈的人，舍弃家室，抛弃欲望，出家做沙门，发菩提心，一心专念无量寿佛，修持种种功德，发愿往生那个国度。这些人临终的时候，无量寿佛和诸大众出现在他们面前，他们就随着佛往生那个国度，在七宝华中自然化生，住不退转，智慧勇猛，神通自在。所以，阿难！凡是想要在今世见到无量寿佛的人，应该发无上菩提之心，修持功德，发愿往生那个国度。}%

@{佛語阿難：其中輩者，十方世界諸天人民，其有至心願生彼國，雖不能行作沙門大修功德，當發無上菩提之心，一向專念無量壽佛。多少修善、奉持齋戒、起立塔像、飯食沙門、懸繒然燈、散華燒香，以此迴向願生彼國。其人臨終，無量壽佛化現其身——光明相好，具如真佛——與諸大眾現其人前，即隨化佛往生其國，住不退轉，功德智慧次如上輩者也。}@
%{佛告诉阿难：中辈的人，十方世界诸天人民，凡是至心发愿往生那个国度的人，虽然不能出家做沙门，大修功德，但应该发无上菩提之心，一心专念无量寿佛。多少修点善事，持斋戒，建造佛塔，供养沙门，悬挂幡布，燃点灯火，散布花朵，焚烧香，以此回向发愿往生那个国度。这些人临终的时候，无量寿佛化现出他的身像——光明相好，如同真佛——和诸大众出现在他们面前，他们就随着化佛往生那个国度，住不退转，功德智慧次于上辈的人。}%

@{佛語阿難：其下輩者，十方世界諸天人民，其有至心欲生彼國，假使不能作諸功德，當發無上菩提之心，一向專意乃至十念，念無量壽佛，願生其國。若聞深法歡喜信樂，不生疑惑，乃至一念念於彼佛，以至誠心願生其國。此人臨終夢見彼佛，亦得往生，功德智慧次如中輩者也。}@
%{佛告诉阿难：下辈的人，十方世界诸天人民，凡是至心想要往生那个国度的人，即使不能做种种功德，也应该发无上菩提之心，一心专意，即使只有十念，念无量寿佛，发愿往生那个国度。如果听到深奥的法，欢喜信乐，不生疑惑，即使只是一念念着佛，以至诚心发愿往生那个国度。这些人临终的时候，梦到佛，也能往生，功德智慧次于中辈的人。}%

@{佛告阿難：無量壽佛威神無極，十方世界無量無邊不可思議諸佛如來莫不稱歎。於彼東方恒沙佛國，無量無數諸菩薩眾，皆悉往詣無量壽佛所恭敬供養，及諸菩薩、聲聞大眾聽受經法，宣布道化；南、西、北方、四維，上、下亦復如是。}@
%{佛告诉阿难：无量寿佛威神无极，十方世界无量无边不可思议的诸佛如来没有不称赞他的。在东方无量无边的佛国里，无量无数的菩萨大众，都前往无量寿佛那里恭敬供养，以及诸菩萨、声闻大众，听受经法，宣扬教化；南、西、北、四方，上、下也都是这样。}%

@{爾時，世尊而說頌曰：}@
%{当时，世尊就说颂曰：}%

@{東方諸佛國，其數如恒沙，}@
%{东方诸佛国，其数如恒沙，}%

@{彼土諸菩薩，往覲無量覺；}@
%{彼土诸菩萨，前往拜见无量觉；}%

@{南、西、北四維，上、下亦復然。}@
%{南、西、北四方，上、下也都是这样。}%

@{彼土菩薩眾，往覲無量覺，}@
%{彼土菩萨大众，前往拜见无量觉，}%

@{一切諸菩薩，各齎天妙華，}@
%{一切诸菩萨，各自带着天上的妙花，}%

@{寶香無價衣，供養無量覺；}@
%{宝香无价的衣服，供养无量觉；}%

@{咸然奏天樂，暢發和雅音，}@
%{都演奏天上的音乐，舒展和谐雅致的音韵，}%

@{歌歎最勝尊，供養無量覺。}@
%{歌颂最尊贵的佛，供养无量觉。}%

@{究達神通慧，遊入深法門，}@
%{究达神通智慧，游入深奥的法门，}%

@{具足功德藏，妙智無等倫。}@
%{具足功德宝藏，妙智无与伦比。}%

@{慧日照世間，消除生死雲，}@
%{智慧之日照耀世间，消除生死之云，}%

@{恭敬遶三匝，稽首無上尊。}@
%{恭敬地绕行三圈，稽首顶礼无上尊。}%

@{見彼嚴淨土，微妙難思議，}@
%{见到那个庄严净土，微妙难以思议，}%

@{因發無量心，願我國亦然。}@
%{因此发无量心，愿我的国土也一样。}%

@{應時無量尊，動容發欣笑，}@
%{当时，无量尊佛容颜动容，发出欣喜的笑声，}%

@{口出無數光，遍照十方國。}@
%{口中发出无数的光，遍照十方国土。}%

@{迴光圍遶身，三匝從頂入，}@
%{回光围绕着佛身，绕行三圈，从头顶进入，}%

@{一切天、人眾，踊躍皆歡喜。}@
%{一切天、人大众，都欢欣踊跃。}%

@{大士觀世音，整服稽首問，}@
%{大士观世音菩萨，整理衣服，稽首问道，}%

@{白佛：何緣笑？唯然願說意。}@
%{问佛：您为什么笑？只愿您说出您的意思。}%

@{梵聲猶雷震，八音暢妙響：}@
%{梵音如同雷声震响，八音舒展美妙的响声：}%

@{當授菩薩記，今說仁諦聽。}@
%{应该授予菩萨记，现在就说仁慈的道理，请您听。}%

@{十方來正士，吾悉知彼願，}@
%{十方来的正士，我都知道他们的愿望，}%

@{志求嚴淨土，受決當作佛；}@
%{志向追求庄严净土，受决定的，将要成佛；}%

@{覺了一切法，猶如夢幻響，}@
%{觉悟了一切法，如同梦境和幻影，}%

@{滿足諸妙願，必成如是剎。}@
%{满足一切美妙的愿望，必然成就这样的国土。}%

@{知法如電影，究竟菩薩道，}@
%{知道法如同电影，究竟圆满菩萨道，}%

@{具諸功德本，受決當作佛；}@
%{具足一切功德的根本，受决定的，将要成佛；}%

@{通達諸法門，一切空無我，}@
%{通达一切法门，一切都是空，没有自我，}%

@{專求淨佛土，必成如是剎。}@
%{专心追求净佛国土，必然成就这样的国土。}%

@{諸佛告菩薩：令覲安養佛，}@
%{诸佛告诉菩萨：让你们去拜见安养佛，}%

@{聞法樂受行，疾得清淨處。}@
%{听到佛法，欢喜地修行，很快就能得到清净的地方。}%

@{至彼嚴淨土，便速得神通，}@
%{到达那个庄严净土，就能很快得到神通，}%

@{必於無量尊，受記成等覺。}@
%{必然在无量尊佛那里，受记成等觉。}%

@{其佛本願力，聞名欲往生，}@
%{那个佛的本愿力，听到他的名号，就想往生，}%

@{皆悉到彼國，自致不退轉。}@
%{都能到达那个国度，自己就能达到不退转。}%

@{菩薩興志願，願己國無異，}@
%{菩萨兴起志愿，愿自己的国土和那个国土一样，}%

@{普念度一切，名顯達十方。}@
%{普遍念诵，度化一切众生，名号显扬，传遍十方。}%

@{奉事億如來，飛化遍諸剎，}@
%{供养亿万如来，飞行变化，遍游诸国土，}%

@{恭敬歡喜去，還到安養國。}@
%{恭敬欢喜地前往，又回到安养国。}%

@{若人無善本，不得聞此經；}@
%{如果人没有善根，就听不到这部经；}%

@{清淨有戒者，乃獲聞正法。}@
%{清净有戒的人，才能获得听到正法。}%

@{曾更見世尊，則能信此事，}@
%{曾经见过世尊，就能相信这件事，}%

@{謙敬聞奉行，踊躍大歡喜。}@
%{谦虚恭敬地听闻，并且奉行，欢欣踊跃。}%

@{憍慢弊懈怠，難以信此法；}@
%{傲慢懈怠的人，难以相信这部法；}%

@{宿世見諸佛，樂聽如是教。}@
%{宿世见过诸佛的人，喜欢听这样的教诲。}%

@{聲聞或菩薩，莫能究聖心，}@
%{声闻或菩萨，都不能穷尽佛的圣心，}%

@{譬如從生盲，欲行開導人。}@
%{比如从生下来就瞎眼的人，想要去引导别人。}%

@{如來智慧海，深廣無崖底，}@
%{如来的智慧海，深广无边无际，}%

@{二乘非所測，唯佛獨明了。}@
%{二乘人无法测量，只有佛才能明白。}%

@{假使一切人，具足皆得道，}@
%{假如一切人，都具足了，都得道了，}%

@{淨慧如本空，億劫思佛智，}@
%{清净智慧如同本来空，即使经过亿劫思佛智，}%

@{窮力極講說，盡壽猶不知。}@
%{尽力极力地讲说，即使尽寿也还是不知道。}%

@{佛慧無邊際，如是致清淨，}@
%{佛的智慧无边无际，这样才能达到清净，}%

@{壽命甚難得，佛世亦難值。}@
%{寿命非常难得，佛世也难以遇到。}%

@{人有信慧難，若聞精進求，}@
%{人有信心和智慧都很难，如果听到这部经，精进地求法，}%

@{聞法能不忘，見敬得大慶，}@
%{听到佛法，能够不忘，见到佛，恭敬地礼拜，就能得到大庆幸，}%

@{則我善親友，是故當發意。}@
%{那么，我就是您的善知识，所以应该发心。}%

@{設滿世界火，必過要聞法，}@
%{即使满世界都是火，也一定要去听闻佛法，}%

@{會當成佛道，廣濟生死流。}@
%{一定会成就佛道，广度生死苦海。}%
@{佛告阿難：彼國菩薩皆當究竟一生補處——除其本願為眾生故——以弘誓功德而自莊嚴，普欲度脫一切眾生。阿難！彼佛國中諸聲聞眾身光一尋，菩薩光明照百由旬。有二菩薩最尊第一，威神光明普照三千大千世界。}@
%{佛告诉阿难：那个世界的菩萨都将在这一生圆满地达到补处位——除了他们为了众生的本愿——他们以弘誓功德来庄严自己，普遍想要度脱一切众生。阿难！在那佛国中，所有的声闻众身光一寻，菩萨的光明照耀百由旬。有两个菩萨最尊贵第一，威神光明普照三千大千世界。}%

@{阿難白佛：彼二菩薩其號云何？}@
%{阿难问佛：这两个菩萨叫什么名字呢？}%

@{佛言：一名觀世音，二名大勢至。是二菩薩於此國土修菩薩行，命終轉化生彼佛國。阿難！其有眾生生彼國者，皆悉具足三十二相，智慧成滿，深入諸法，究暢要妙，神通無礙，諸根明利。其鈍根者成就二忍，其利根者得阿僧祇無生法忍。又彼菩薩乃至成佛不更惡趣，神通自在常識宿命，除生他方五濁惡世，示現同彼如我國也。}@
%{佛说：一个叫观世音，一个叫大势至。这两个菩萨在这个国土修行菩萨行，命终后转生到那个佛国。阿难！如果有众生生到那个国土，他们都具足三十二相，智慧圆满，深入诸法，彻底了解其要妙，神通无碍，诸根明利。那些根钝的人成就二忍，那些根利的人得到阿僧祇无生法忍。而且那些菩萨即使成佛也不再堕落恶趣，神通自在，知道宿命，除了生到其他五浊恶世，示现跟那个佛国一样，就像我们这个国土一样。}%

@{佛語阿難：彼國菩薩承佛威神，一食之頃往詣十方無量世界，恭敬供養諸佛世尊，隨心所念，華香、伎樂、繒蓋、幢幡，無數無量供養之具自然化生，應念即至，珍妙殊特非世所有。轉以奉散諸佛、菩薩、聲聞大眾，在虛空中化成華蓋，光色晃耀，香氣普熏。其華周圓四百里者，如是轉倍，乃覆三千大千世界，隨其前後以次化沒。其諸菩薩僉然欣悅，於虛空中共奏天樂，以微妙音歌歎佛德，聽受經法歡喜無量。供養佛已、未食之前，忽然輕舉還其本國。}@
%{佛对阿难说：那个世界的菩萨承蒙佛的威神，在一顿饭的时间内就能往返十方无量世界，恭敬供养诸佛世尊，随心所念，花香、伎乐、缯盖、幢幡，无数无量供养之具自然化生，应念即至，珍妙殊特，非世间所有。他们转而奉散诸佛、菩萨、声闻大众，在虚空中化成华盖，光色晃耀，香气普熏。那些花周圆四百里者，如此转倍，就覆盖三千大千世界，随着前后顺序依次化没。那些菩萨都欣然欢悦，在虚空中共同演奏天乐，以微妙音歌颂佛德，听受经法，欢喜无量。供养佛已，未吃饭之前，忽然轻举，回到他们的本国。}%

@{佛語阿難：無量壽佛為諸聲聞、菩薩大眾頒宣法時，都悉集會七寶講堂，廣宣道教，演暢妙法，莫不歡喜，心解得道。即時四方自然風起，普吹寶樹出五音聲，雨無量妙華隨風周遍，自然供養如是不絕。一切諸天皆齎天上百千華香、萬種伎樂供養其佛及諸菩薩、聲聞大眾，普散華香、奏諸音樂，前後來往更相開避。當斯之時，熙然快樂不可勝言。}@
%{佛对阿难说：无量寿佛为诸声闻、菩萨大众宣讲法的时候，他们都聚集在七宝讲堂，广宣道教，演畅妙法，没有不欢喜的，心都解悟得道。当时四方自然风起，普遍吹动宝树发出五音声，雨下无量妙华随着风周遍，自然供养，如是不绝。一切诸天都带着天上的百千华香、万种伎乐供养其佛及诸菩萨、声闻大众，普遍散布花香，演奏各种音乐，前后往来，互相开避。在那时，欢欣快乐，不可言说。}%

@{佛告阿難：生彼佛國諸菩薩等，所可講說常宣正法，隨順智慧無違無失。於其國土所有萬物，無我所心、無染著心，去來進止情無所係，隨意自在無所適莫，無彼、無我，無競、無訟。於諸眾生得大慈悲饒益之心、柔軟調伏無忿恨心、離蓋清淨無厭怠心、等心、勝心、深心、定心、愛法樂法喜法之心、滅諸煩惱離惡趣心，究竟一切菩薩所行，具足成就無量功德，得深禪定諸通明慧，遊志七覺修心佛法，肉眼清徹靡不分了、天眼通達無量無限、法眼觀察究竟諸道、慧眼見真能度彼岸、佛眼具足覺了法性。以無礙智為人演說，等觀三界空無所有，志求佛法具諸辯才，除滅眾生煩惱之患。從如來生，解法如如，善知習滅，音聲方便。不欣世語，樂在正論，修諸善本，志崇佛道。知一切法皆悉寂滅，生身煩惱二餘俱盡。聞甚深法心不疑懼，常能修行其大悲者。深遠微妙靡不覆載，究竟一乘至于彼岸。決斷疑網，慧由心出，於佛教法該羅無外。智慧如大海、三昧如山王，慧光明淨超踰日月，清白之法具足圓滿。}@
%{佛告诉阿难：生到那个佛国，那些菩萨等等，所讲所说，常宣正法，随顺智慧，无违无失。在那个国土，所有万物，没有我所之心，没有染着之心，去来进止，情无所系，随意自在，无所适莫，无彼，无我，无竞，无讼。对诸众生，他们有大慈悲饶益之心，柔软调伏，无忿恨之心，离盖清净，无厌怠之心，等心，胜心，深心，定心，爱法乐法喜法之心，灭诸烦恼，离恶趣之心，究竟一切菩萨所行，具足成就无量功德，得深禅定，诸通明慧，游志七觉，修心佛法，肉眼清彻，靡不分了，天眼通达，无量无限，法眼观察，究竟诸道，慧眼见真，能度彼岸，佛眼具足，觉了法性。以无碍智为人演说，等观三界空无所有，志求佛法，具诸辩才，除灭众生烦恼之患。从如来生，解法如如，善知习灭，音声方便。不欣世语，乐在正论，修诸善本，志崇佛道。知道一切法皆悉寂灭，生身烦恼二余俱尽。听到甚深法，心不疑惧，常能修行其大悲者。深远微妙，靡不覆载，究竟一乘，至于彼岸。决断疑网，慧由心出，于佛教法，该罗无外。智慧如大海，三昧如山王，慧光明净，超逾日月，清白之法，具足圆满。}%

@{猶如雪山，照諸功德等一淨故；猶如大地，淨穢好惡無異心故；猶如淨水，洗除塵勞諸垢染故；猶如火王，燒滅一切煩惱薪故；猶如大風，行諸世界無障閡故；猶如虛空，於一切有無所著故；猶如蓮華，於諸世間無染污故；猶如大乘，運載群萌出生死故；猶如重雲，震大法雷覺未覺故；猶如大雨，雨甘露法潤眾生故；如金剛山，眾魔外道不能動故；如梵天王，於諸善法最上首故；如尼拘類樹，普覆一切故；如優曇鉢華，希有難遇故；如金翅鳥，威伏外道故；如眾遊禽，無所藏積故；猶如牛王，無能勝故；猶如象王，善調伏故；如師子王，無所畏故。}@
%{犹如雪山，照诸功德，等一净故；犹如大地，净秽好恶，无异心故；犹如净水，洗除尘劳诸垢染故；犹如火王，烧灭一切烦恼薪故；犹如大风，行诸世界，无障阂故；犹如虚空，于一切有无，无所著故；犹如莲花，于诸世间，无染污故；犹如大乘，运载群萌，出生死故；犹如重云，震大法雷，觉未觉故；犹如大雨，雨甘露法，润众生故；如金刚山，众魔外道，不能动故；如梵天王，于诸善法，最上首故；如尼拘类树，普覆一切故；如优昙鉢华，希有難遇故；如金翅鸟，威伏外道故；如众游禽，无所藏积故；犹如牛王，无能胜故；犹如象王，善调伏故；如师子王，无所畏故。}%
@{曠若虛空，大慈等故；摧滅嫉心，不望勝故。}@
%{就像广阔的虚空一样，心中充满着慈悲，平等看待一切；彻底消灭嫉妒之心，不追求超越他人。}%
@{專樂求法，心無厭足；常欲廣說，志無疲倦。}@
%{专心喜悦地寻求佛法，内心永不满足；总是想要广泛地宣讲佛法，意志坚定，永不疲倦。}%
@{擊法鼓、建法幢、曜慧日、除癡闇、修六和敬、常行法施，志勇精進，心不退弱。}@
%{敲响法鼓，竖立法幢，照耀智慧之光，消除愚痴的黑暗，修习六和敬，经常布施佛法，意志勇敢精进，内心毫不退缩。}%
@{為世燈明、最勝福田，常為師導等無憎愛。}@
%{成为世间的光明，最殊胜的福田，经常像老师一样引导众生，没有憎恨和喜爱。}%
@{唯樂正道無餘欣慼，拔諸欲刺以安群生，功德殊勝莫不尊敬，滅三垢障遊諸神通。}@
%{只喜欢正道，没有多余的喜怒哀乐，拔除众生的贪欲之刺，使他们安宁，功德殊胜，无人不尊敬，灭除三垢烦恼，游历各种神通。}%
@{因力、緣力、意力、願力、方便之力、常力、善力、定力、慧力、多聞之力、施戒、忍辱、精進、禪定、智慧之力、正念止觀諸通明力、如法調伏諸眾生力，如是等力一切具足。}@
%{因缘力、意力、愿力、方便力、恒常力、善力、定力、慧力、多闻力、布施、持戒、忍辱、精进、禅定、智慧力、正念止观等各种明通力、如法调伏众生之力，等等这些力量，他都具备了。}%
@{身色相好，功德、辯才具足莊嚴，無與等者。}@
%{他的相貌端庄，功德圆满，辩才无碍，庄严具足，无人能比。}%
@{恭敬供養無量諸佛，常為諸佛所共稱歎。}@
%{恭敬地供养无数佛陀，经常受到所有佛陀的赞叹。}%
@{究竟菩薩諸波羅蜜，修空無相無願三昧、不生不滅諸三昧門，遠離聲聞緣覺之地。}@
%{最终成就了菩萨的六度波罗蜜，修习空无相无愿三昧，不生不灭等各种三昧，远离声闻缘觉的境界。}%

@{阿難！彼諸菩薩成就如是無量功德，我但為汝略言之耳；若廣說者，百千萬劫不能窮盡。}@
%{阿难！这些菩萨成就了如此无量的功德，我只是简单地告诉你一些；如果详细地说，百千万劫也说不完。}%

@{佛告彌勒菩薩、諸天、人等：無量壽國聲聞、菩薩功德智慧不可稱說，又其國土微妙安樂清淨若此，何不力為善，念道之自然，著於無上下，洞達無邊際？}@
%{佛陀告诉弥勒菩萨、诸天、人等：无量寿国的声闻、菩萨的功德智慧不可言说，而且那个国土微妙安乐，清净无比，为什么不努力行善，念念不忘道法，自然而然地融入其中，不执着于高低上下，洞察无边的境界呢？}%
@{宜各勤精進，努力自求之，必得超絕去，往生安養國。}@
%{你们应该各自勤奋精进，努力寻求，一定会超越生死，往生到安养国。}%
@{橫截五惡趣，惡趣自然閉；昇道無窮極，易往而無人。}@
%{横截五恶趣，恶趣自然关闭；升向道途，无穷无尽，容易到达，却无人前往。}%
@{其國不逆違，自然之所牽，何不棄世事，勤行求道德，可獲極長生，壽樂無有極？}@
%{那个国家没有逆违，是自然法则所牵引，为什么不舍弃世间之事，勤奋修行，追求道德，就可以获得无上的寿命，无穷无尽的快乐呢？}%

@{然世人薄俗，共諍不急之事。}@
%{然而世人浅薄愚昧，一起争论一些不急的事。}%
@{於此劇惡極苦之中，勤身營務以自給濟。}@
%{在这个剧烈痛苦的环境中，他们辛苦地劳作，为了生存而奔波。}%
@{無尊、無卑，無貧、無富，少、長、男、女共憂錢財，有無同然，憂思適等。}@
%{没有尊卑之分，没有贫富之别，老少、男女都为钱财忧愁，有无都是一样，忧虑的心情都差不多。}%
@{屏營愁苦，累念積慮，為心走使，無有安時——有田憂田、有宅憂宅，牛、馬、六畜、奴婢、錢財、衣、食、什物，復共憂之——重思累息，憂念愁怖，橫為非常、水、火、盜賊、怨家、債主焚漂劫奪，消散磨滅，憂毒忪忪，無有解時。}@
%{他们整天愁眉苦脸，忧心忡忡，被自己的心所控制，没有片刻安宁。拥有田地就担心田地，拥有房屋就担心房屋，牛马、牲畜、奴婢、钱财、衣服、食物、各种物品，都让他们忧心忡忡。他们反复思考，忧虑重重，害怕不安，担心各种意外，水火、盗贼、仇敌、债主，烧毁、漂流、抢劫、掠夺，财产消散，忧虑毒害他们，无时无刻不在煎熬。}%
@{結憤心中不離憂惱，心堅意固適無縱捨，或坐摧碎身亡命終，棄捐之去莫誰隨者。}@
%{他们心中充满怨恨，忧愁烦恼不断，意志坚定，不舍弃任何东西，最终可能因为忧虑而身体崩溃，命终身亡，被抛弃而去，无人陪伴。}%

@{尊貴、豪富亦有斯患，憂懼萬端，勤苦若此，結眾寒熱與痛共俱。}@
%{即使是尊贵、富有的人，也同样有这些烦恼，忧虑重重，辛苦劳作，身体积累了各种寒热病痛。}%
@{貧窮下劣困乏常無，無田亦憂欲有田、無宅亦憂欲有宅，無牛、馬、六畜、奴婢、錢財、衣、食、什物亦憂欲有之。}@
%{贫穷低微的人，总是缺乏各种东西，没有田地就想要有田地，没有房屋就想要有房屋，没有牛马、牲畜、奴婢、钱财、衣服、食物、各种物品，就想要拥有它们。}%
@{適有一復少一、有是少是，思有齊等；適欲具有便復糜散。}@
%{好不容易拥有了一些，又很快失去了一些，拥有了这，又缺少了那，想着要拥有齐全，结果却很快就散失了。}%
@{如是憂苦當復求索，不能時得思想無益，身心俱勞，坐起不安，憂念相隨，勤苦若此，亦結眾寒熱與痛共俱。}@
%{这样忧愁痛苦，他们还要不断地追求索取，却得不到满足，身心疲惫，坐立不安，忧虑始终伴随着他们，辛苦劳作，也积累了各种寒热病痛。}%
@{或時坐之終身夭命，不肯為善、行道、進德，壽終身死當獨遠去，有所趣向善惡之道，莫能知者。}@
%{有时他们可能因为忧虑而早早地结束生命，不愿行善、修道、提升道德，最终寿终正寝，独自远去，不知道自己将去往何处，走向善道还是恶道。}%

@{世間人民，父子、兄弟、夫婦、家室、中外親屬，當相敬愛，無相憎嫉；有無相通，無得貪惜；言色常和，莫相違戾。}@
%{世间的人们，父子、兄弟、夫妻、家人、亲朋好友，应该互相敬爱，不要互相憎恨嫉妒；要互相帮助，不要贪婪吝啬；言语和颜悦色，不要互相违背。}%
@{或時心諍有所恚怒，今世恨意微相憎嫉，後世轉劇至成大怨。}@
%{有时他们心中产生争执，心怀怨恨，今世可能只是轻微的憎恨嫉妒，但到了后世，就会变得更加严重，最终成为大怨。}%
@{所以者何？世間之事更相患害，雖不即時應急相破，然含毒畜怒結憤精神，自然剋識不得相離，皆當對生更相報復。}@
%{这是为什么呢？世间的事，总是互相伤害，即使没有立即爆发冲突，但他们心中积蓄的怨恨毒气，自然而然地会互相影响，无法分离，最终都会在来世互相报复。}%
@{人在世間愛欲之中，獨生、獨死，獨去、獨來，當行至趣苦樂之地，身自當之無有代者。}@
%{人在世间，沉溺于爱欲之中，独自出生，独自死亡，独自离去，独自到来，最终要走向苦乐轮回之地，自己必须承担一切，无人可以替代。}%
@{善惡變化、殃福異處，宿豫嚴待，當獨趣入。}@
%{善恶变化，福祸不同，因果报应，严厉地等待着，每个人都必须独自进入轮回。}%
@{遠到他所莫能見者，善惡自然追行所生。}@
%{即使远离到别人看不到的地方，善恶业力也会自然地追随你，决定你的来世。}%
@{窈窈冥冥別離久長，道路不同會見無期，甚難甚難復得相值。}@
%{幽幽冥冥，彼此分离很长时间，道路不同，见面无期，想要再次相遇，非常非常困难。}%
@{何不棄眾事，各曼強健時，努力勤修善，精進願度世，可得極長生？}@
%{为什么不舍弃世间的一切，趁着身体强健的时候，努力勤奋地修行善法，精进地发愿度化众生，就可以获得无上的寿命呢？}%
@{如何不求道，安所須待，欲何樂乎？}@
%{为什么不求道，你想要安身立命，想要获得什么快乐呢？}%

@{如是，世人不信作善得善、為道得道，不信人死更生、惠施得福，善惡之事都不信之，謂之不然終無有是。}@
%{就这样，世人都不相信行善得善、修道得道，不相信人死后会再生，不相信布施会得到福报，对善恶之事都不相信，认为这些都是不存在的。}%
@{但坐此故，且自見之，更相瞻視，先後同然。}@
%{他们只顾着眼前，互相观察，彼此之间，前后都是一样的。}%
@{轉相承受父餘教令，先人祖父素不為善、不識道德，身愚神闇，心塞意閉。}@
%{他们一代一代地传承着祖先的教诲，祖先和祖父们本来就不行善，不了解道德，愚蠢无知，内心封闭。}%
@{死生之趣、善惡之道，自不能見，無有語者；吉凶禍福，競各作之，無一怪也。}@
%{他们自己也看不到生死轮回、善恶之道，没有一个人能够说出这些道理；对于吉凶祸福，他们都只顾着自己，没有一个人感到奇怪。}%
@{生死常道轉相嗣立，或父哭子、或子哭父，兄弟、夫婦更相哭泣，顛倒上下無常根本，皆當過去不可常保。}@
%{生死轮回，不断地循环往复，或者父亲哭泣儿子，或者儿子哭泣父亲，兄弟、夫妻互相哭泣，颠倒无常，一切都会过去，无法永恒不变。}%
@{教語開導，信之者少，是以生死流轉無有休止。}@
%{虽然有教诲引导，但相信的人很少，所以生死轮回，永无止境。}%
@{如此之人，曚冥抵突，不信經法，心無遠慮，各欲快意；癡惑於愛欲，不達於道德；迷沒於瞋怒，貪狼於財色。坐之不得道，當更惡趣苦，生死無窮已，哀哉甚可傷。}@
%{这样的人，糊里糊涂，不相信佛经教法，没有远虑，只图一时的快乐；沉迷于爱欲，不懂得道德；迷失在愤怒中，贪婪于财色。这样的人，最终得不到解脱，还要堕入恶道受苦，生生死死永无止境，真是可悲可叹。}%
@{或時室家，父子、兄弟、夫婦，一死一生更相哀愍，恩愛、思慕、憂念結縛，心意痛著迭相顧戀，窮日卒歲無有解已。}@
%{有时候，家人之间，父子、兄弟、夫妻，生离死别，相互哀怜，恩爱、思念、忧愁的束缚，让心意痛苦不堪，彼此眷恋，终日终年无法解脱。}%
@{教語道德心不開明，思想恩好不離情欲。}@
%{教诲道德，心却不开窍，思想中恩爱情欲挥之不去。}%
@{惛曚閉塞，愚惑所覆，不能深思熟計、心自端政、專精行道、決斷世事，便旋至竟年壽終盡不能得道，無可奈何。}@
%{昏昏沉沉，愚昧蒙蔽，不能深思熟虑，心不端正，专心修行，决断世事，就这样转眼间年老寿终，最终还是得不到解脱，无可奈何。}%

@{總猥憒擾皆貪愛欲，惑道者眾、悟之者寡，世間怱怱，無可聊賴。}@
%{总而言之，世间一切的烦恼忧愁都源于贪爱欲，迷惑佛道的人很多，真正悟道的人却很少，世间匆匆忙忙，毫无乐趣可言。}%
@{尊卑、上下、貧富、貴賤，勤苦怱務各懷殺毒，惡氣窈冥為妄興事，違逆天地不從人心，自然非惡先隨與之。}@
%{尊卑、上下、贫富、贵贱，每个人都忙忙碌碌，心中充满杀毒，恶气暗地里滋生妄念，违背天地之道，不顺从人心，自然灾祸就会随之而来。}%
@{恣聽所為待其罪極，其壽未盡便頓奪之。}@
%{任凭他们胡作非为，等到罪孽深重，还没到寿终之时，就会被夺去性命。}%
@{下入惡道，累世懟苦展轉其中，數千億劫無有出期。}@
%{堕入恶道，世世轮回受苦，在其中辗转轮回，数千亿劫都无法解脱。}%
@{痛不可言，甚可哀愍。}@
%{痛苦不堪言喻，令人无比悲悯。}%

@{佛告彌勒菩薩、諸天人等：我今語汝世間之事，人用是故，坐不得道。}@
%{佛陀对弥勒菩萨和诸天人说：我现在告诉你们世间的事情，人们因为这些原因，所以得不到解脱。}%
@{當熟思計遠離眾惡，擇其善者勤而行之。}@
%{要认真思考，远离一切恶事，选择善事勤奋地去做。}%
@{愛欲榮華不可常保，皆當別離無可樂者。}@
%{爱欲和荣华富贵都是不可长久的，最终都要分离，没有值得留恋的。}%
@{曼佛在世當勤精進，其有至願生安樂國者，可得智慧明達、功德殊勝；勿得隨心所欲，虧負經戒在人後也。}@
%{佛陀在世的时候，应该勤奋精进，如果有志向往生极乐世界的人，可以获得智慧明达，功德殊胜；不要随心所欲，违背佛经戒律，落后于人。}%
@{儻有疑意不解經者，可具問佛，當為說之。}@
%{如果有什么疑问，不懂佛经，可以详细地向佛陀请教，佛陀会为你们解答。}%

@{彌勒菩薩長跪白言：佛威神尊重，所說快善，聽佛經者貫心思之。}@
%{弥勒菩萨长跪着说：佛陀威严神圣，所说的话语真是美好，听佛经的人要用心体会。}%
@{世人實爾如佛所言，今佛慈愍顯示大道，耳目開明長得度脫，聞佛所說莫不歡喜。}@
%{世人确实像佛陀所说那样，现在佛陀慈悲地显露大道，让人们耳目开明，能够长久地获得解脱，听到佛陀所说的话，没有不欢喜的。}%
@{諸天、人民、蠕動之類，皆蒙慈恩解脫憂苦。}@
%{诸天、人民、以及所有微小的生物，都蒙受佛陀的慈恩，解脱了忧苦。}%
@{佛語教誡甚深甚善，智慧明見八方、上下、去來今事，莫不究暢。}@
%{佛陀的教诲非常深刻，充满了智慧，能够洞悉八方、上下、过去未来，无所不知，无所不晓。}%
@{今我眾等所以蒙得度脫，皆佛前世求道之時謙苦所致。}@
%{我们今天能够获得解脱，都是因为佛陀前世求道时，谦卑而辛苦所致。}%
@{恩德普覆，福祿巍巍，光明徹照達空無極；開入泥洹，教授典攬威制消化，感動十方無窮無極。}@
%{佛陀的恩德普照四方，福禄无量，光明照耀虚空，无有穷尽；佛陀进入涅槃，教授典籍，威严法令，感化十方世界，无穷无尽。}%
@{佛為法王尊超眾聖，普為一切天人之師，隨心所願皆令得道。}@
%{佛陀是法王，超越一切圣人，普度一切天人，成为他们的老师，随心所愿，都能让众生得道。}%
@{今得值佛，復聞無量壽聲，靡不歡喜，心得開明。}@
%{现在有幸遇到佛陀，又听到无量寿佛的名号，没有不欢喜的，内心也变得开明。}%

@{佛告彌勒：汝言是也。}@
%{佛陀对弥勒说：你说得对。}%
@{若有慈敬於佛者，實為大善。}@
%{如果有人对佛陀怀有慈悲敬意，那真是大善。}%
@{天下久久乃復有佛，今我於此世作佛，演說經法，宣布道教，斷諸疑網；拔愛欲之本，杜眾惡之源。}@
%{天下很久很久才能再出现佛陀，现在我在这世间做佛，宣讲佛经，宣布佛法，斩断一切疑惑的网罗；拔除爱欲的根源，杜绝一切恶行的源头。}%
@{遊步三界無所拘閡，典攬智慧眾道之要，執持綱維昭然分明，開示五趣度未度者，決正生死泥洹之道。}@
%{在三界中自由行走，无所阻碍，掌握智慧和各种佛道的精髓，执掌纲领，光明磊落，指引五道众生，度化未得解脱的人，决定生死的涅槃之道。}%

@{彌勒當知，汝從無數劫來修菩薩行，欲度眾生，其已久遠，從汝得道至于泥洹不可稱數。}@
%{弥勒应该知道，你从无数劫前就开始修菩萨行，为了度化众生，已经很久远了，从你得道到进入涅槃，无法计数。}%
@{汝及十方諸天、人民一切四眾，永劫已來展轉五道，憂畏勤苦不可具言，乃至今世生死不絕，與佛相值聽受經法，又復得聞無量壽佛。}@
%{你和十方诸天、人民、以及所有四众，从无始劫来，一直在五道中轮回，忧愁恐惧，辛苦不堪言说，直到今天，生死不息，终于遇到佛陀，听受佛法，又听到了无量寿佛的名号。}%
@{快哉甚善，吾助爾喜。}@
%{真是太好了，我与你同喜。}%

@{汝今亦可自厭生、死、老、病、痛苦、惡露、不淨、無可樂者，宜自決斷。}@
%{你现在也应该厌恶生、死、老、病、痛苦、恶露、不净，这些没有快乐的东西，应该下定决心。}%
@{端身正行，益作諸善；修己潔體，洗除心垢；言行忠信，表裏相應；人能自度，轉相拯濟；精明求願，積累善本。}@
%{端正身心，多做善事；修养自己，洁净身心，洗去心垢；言行忠诚，表里一致；人能够自度，再互相救度；精明地祈求，积累善根。}%
@{雖一世勤苦須臾之間，後生無量壽佛國快樂無極，長與道德合明，永拔生死根本，無復貪恚、愚癡、苦惱之患。}@
%{虽然这一世辛苦，如同须臾之间，来世就能生到无量寿佛国，快乐无边，永远与道德光明相合，永远拔除生死的根源，不再有贪嗔痴，痛苦烦恼的折磨。}%
@{欲壽一劫、百劫、千億萬劫，自在隨意皆可得之，無為自然次於泥洹之道。}@
%{想要寿命一劫、百劫、千亿万劫，都可以随意得到，无为自然，就次于涅槃之道。}%
@{汝等宜各精進求心所願，無得疑惑中悔自為過咎，生彼邊地七寶宮殿，五百歲中受諸厄也。}@
%{你们应该精进地追求心中所愿，不要在疑惑中后悔，自责，生到彼岸边地七宝宫殿，五百岁中会遭受各种灾厄。}%

@{彌勒白佛：受佛重誨，專精修學，如教奉行，不敢有疑。}@
%{弥勒对佛陀说：接受佛陀的教诲，专心修学，按照教导去做，不敢有任何疑惑。}%

@{佛告彌勒：汝等能於此世端心正意，不作眾惡，甚為至德，十方世界最無倫匹。}@
%{佛陀对弥勒说：你们能够在这世间端正身心，不做恶事，真是大德，在十方世界中，是最无与伦比的。}%
@{所以者何？諸佛國土天人之類自然作善，不大為惡，易可開化。}@
%{为什么呢？因为诸佛国土的天人，自然而然地行善，不轻易作恶，很容易被教化。}%
@{今我於此世間作佛，處於五惡、五痛、五燒之中，為最劇苦。}@
%{而我在这世间做佛，处在五恶、五痛、五烧之中，是最痛苦的。}%
@{教化群生令捨五惡、令去五痛、令離五燒；降化其意令持五善，獲其福德度世長壽泥洹之道。}@
%{教化众生，让他们舍弃五恶，去除五痛，远离五烧；降伏他们的心意，让他们持守五善，获得福德，度过世间，长寿涅槃。}%
@{佛言：何等為五惡？何等五痛？何等五燒？何等消化五惡、令持五善，獲其福德度世長壽泥洹之道？}@
%{佛祖说：什么是五种恶行？什么是五种痛苦？什么是五种烧灼？怎样才能消除五种恶行，坚持五种善行，获得福德，度过今生，长寿成佛？}%

@{其一惡者，諸天、人民、蠕動之類。欲為眾惡莫不皆然。強者伏弱轉相剋賊，殘害殺戮迭相吞噬，不知修善惡逆無道，後受殃罰自然趣向。神明記識犯者不赦，故有貧窮、下賤、乞丐、孤獨、聾盲、瘖啞、愚癡、憋惡，至有尫狂不逮之屬。又有尊貴、豪富、高才、明達皆由宿世慈孝、修善積德所致。世有常道、王法、牢獄不肯畏慎，為惡入罪受其殃罰，求望解脫難得免出。世間有此目前現事，壽終後世尤深尤劇，入其幽冥轉生受身。譬如王法痛苦極刑，故有自然三塗無量苦惱，轉貿其身、改形易道，所受壽命或長或短，魂神精識自然趣之。當獨值向相從共生，更相報復無有止已，殃惡未盡不得相離，展轉其中無有出期，難得解脫痛不可言。天地之間自然有是，雖不即時卒暴應至，善惡之道會當歸之。是為一大惡、一痛、一燒，勤苦如是。}@
%{第一种恶行，是天人、凡人、虫类等，所有众生都想要做恶事。强者欺压弱者，互相残害，互相吞噬，他们不知道修善，逆反天道，最终会受到惩罚。神明记录着犯恶者，绝不赦免，所以他们会遭遇贫穷、低贱、乞丐、孤独、聋哑、愚蠢、邪恶，甚至残疾、疯狂等。而那些尊贵、富有、有才能、有智慧的人，都是因为前世行善积德，孝敬父母而得来的。世间有常理、法律、监狱，人们却不肯敬畏，作恶入罪，受到惩罚，想要解脱却很难。今生有这些现世报应，死后还会更加痛苦，进入幽冥，转世受苦。就像法律的极刑一样痛苦，所以会有自然的三途无量苦恼，转世轮回，改头换面，寿命长短不一，魂神精识自然会去往相应的地方。他们互相报复，永无止境，恶报未尽，无法分离，在其中轮回，无法解脱，痛苦不堪。天地之间本来就有这些规律，虽然不会立即出现报应，但善恶之道最终都会得到报应。这就是一大恶、一痛、一烧，苦不堪言。}%

@{譬如大火焚燒人身，人能於中一心制意、端身正行，獨作諸善、不為眾惡者，身獨度脫，獲其福德度世上天泥洹之道，是為一大善也。}@
%{就像大火焚烧人的身体，人能在火中一心一意，端正身心，独自做善事，不做恶事，就能独自逃脱，获得福德，度过今生，升天成佛，这就是一大善。}%

@{佛言：其二惡者，世間人民——父子、兄弟、室家、夫婦——都無義理，不順法度。奢婬憍縱，各欲快意，任心自恣，更相欺惑。心口各異、言念無實、佞諂不忠、巧言諛媚、嫉賢謗善，陷入怨枉。主上不明任用臣下、臣下自在機偽多端，踐度能行知其形勢。在位不正為其所欺，妄損忠良不當天心。臣欺其君、子欺其父，兄弟、夫婦、中外知識更相欺誑，各懷貪欲、瞋恚、愚癡，欲自厚己、欲貪多有，尊卑、上下心俱同然。破家亡身不顧前後，親屬內外坐之滅族。或時室家、知識、鄉黨、市里、愚民、野人轉共從事，更相剝害，忿成怨結。富有慳惜不肯施與，愛保貪重心勞身苦，如是至竟無所恃怙，獨來獨去無一隨者。善惡、禍福追命所生，或在樂處、或入苦毒，然後乃悔，當復何及？世間人民心愚少智，見善憎謗不思慕及，但欲為惡妄作非法，常懷盜心悕望他利，消散磨盡而復求索。邪心不正，懼人有色，不豫思計，事至乃悔。今世現有王法牢獄，隨罪趣向受其殃罰。因其前世不信道德、不修善本，今復為惡，天神剋識別其名籍，壽終神逝下入惡道，故有自然三塗無量苦惱。展轉其中，世世累劫無有出期，難得解脫痛不可言，是為二大惡、二痛、二燒，勤苦如是。}@
%{第二种恶行，是世间的人们，父子、兄弟、家人、夫妻之间，都没有义理，不遵守法度。他们放纵贪欲，追求享乐，任性妄为，互相欺骗。他们口是心非，言行不一，阿谀奉承，不忠不义，嫉妒贤能，诽谤善良，陷入怨恨和冤枉之中。君主不明智，任用奸臣，奸臣就利用各种手段，欺骗君主，践踏忠良，违背天道。臣欺骗君主，子欺骗父亲，兄弟、夫妻、亲朋好友互相欺骗，都怀着贪欲、瞋恚、愚痴，想要自私自利，贪得无厌，无论尊卑上下，心都一样。他们为了私利，不顾后果，毁家灭身，连累亲属，最终导致灭族。有时，家人、朋友、乡里、愚民、野人都会参与其中，互相残害，结下怨恨。富有的人吝啬，不肯施舍，贪婪自私，身心疲惫，最终一无所有，孤苦伶仃，无人陪伴。善恶、祸福都是由命定的，有时在快乐中，有时在痛苦中，等到后悔的时候，一切都太晚了。世间的人们愚蠢无知，看到善事就憎恨诽谤，不想学习，只想要作恶，违法乱纪，心中怀着盗窃之心，贪图别人的利益，挥霍殆尽，又去索取。他们心不正，害怕别人有色，不事先考虑，事情发生后才后悔。今生有法律和监狱，根据罪行受到惩罚。因为前世不信道德，不修善根，现在又作恶，天神记录着他们的名字，死后就会堕入恶道，遭受三途无量苦恼。在其中轮回，世世累劫，无法解脱，痛苦不堪，这就是二大恶、二痛、二烧，苦不堪言。}%

@{譬如大火焚燒人身，人能於中一心制意、端身正行，獨作諸善、不為眾惡者，身獨度脫，獲其福德度世上天泥洹之道，是為二大善也。}@
%{就像大火焚烧人的身体，人能在火中一心一意，端正身心，独自做善事，不做恶事，就能独自逃脱，获得福德，度过今生，升天成佛，这就是二大善。}%

@{佛言：其三惡者，世間人民相因寄生，共居天地之間，處年壽命無能幾何。上有賢明長者、尊貴豪富，下有貧窮㒋賤、尫劣愚夫，中有不善之人常懷邪惡，但念婬妷，煩滿胸中，愛欲交亂坐起不安，貪意守惜但欲唐得。眄睞細色邪態外逸，自妻厭憎私妄出入，費損家財事為非法，交結聚會興師相伐，攻劫殺戮強奪不道。惡心在外不自修業，盜竊趣得欲擊成事，恐勢迫脅歸給妻子，恣心快意極身作樂。或於親屬不避尊卑，家室中外患而苦之，亦復不畏王法禁令。如是之惡著於人鬼，日月照見、神明記識，故有自然三塗無量苦惱。展轉其中，世世累劫無有出期，難得解脫痛不可言，是為三大惡、三痛、三燒，勤苦如是。}@
%{第三种恶行，是世间的人们互相依赖，共同生活在天地之间，寿命有限。有贤明长者、尊贵富有的人，也有贫穷低贱、愚蠢无能的人，还有不善之人，心中常怀邪恶，只想着淫欲，心中充满烦恼，爱欲交织，坐立不安，贪婪守财，想要不劳而获。他们目光淫邪，行为放荡，厌恶妻子，私自出入，挥霍家财，做违法的事，结党营私，兴师动众，攻打抢劫，杀人掠夺，不讲道义。他们心怀恶念，不修自身，偷窃抢夺，想要成功，害怕势力的压迫，为了妻子儿女，放纵享乐，极尽奢华。他们不顾亲属的尊卑，在家中内外惹祸，也不畏惧法律的制裁。这些恶行都记录在人鬼之间，日月照见，神明记录，所以会有自然的三途无量苦恼。在其中轮回，世世累劫，无法解脱，痛苦不堪，这就是三大恶、三痛、三烧，苦不堪言。}%
@{譬如大火焚燒人身，人能於中一心制意、端身正行，獨作諸善、不為眾惡者，身獨度脫，獲其福德度世上天泥洹之道，是為三大善也。}@
%{比如大火烧着人，人在火里能集中精神，端正行为，只做善事，不做恶事，就能独自解脱，获得福德，最终成佛，这就是三大善。}%

@{佛言：其四惡者，世間人民不念修善，轉相教令共為眾惡。兩舌、惡口、妄言、綺語、讒賊、鬪亂，憎嫉善人、敗壞賢明，於傍快喜。不孝二親、輕慢師長，朋友無信，難得誠實。尊貴自大謂己有道，橫行威勢侵易於人，不能自知，為惡無恥，自以強健欲人敬難，不畏天地、神明、日月，不肯作善，難可降化。自用偃蹇謂可常爾，無所憂懼，常懷憍慢。如是眾惡，天神記識，賴其前世頗作福德，小善扶接營護助之；今世為惡福德盡滅，諸善神鬼各去離之，身獨空立無所復依。壽命終盡諸惡所歸，自然迫促共趣奪之。又其名籍記在神明，殃咎牽引當往趣向，罪報自然無從捨離。但得前行入於火鑊，身心摧碎、精神痛苦，當斯之時悔復何及？天道自然，不得蹉跌，故有自然三塗無量苦惱。展轉其中，世世累劫無有出期，難得解脫痛不可言，是為四大惡、四痛、四燒，勤苦如是。}@
%{佛说：世间人，不思修善，反而互相教唆，一起做恶事。比如搬弄是非、说坏话、说谎话、花言巧语、陷害他人、挑起争端，嫉妒好人、毁谤贤人，还以此为乐。不孝敬父母、轻慢师长，朋友之间没有信用，很难做到诚实。自以为有道，目中无人，横行霸道，欺凌弱小，不知悔改，恶事做尽还不知羞耻，仗着自己强壮，想让人敬畏，不畏惧天地、神明、日月，不肯行善，很难被感化。自以为可以一直这样下去，毫无忧惧，心中充满傲慢。这些恶事，天神都记录在案，因为前世积了一些福德，所以有小善神来帮助他；但今世作恶，福德已经耗尽，所有善神都离开他，他孤身一人，无处依靠。寿命将尽，恶报追来，自然会逼迫他，夺取他的生命。而且他的名字被记录在神明那里，恶报会牵引他前往，罪责自然无法逃避。最终只能进入地狱，身心俱碎，精神痛苦，等到那时再后悔，还有什么用呢？天道是自然规律，无法改变，所以人会自然堕入三恶道，承受无穷无尽的痛苦。在三恶道里轮回，世世代代，无有出期，很难解脱，痛苦不堪，这就是四大恶、四痛、四烧，痛苦如此。}%

@{譬如大火焚燒人身，人能於中一心制意、端身正行，獨作諸善、不為眾惡，身獨度脫，獲其福德度世上天泥洹之道，是為四大善也。}@
%{比如大火烧着人，人在火里能集中精神，端正行为，只做善事，不做恶事，就能独自解脱，获得福德，最终成佛，这就是四大善。}%

@{佛言：其五惡者，世間人民徙倚懈惰，不肯作善、治身修業，家室眷屬飢寒困苦。父母教誨瞋目怒應，言令不和違戾反逆譬如怨家，不如無子。取與無節，眾共患厭，負恩違義，無有報償之心。貧窮困乏不能復得，辜較縱奪放恣遊散，串數唐得用自賑給。耽酒嗜美、飲食無度，肆心蕩逸、魯扈抵突，不識人情強欲抑制。見人有善憎嫉惡之，無義、無禮，無所顧錄。自用職當不可諫曉，六親眷屬所資有無不能憂念。不惟父母之恩、不存師友之義，心常念惡、口常言惡、身常行惡，曾無一善。不信先聖諸佛經法、不信行道可得度世、不信死後神明更生、不信作善得善為惡得惡。欲殺真人，鬪亂眾僧，欲害父母、兄弟、眷屬，六親憎惡願令其死。}@
%{佛说：世间人，懒惰懈怠，不肯行善、修身养性，家人亲属都饿肚子，受苦受难。父母教诲，他却怒目相向，言语不和，违抗逆反，就像仇人一样，还不如没有孩子。做事没有节制，大家都厌恶他，忘恩负义，没有报答之心。贫困潦倒，却不能自救，反而贪得无厌，放纵自己，四处游荡，用不正当的手段谋取利益。沉迷酒色，饮食无度，放纵自己，粗鲁蛮横，不讲道理，强词夺理。看到别人行善，就嫉妒憎恶，没有义气，没有礼貌，不顾一切。自以为是，固执己见，无法劝解，对六亲眷属的生计，也毫无忧虑。不顾父母之恩，不讲师友之义，心中常怀恶念，口中常说恶语，身上常做恶事，从未做过一件善事。不相信圣贤、佛陀的经法，不相信修行可以解脱，不相信死后神明会再生，不相信行善得善，作恶得恶。想要杀害真人，挑起僧众之间的争斗，想要伤害父母、兄弟、亲属，憎恨六亲，希望他们死去。}%

@{如是世人心意俱然，愚癡曚昧而自以智慧，不知生所從來、死所趣向。不仁、不順，逆惡天地，而於其中悕望僥倖，欲求長生，會當歸死。慈心教誨令其念善，開示生死善惡之趣自然有是，而不信之；苦心與語無益其人，心中閉塞意不開解。大命將終悔懼交至，不豫修善臨窮方悔，悔之於後將何及乎？天地之間五道分明，恢廓窈冥浩浩茫茫，善惡報應禍福相承，身自當之無誰代者。}@
%{世间人都是这样，愚蠢蒙昧，却自以为聪明，不知道自己从哪里来，要到哪里去。不仁不义，违背天道，却在其中抱着侥幸心理，想要长生不老，最终还是会走向死亡。慈悲地教诲他们行善，告诉他们生死善恶的道理，他们却不信；苦口婆心地劝说，对他们毫无用处，他们心中封闭，思想不开窍。生命将尽，悔恨交加，没有提前行善，临死才后悔，后悔有什么用呢？天地之间，五道分明，广阔无垠，善恶报应，祸福相承，每个人都要承担自己的因果，没有人可以替你。}%

@{數之自然應其所行，殃咎追命無得縱捨。善人行善，從樂入樂、從明入明；惡人行惡，從苦入苦、從冥入冥。誰能知者？獨佛知耳。教語開示，信用者少，生死不休，惡道不絕。如是，世人難可具盡，故有自然三塗無量苦惱。展轉其中，世世累劫無有出期，難得解脫，痛不可言，是為五大惡、五痛、五燒，勤苦如是。}@
%{因果报应，自然会按照你的行为，追命索债，无法逃避。好人行善，从快乐走向快乐，从光明走向光明；恶人作恶，从痛苦走向痛苦，从黑暗走向黑暗。谁知道这些呢？只有佛陀知道。佛陀教导开示，相信的人很少，生死轮回，永不停息，恶道永不消失。因此，世间人难以尽数，所以自然会堕入三恶道，承受无穷无尽的痛苦。在三恶道里轮回，世世代代，无有出期，很难解脱，痛苦不堪，这就是五大恶、五痛、五烧，痛苦如此。}%

@{譬如大火焚燒人身，人能於中一心制意、端身正念，言行相副、所作至誠，所語如語、心口不轉，獨作諸善、不為眾惡者，身獨度脫，獲其福德度世上天泥洹之道，是為五大善也。}@
%{比如大火烧着人，人在火里能集中精神，端正行为，言行一致，做事真诚，说话算话，言行一致，只做善事，不做恶事，就能独自解脱，获得福德，最终成佛，这就是五大善。}%

@{佛告彌勒：吾語汝等，是世五惡勤苦若此，五痛、五燒展轉相生，但作眾惡不修善本，皆悉自然入諸惡趣。或其今世先被殃病，求死不得、求生不得，罪惡所招示眾見之。身死隨行入三惡道，苦毒無量自相燋然。至其久後共作怨結，從小微起遂成大惡，皆由貪著財色、不能施慧，癡欲所迫、隨心思想，煩惱結縛無有解已，厚己諍利無所省錄。富貴榮華當時快意，不能忍辱不務修善，威勢無幾隨以磨滅，身生勞苦久後大劇。天道施張自然糺舉，綱紀羅網上下相應，焭焭忪忪當入其中。古今有是，痛哉可傷！}@
%{佛告诉弥勒：我告诉你们，世间五恶，痛苦如此，五痛、五烧，互相滋生，只做恶事，不修善根，最终都会自然堕入恶道。或者今世先遭灾病，求死不得，求生不得，罪恶所招，示众可见。身体死了，跟着就进入三恶道，苦毒无量，自相煎熬。等到久后，结成怨恨，从一点小事开始，逐渐酿成大恶，都是因为贪恋财色，不能施舍智慧，被愚痴欲望驱使，随心所欲，烦恼缠身，无法解脱，只顾自己利益，毫无顾忌。富贵荣华，当时快意，不能忍辱负重，不思修善，威势不过如此，很快就会消亡，身体劳苦，久后更加剧烈。天道自然会伸张正义，纲纪法网，上下相通，最终难逃惩罚。古今皆是如此，令人痛心疾首！}%
@{佛語彌勒：世間如是，佛皆哀之。以威神力摧滅眾惡，悉令就善棄捐所思，奉持經戒、受行道法，無所違失，終得度世泥洹之道。}@
%{弥勒，你看这世间，佛陀都为此感到悲哀。佛陀运用神通之力，消灭一切恶行，让众生回归善道，放弃一切邪念，持守戒律、修行佛法，不再犯错，最终得度，达到涅槃的境界。}%

@{佛言：汝今諸天人民及後世人，得佛經語當熟思之，能於其中端心正行，主上為善、率化其下，轉相勅令各自端守，尊聖敬善、仁慈博愛。佛語教誨無敢虧負，當求度世拔斷生死眾惡之本，永離三塗無量憂畏苦痛之道。汝等於是廣殖德本，布恩施慧，勿犯道禁，忍辱、精進、一心、智慧轉相教化。}@
%{我告诉你们，现在的天人以及后世的众生，得到佛经的教诲，应该认真思考，并能从中端正心念，践行佛法，领导者要以身作则，带领大家行善，互相督促，各自坚守，尊重圣贤，敬爱善良，仁慈博爱。不要辜负佛陀的教诲，要努力寻求解脱之道，斩断生死轮回的根源，永远脱离三恶道，远离无量忧愁、恐惧和痛苦。你们应该广种福田，布施恩德，智慧，不要违反佛法戒律，要忍辱，精进，一心，智慧，互相教化。}%

@{為德立善，正心正意，齋戒清淨一日一夜，勝在無量壽國為善百歲。所以者何？彼佛國土無為自然，皆積眾善，無毛髮之惡，於此修善十日十夜，勝於他方諸佛國中為善千歲。所以者何？他方佛國為善者多、為惡者少，福德自然，無造惡之地。唯此間多惡無有自然，勤苦求欲轉相欺殆，心勞形困飲苦食毒，如是怱務未甞寧息。吾哀汝等天人之類，苦心誨喻教令修善，隨器開導授與經法，莫不承用，在意所願皆令得道。佛所遊履，國邑丘聚靡不蒙化，天下和順，日月清明，風雨以時，災厲不起，國豐民安，兵戈無用，崇德興仁，務修禮讓。}@
%{为了积累德行，行善，端正心念，保持正意，斋戒清净，一天一夜，胜过在无量寿国行善一百年。为什么呢？因为那个佛国，无为自然，都是积善之人，没有一丝一毫的恶行。在这个世界，修善十天十夜，胜过在其他佛国行善一千岁。为什么呢？因为其他佛国行善的人多，作恶的人少，福德自然，没有造恶的地方。只有这个世界，恶多善少，没有自然而然的善行，人们为了满足欲望，互相欺骗，身心疲惫，吃苦受罪，像这样忙碌，从未停息。我怜悯你们天人，用心教诲，引导你们修善，根据不同的根器，开导你们，传授佛法，你们都应该接受，只要你们愿意，都能成道。佛陀所到之处，国家、城市、乡村，无不受到教化，天下和谐，日月光明，风雨及时，灾难不再发生，国家富裕，人民安康，战争不再需要，崇尚道德，提倡仁爱，努力修习礼仪，谦让。}%

@{佛言：我哀愍汝等諸天人民，甚於父母念子。今吾於此世作佛，降化五惡、消除五痛、絕滅五燒，以善攻惡，拔生死之苦，令獲五德，昇無為之安。吾去世後經道漸滅，人民諂偽復為眾惡，五燒、五痛還如前法，久後轉劇不可悉說，我但為汝略言之耳。}@
%{我怜悯你们天人，胜过父母疼爱自己的孩子。现在我在这个世界成佛，降伏五恶，消除五痛，灭除五烧，用善来战胜恶，拔除生死轮回的痛苦，让你们获得五德，升上无为的安乐境界。我去世后，佛法逐渐衰微，人们虚伪狡诈，又会犯下各种恶行，五烧、五痛又会像以前一样，而且随着时间推移，会越来越严重，难以一一说明，我只简单地告诉你们。}%

@{佛告彌勒：汝等各善思之，轉相教誡，如佛經法，無得犯也。}@
%{弥勒，你们要认真思考，互相教诫，按照佛经的法则，不要违犯。}%

@{於是，彌勒菩薩合掌白言：佛所說甚善。世人實爾，如來普慈哀愍悉令度脫，受佛重誨不敢違失。}@
%{于是，弥勒菩萨合掌说道：佛陀所说甚好。世人确实如此，如来普度众生，充满慈悲，怜悯众生，使他们得到解脱，我们接受佛陀的教诲，不敢违背。}%

@{佛告阿難：汝起更整衣服，合掌恭敬，禮無量壽佛。十方國土諸佛如來，常共稱揚讚歎彼佛，無著無閡。}@
%{佛陀对阿难说：你起来，整理一下衣服，合掌恭敬，礼拜无量寿佛。十方世界所有的佛陀，都经常称赞赞叹无量寿佛，没有一丝一毫的执着，没有丝毫的障碍。}%

@{於是，阿難起整衣服，正身西向，恭敬合掌，五體投地禮無量壽佛。白言：世尊！願見彼佛安樂國土及諸菩薩聲聞大眾。}@
%{于是，阿难起身，整理衣服，面向西方，恭敬地合掌，五体投地礼拜无量寿佛，说道：世尊！愿我看到无量寿佛的安乐国土，以及那里的菩萨、声闻圣众。}%

@{說是語已，即時無量壽佛放大光明，普照一切諸佛世界，金剛圍山、須彌山王、大小諸山，一切所有皆同一色。譬如劫水彌滿世界，其中萬物沈沒不現，滉瀁浩汗唯見大水；彼佛光明亦復如是，聲聞、菩薩一切光明皆悉隱蔽，唯見佛光明耀顯赫。}@
%{阿难说完这句话，无量寿佛立刻发出巨大的光明，照亮所有佛陀的世界，金刚围山、须弥山王、大小山岳，所有的一切都变成同一种颜色。就像劫水充满世界，其中万物沉没不见，波涛汹涌，浩瀚无垠，只看到大水；无量寿佛的光明也是如此，声闻、菩萨，所有一切的光明都被遮蔽，只有佛陀的光明耀眼夺目，显赫无比。}%

@{爾時，阿難即見無量壽佛，威德巍巍如須彌山王，高出一切諸世界上，相好光明靡不照耀。此會四眾一時悉見，彼見此土亦復如是。}@
%{那时，阿难就看到了无量寿佛，威德巍巍，像须弥山王一样，高出所有世界之上，相好光明无不照耀。这一会众，四众弟子，同时都看到了，他们看到这个世界，也如同我们看到无量寿佛的国土一样。}%

@{爾時，佛告阿難及慈氏菩薩：汝見彼國，從地已上至淨居天，其中所有微妙嚴淨自然之物，為悉見不？}@
%{那时，佛陀对阿难和慈氏菩萨说：你们看到那个国土，从地面向上，直到净居天，其中所有微妙、庄严、清净、自然的事物，都看到了吗？}%

@{阿難對曰：唯然，已見。}@
%{阿难回答说：是的，已经看到了。}%

@{汝寧復聞無量壽佛大音宣布一切世界化眾生不？}@
%{你们还听到无量寿佛洪亮的声音，宣布教化所有世界众生吗？}%

@{阿難對曰：唯然，已聞。}@
%{阿难回答说：是的，已经听到了。}%

@{彼國人民乘百千由旬七寶宮殿無所障閡，遍至十方供養諸佛，汝復見不？}@
%{那个国土的人民，乘坐千百由旬的七宝宫殿，没有丝毫阻碍，遍至十方，供养诸佛，你们看到了吗？}%

@{對曰：已見。}@
%{阿难回答说：已经看到了。}%

@{彼國人民有胎生者，汝復見不？}@
%{那个国土的人民，有胎生者吗？你们看到了吗？}%

@{對曰：已見。}@
%{阿难回答说：已经看到了。}%

@{其胎生者所處宮殿，或百由旬或五百由旬，各於其中受諸快樂，如忉利天，亦皆自然。}@
%{那些胎生者，居住的宫殿，有的有百由旬，有的有五百由旬，他们在其中享受各种快乐，就像忉利天一样，都是自然而然的。}%

@{爾時，慈氏菩薩白佛言：世尊！何因何緣彼國人民胎生化生？}@
%{那时，慈氏菩萨对佛陀说：世尊！是什么原因，什么缘故，那个国土的人民有胎生和化生？}%

@{佛告慈氏：若有眾生以疑惑心修諸功德，願生彼國，不了佛智、不思議智、不可稱智、大乘廣智、無等無倫最上勝智，於此諸智疑惑不信；然猶信罪福，修習善本，願生其國。此諸眾生生彼宮殿，壽五百歲，常不見佛、不聞經法、不見菩薩聲聞聖眾，是故於彼國土謂之胎生。若有眾生明信佛智乃至勝智，作諸功德信心迴向，此諸眾生於七寶華中自然化生，加趺而坐，須臾之頃，身相光明，智慧功德如諸菩薩具足成就。}@
%{佛陀对慈氏说：如果有众生，带着疑惑的心，修习各种功德，希望能生到那个国土，但他们不明白佛智、不可思议智、不可称智、大乘广智、无等无伦最上胜智，对这些智慧感到疑惑，不相信；然而，他们仍然相信罪福，修习善业，希望生到那个国土。这些众生，生到那个宫殿，寿命五百岁，常常看不到佛陀，听不到佛法，也看不到菩萨、声闻圣众，所以在这个国土，被称为胎生。如果有众生，明信佛智乃至胜智，作各种功德，以信心回向，这些众生，会在七宝莲花中自然化生，盘腿而坐，须臾之间，身体光明，智慧功德，如同菩萨一样，圆满成就。}%
@{復次，慈氏！他方諸大菩薩發心欲見無量壽佛，恭敬供養及諸菩薩聲聞之眾。彼菩薩等命終得生無量壽國，於七寶華中自然化生。彌勒當知，彼化生者智慧勝故。其胎生者皆無智慧，於五百歲中常不見佛、不聞經法、不見菩薩諸聲聞眾，無由供養於佛、不知菩薩法式、不得修習功德，當知此人宿世之時無有智慧，疑惑所致。}@
%{其次，弥勒！其他世界的菩萨们发心想要见到无量寿佛，恭敬地供养佛和菩萨、声闻众。这些菩萨们命终之后，就能投生到无量寿国，在七宝华中自然而然地出生。弥勒，你要知道，这些化生者智慧很高。而那些胎生者都没有智慧，在五百年的时间里，他们经常看不到佛，也听不到佛法，更看不到菩萨和声闻众，无法供养佛，也不知道菩萨的规矩，更无法修习功德，你要知道，这些人前世的时候没有智慧，都是因为疑惑造成的。}%

@{佛告彌勒：譬如轉輪聖王別有宮室，七寶莊飾，張設床帳，懸諸繒幡。若有諸小王子得罪於王，輒內彼宮中，繫以金鎖，供給飲食、衣服、床蓐、華香、伎樂，如轉輪王無所乏少。於意云何？此諸王子寧樂彼處不？}@
%{佛陀对弥勒说：就像转轮圣王另外有一座宫殿，用七宝装饰，铺设床帐，悬挂着各种彩幡。如果有一些小王子得罪了国王，就会被关进那座宫殿里，用金锁锁住，提供饮食、衣服、床铺、花香、音乐，就像转轮王一样，什么都不缺。你认为，这些小王子会喜欢待在那里吗？}%

@{對曰：不也，但種種方便求諸大力欲自勉出。}@
%{弥勒回答说：不会，他们只会想尽各种办法，寻求强大的力量，想要自己努力地从那里出来。}%

@{佛告彌勒：此諸眾生亦復如是。以疑惑佛智生彼宮殿，無有刑罰乃至一念惡事，但於五百歲中不見三寶，不得供養修諸善本。以此為苦，雖有餘樂猶不樂彼處。若此眾生識其本罪，深自悔責求離彼處，即得如意，往詣無量壽佛所恭敬供養，亦得遍至無量無數諸如來所修諸功德。彌勒當知，其有菩薩生疑惑者，為失大利。是故，應當明信諸佛無上智慧。}@
%{佛陀对弥勒说：这些众生也是一样的。他们因为对佛智产生疑惑，才生到那个宫殿里，那里没有刑罚，甚至连一念恶事都没有，但他们在五百年的时间里，看不到三宝，无法供养，也无法修习善根。他们以此为苦，虽然有其他的快乐，但还是不喜欢待在那里。如果这些众生认识到自己的罪过，深刻地反省自己，想要离开那个地方，他们就能如愿以偿，去到无量寿佛那里，恭敬地供养佛，也能遍游无量无数如来的世界，修习各种功德。弥勒，你要知道，如果菩萨产生疑惑，就会失去巨大的利益。所以，应该明明白白地相信佛陀无上的智慧。}%

@{彌勒菩薩白佛言：世尊！於此世界有幾所不退菩薩生彼佛國？}@
%{弥勒菩萨对佛陀说：世尊！在这个世界里，有多少不退菩萨生到那个佛国呢？}%

@{佛告彌勒：於此世界有六十七億不退菩薩往生彼國。一一菩薩已曾供養無數諸佛，次如彌勒者也；諸小行菩薩及修習少功德者不可稱計，皆當往生。}@
%{佛陀对弥勒说：在这个世界里，有六十七亿不退菩萨往生那个佛国。每一位菩萨都曾经供养过无数佛，像弥勒这样的人，还有很多；那些修行较少的菩萨，以及修习功德很少的人，更是不可计数，他们都将往生到那里。}%

@{佛告彌勒：不但我剎諸菩薩等往生彼國，他方佛土亦復如是。其第一佛名曰遠照，彼有百八十億菩薩皆當往生。其第二佛名曰寶藏，彼有九十億菩薩皆當往生。其第三佛名曰無量音，彼有二百二十億菩薩皆當往生。其第四佛名曰甘露味，彼有二百五十億菩薩皆當往生。其第五佛名曰龍勝，彼有十四億菩薩皆當往生。其第六佛名曰勝力，彼有萬四千菩薩皆當往生。其第七佛名曰師子，彼有五百億菩薩皆當往生。其第八佛名曰離垢光，彼有八十億菩薩皆當往生。其第九佛名曰德首，彼有六十億菩薩皆當往生。其第十佛名曰妙德山，彼有六十億菩薩皆當往生。其第十一佛名曰人王，彼有十億菩薩皆當往生。其第十二佛名曰無上華，彼有無數不可稱計諸菩薩眾——皆不退轉，智慧勇猛，已曾供養無量諸佛，於七日中即能攝取百千億劫大士所修堅固之法——斯等菩薩皆當往生。其第十三佛名曰無畏，彼有七百九十億大菩薩眾、諸小菩薩及比丘等不可稱計皆當往生。}@
%{佛陀对弥勒说：不只是我这个世界的菩萨们往生到那个佛国，其他世界的佛土也是一样的。第一个佛的名字叫远照，那里有一百八十亿菩萨都将往生。第二个佛的名字叫宝藏，那里有九十亿菩萨都将往生。第三个佛的名字叫无量音，那里有两百二十亿菩萨都将往生。第四个佛的名字叫甘露味，那里有两百五十亿菩萨都将往生。第五个佛的名字叫龙胜，那里有十四亿菩萨都将往生。第六个佛的名字叫胜力，那里有一万四千菩萨都将往生。第七个佛的名字叫狮子，那里有五百亿菩萨都将往生。第八个佛的名字叫离垢光，那里有八十亿菩萨都将往生。第九个佛的名字叫德首，那里有六十亿菩萨都将往生。第十个佛的名字叫妙德山，那里有六十亿菩萨都将往生。第十一个佛的名字叫人王，那里有十亿菩萨都将往生。第十二个佛的名字叫无上华，那里有无数不可计数的菩萨众，他们都不退转，智慧勇猛，曾经供养过无量佛，在七天之内就能摄取百千亿劫大士所修的坚固法，这些菩萨都将往生。第十三佛的名字叫无畏，那里有七百九十亿大菩萨众，还有很多小菩萨和比丘，不可计数，他们都将往生。}%

@{佛語彌勒：不但此十四佛國中諸菩薩等當往生也，十方世界無量佛國其往生者亦復如是，甚多無數。我但說十方諸佛名號及菩薩、比丘生彼國者，晝夜一劫尚未能竟，我今為汝略說之耳。}@
%{佛陀对弥勒说：不只是这十四个佛国中的菩萨们会往生，十方世界无数佛国中往生的人也是一样的，非常多，不可计数。我仅仅说十方诸佛的名号，以及菩萨、比丘往生到那个佛国的人，就算昼夜不停地讲，一劫的时间都讲不完，我现在只是简单地给你说一说罢了。}%

@{佛語彌勒：其有得聞彼佛名號，歡喜踊躍，乃至一念，當知此人為得大利，則是具足無上功德。是故，彌勒！設有大火充滿三千大千世界，要當過此。聞是經法，歡喜信樂，受持讀誦，如說修行。所以者何？多有菩薩欲聞此經而不能得。若有眾生聞此經者，於無上道終不退轉，是故應當專心信受持誦說行。吾今為諸眾生說此經法，令見無量壽佛及其國土一切所有，所當為者皆可求之，無得以我滅度之後復生疑惑。當來之世經道滅盡，我以慈悲哀愍特留此經止住百歲，其有眾生值斯經者，隨意所願皆可得度。}@
%{佛陀对弥勒说：如果有人能够听到那个佛的名号，内心欢喜踊跃，即使只是一念，要知道这个人就获得了巨大的利益，这是具备了无上的功德。所以，弥勒！即使有巨大的火，充满三千大千世界，也要渡过它。听到这个经法，内心欢喜信乐，持诵读诵，按照经文所说修行。为什么呢？因为有很多菩萨想要听到这个经法，却得不到。如果有众生听到这个经法，他们就会在无上道上永远不退转，所以应该专心信受持诵说行。我现在为众生说这个经法，让他们看到无量寿佛及其国土的一切所有，他们应该做的事情都可以去求，不要在我灭度之后，又产生疑惑。未来世界，经道灭尽，我以慈悲哀悯，特地留下这个经法，留存一百年，如果有众生遇到这个经法，他们就可以随心所愿，全部得到解脱。}%
@{佛語彌勒：如來興世難值難見、諸佛經道難得難聞；菩薩勝法諸波羅蜜得聞亦難；遇善知識、聞法能行此亦為難；若聞斯經信樂受持，難中之難無過此難。是故我法，如是作、如是說、如是教，應當信順，如法修行。}@
%{弥勒佛说：佛祖降临世间，难得一见，佛经教法，难得一闻；菩萨的修行方法，诸般波罗蜜，难得一闻；遇到善知识，听到佛法并能实践，这也很难；如果听到这部经书，心生欢喜，信受奉行，这更是难上加难。所以我的法，要像这样去做，像这样去说，像这样去教导，你们应该相信并遵循，按照佛法修行。}%

@{爾時，世尊說此經法，無量眾生皆發無上正覺之心，萬二千那由他人得清淨法眼，二十二億諸天人民得阿那含，八十萬比丘漏盡意解，四十億菩薩得不退轉，以弘誓功德而自莊嚴，於將來世當成正覺。爾時，三千大千世界六種震動，大光普照十方國土，百千音樂自然而作，無量妙華芬芬而降。}@
%{当时，佛祖讲了这部经法，无数众生都生起了成佛的心，一万二千那由他众获得了清净法眼，二十二亿诸天人民证得了阿那含果，八十万比丘证得了漏尽意解，四十亿菩萨获得了不退转，用弘愿功德来庄严自身，在未来世将成佛。当时，三千大千世界六种震动，光芒普照十方国土，百千种音乐自然奏响，无数妙花纷纷飘落。}%

@{佛說經已，彌勒菩薩及十方來諸菩薩眾，長老阿難、諸大聲聞，一切大眾，聞佛所說靡不歡喜。}@
%{佛祖讲完经后，弥勒菩萨以及十方来的诸位菩萨，长老阿难、诸位大弟子，所有大众，听到佛祖所说，无不欢喜。}%
