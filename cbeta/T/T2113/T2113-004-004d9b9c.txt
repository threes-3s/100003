@{北山錄卷第四}@
%{北山录卷第四}%

@{宗師議第七(議經律論禪各有師承宗祖之道)}@
%{宗师议第七(议经律论禅各有师承宗祖之道) }%

@{柰苑餘波。永平肇流(波羅奈國之苑也。亦云婆羅痆斯國。此云注遶城。以江遶城種於花木。有苑號鹿野。如來常於此說法。後漢明帝永平十年。佛法始流於此。故云肇也)䓗嶺之東暨于流沙。風光漸遠(震旦之西山最高者曰窓嶺。以其窓翠故也)被于中夏。在於漢世。微有經學。禪律未融(融明也。自竺法蘭等創齎四十二章經至。又安清等持經像到。然未曉禪律)人雖落髮。事猶類俗。衣無條葉。食通餚胾。供會齋懺。頗均祠祀(僧無戒律。與俗不異。衣謂袈裟。此云壞色。有三種衣。一僧伽梨。此云合成。割之重合。三長一短也。二鬱多羅僧。此云上著衣。最在上者。兩長一短。今七條也。三安陀會。此云中宿衣。謂近身。即五條也。亦謂執作衣。此乃三衣也。如來皆令割載以為條葉。取象稻田。蓋取出生福慧義。餚胾肉也。均同也)朱士衡為出家首焉(士衡。頴川人。出家後以大法為已任。於洛陽講小品。往往不通。每歎此經大乘之要而譯理不盡。遂往至于闐。果獲正品梵本。遣弟子送歸洛陽。于闐小乘白王云。漢地僧以婆羅門書一亂正典。因焚之不損即今放光般若是也)}@
%{柰苑余波，永平肇流(波罗奈国之苑也。亦云婆罗痆斯国。此云注遶城。以江遶城种於花木。有苑号鹿野。如来常於此说法。后汉明帝永平十年。佛法始流於此。故云肇也) 䓗岭之东暨于流沙。风光渐远(震旦之西山最高者曰窓岭。以其窓翠故也) 被于中夏。在於汉世。微有经学。禅律未融(融明也。自竺法兰等创齎四十二章经至。又安清等持经像到。然未晓禅律) 人虽落髮。事犹类俗。衣无条叶。食通餚胾。供会斋忏。颇均祠祀(僧无戒律。与俗不异。衣谓袈裟。此云坏色。有三種衣。一僧伽梨。此云合成。割之重合。三长一短也。二鬱多羅僧。此云上著衣。最在上者。两长一短。今七条也。三安陀会。此云中宿衣。谓近身。即五条也。亦谓执作衣。此乃三衣也。如来皆令割载以为条叶。取象稻田。盖取出生福慧义。餚胾肉也。均同也) 朱士衡为出家首焉(士衡。頴川人。出家后以大法为已任。於洛阳讲小品。往往不通。每叹此经大乘之要而译理不尽。遂往至于阗。果获正品梵本。遣弟子送归洛阳。于阗小乘白王云。汉地僧以婆罗门书一乱正典。因焚之不损即今放光般若是也) }%

@{魏初曇柯羅創傳戒法。金牒玉檢五篇七聚(元魏也。佛法入漢。戒律自柯羅始也。波羅夷．謂殘．波逸提．提舍尼．突吉羅五篇也。加偷蘭遮。惡作惡說。是為七聚)繩口體之愆違(繩正也。口過有四。妄言．綺語．兩舌．惡口．身有三種。殺．盜．婬。持戒律能正之使無過也)節服饌之慢易。烈烈乎商飈。淒淒乎寒霜。秩秩乎科條(烈烈威也。凄凄嚴也。秩秩清也。言戒法嚴峻也)不威而肅。不刑而治。神州有沙門。自柯羅始也(漢雖有沙門。而戒律未備)}@
%{魏初曇柯羅创传戒法。金牒玉檢五篇七聚(元魏也。佛法入汉。戒律自柯羅始也。波羅夷．谓残．波逸提．提舍尼．突吉羅五篇也。加偷蘭遮。惡作惡說。是为七聚) 绳口体之愆违(绳正也。口过有四。妄言．綺語．两舌．惡口．身有三種。杀．盜．婬。持戒律能正之使无过也) 节服饌之慢易。烈烈乎商飈。淒淒乎寒霜。秩秩乎科條(烈烈威也。凄凄严也。秩秩清也。言戒法严峻也) 不威而肃。不刑而治。神州有沙门。自柯羅始也(汉虽有沙门。而戒律未备) }%

@{昔漢末安世高。吳康僧會。並遐域之畸人也(世高。安息國王太子。僧會。康居國王太子。所謂方外而不偶人俗者也。莊子云。畸人者畸於人而侔於天也)學究天人之奧。德動鬼神之契(孫皓將禁淫祀及欲毀廢。令張昱詰難會。盡日不能屈也。世高遊至䢼亭。湖神乃見因化之而捨惡趣也)至若智參幽運。會如不及(世高知有宿債而兩來酬之也)制作垂文。會或過之(會才辯立言成典也)自是已前師訓未彰(自漢永平至吳赤烏。雖有飜譯未甚流美也)會之牆仞莫有得其門者(子貢云。夫子之牆數仞。得其門者寡)}@
%{昔汉末安世高。吴康僧会。并遐域之畸人也(世高。安息国王太子。僧会。康居国王太子。所谓方外而不偶人俗者也。莊子云。畸人者畸於人而侔於天也) 学究天人之奥。德动鬼神之契(孙皓将禁淫祀及欲毀废。令张昱诘难会。尽日不能屈也。世高遊至䢼亭。湖神乃见因化之而捨恶趣也) 至若智参幽运。会如不及(世高知有宿债而两来酬之也) 制作垂文。会或过之(会才辩立言成典也) 自是已前师训未彰(自汉永平至吴赤乌。虽有飜译未甚流美也) 会之牆仞莫有得其門者(子貢云。夫子之牆數仞。得其門者寡) }%

@{魏世有月支人支謙。受業於支亮。亮受業於支讖。語曰。天下博知不出三支(本月支國優婆塞漢末遊洛。精究成藝。遍通異書。曉六國語。多所探習。謙為人細長黑瘦。眼白而睛黃。語云支郎。支郎眼中黃。形軀雖細是智囊。漢末避難歸吳。孫權拜為博士。輔東宮與韋曜同列。而吳誌不載。史臣之不直也(東宮即太子和也。遭讚而廢。韋曜。字弘嗣好學善屬文。遷太子中庶。後累遷至侍中。脩吳史未就。為孫皓所誅)蜀有普曜經。莫究孰為譯者(一卷。入藏見行)}@
%{魏世有月支人支谦。受業於支亮。亮受業於支讖。语曰。天下博知不出三支(本月支国优婆塞汉末遊洛。精究成艺。遍通异书。晓六国语。多所探习。谦为人细长黑瘦。眼白而睛黄。语云支郎。支郎眼中黃。形躯虽细是智囊。汉末避難归吴。孙权拜为博士。辅东宫与韦曜同列。而吴誌不载。史臣之不直也(东宫即太子和也。遭讚而废。韦曜。字弘嗣好学善属文。迁太子中庶。后累迁至侍中。脩吴史未就。为孙皓所誅) 蜀有普曜经。莫究孰为译者(一卷。入藏见行) }%

@{夫草昧至言。於忿慾之俗則必鑿枘鉏鋙(柄鑿柄也。鉏鋙不齊貌。楚詞云。不量鑿而正抦而木破矣如以善而投惡)疑謗紛糺。非神德尊威之賢則無崇功被物。而蜀志不記傳其人者。蓋劉氏將欲反漢。舊物興戎于魏。遊玄之教雖弘。元匠之勳未顯。遂使後世集錄者耿然追恨(劉備。承漢獻之末。三分據蜀。北有霸魏之讐。東有孫吳之敵。積穀訓兵。干戈日阻。豈暇弘闡於空寂之教哉。又陳壽蜀志云。諸葛相失在不置史官。是以無文而載矣)}@
%{夫草昧至言。於忿慾之俗則必鑿枘鉏鋙(柄鑿柄也。鉏鋙不齊貌。楚詞云。不量鑿而正抦而木破矣如以善而投惡) 疑謗紛糺。非神德尊威之贤則無崇功被物。而蜀志不記傳其人者。盖劉氏将欲反汉。旧物兴戎于魏。遊玄之教虽弘。元匠之勳未显。遂使后世集录者耿然追恨(劉备。承汉献之末。三分据蜀。北有霸魏之讐。东有孙吴之敌。积穀训兵。干戈日阻。岂暇弘阐於空寂之教哉。又陈寿蜀志云。諸葛相失在不置史官。是以無文而載矣) }%

@{晉初竺法護時號焞煌菩薩(高僧竺法護。焞煌人。八歲出家。後往西國。篤志好學。萬里尋師。孫綽方之山巨源。譯正法華等經。晉惠時卒於繩池也)門下有作者七人。其始譯正法華。既定詁訓命康那律講授。諷誦者翕然為美。至羅什世重譯為妙法蓮華。而護所譯稍潛其耀(羅什弘始年於逍遙園重譯。於世盛行正法華稍歇。今在藏內)蓋覩大輅者。不以椎輪為貴也(文選云。椎輪為大輅之始。大輅寧有於椎輪之質。增氷為積水所成。積水增微於曾氷之凜。椎輪古棧車也。大輅玉輅也。得華忘樸之義)}@
%{晋初竺法护时号焞煌菩萨(高僧竺法护。焞煌人。八岁出家。后往西国。笃志好学。万里寻师。孙绰方之山巨源。译正法华等经。晋惠时卒於绳池也) 门下有作者七人。其始译正法华。既定詁训命康那律讲授。讽诵者翕然为美。至羅什世重译为妙法蓮华。而护所译稍潜其耀(羅什弘始年於逍遥园重译。於世盛行正法华稍歇。今在藏內) 盖覩大輅者。不以椎轮为贵也(文选云。椎轮为大輅之始。大輅宁有於椎轮之质。增氷为积水所成。积水增微於曾氷之凜。椎轮古棧车也。大輅玉輅也。得华忘樸之义) }%

@{護門法乘(竺法乘。依法護為沙彌。幼而神悟玄鑒過人。有詐投護。急求錢二十萬。護未苔。乘年十三在師側。即語云。和尚已相許前人。果非求財者。將觀護之道德也)才慧俊拔。孫綽方諸王濬沖。以皆少有機悟之鑒也(王戎。字濬沖。太源人。渾之子。與阮籍友少之二十歲。相得如時輩。每至某家輒之戎室。謂其父曰。濬中清尚非鄉倫也。與鄉語不如阿戎矣)}@
%{护门法乘(竺法乘。依法护为沙弥。幼而神悟玄鉴过人。有詐投护。急求钱二十万。护未苔。乘年十三在师侧。即语云。和尚已相许前人。果非求财者。将观护之道德也) 才慧俊拔。孙绰方诸王濬沖。以皆少有机悟之鉴也(王戎。字濬沖。太源人。浑之子。与阮籍友少之二十岁。相得如时辈。每至某家輒之戎室。谓其父曰。濬中清尚非乡伦也。与乡语不如阿戎矣) }%

@{竺法雅(河間人。擬正有庶少善外學。長達佛經。才思俊贍。時賢企慕。兼善著述)康法朗(中山人。善戒節西遊諸國還)以經中義類擬議儒書。為生解之例。謂之格義以訓門學。甞與道安法汏講談諸經。皆妙盡其要。朗門人令韶每入定。數日不起。朗終刻木為像。如事生之禮。帛法祖風神之秀也。於王導則以簡率於下望之則莊敬以為王公風道斯言卞令軌度格物故也(帛遠。字法祖。本姓萬。河內人。才思俊徹敏朗絕倫。日誦萬言。值晉亂將遁隴右。秦州刺史張輔重之。欲令反服不從遂殺之。蕃漢追悼。孫綽道賢論方之稽康也)}@
%{竺法雅(河間人。擬正有庶少善外學。长达佛经。才思俊赡。时贤企慕。兼善著述) 康法朗(中山人。善戒节西遊诸國還) 以经中义类拟议儒书。为生解之例。谓之格义以训门学。尝与道安法汏讲谈诸经。皆妙尽其要。朗门人令韶每入定。数日不起。朗终刻木为像。如事生之礼。帛法祖风神之秀也。於王导则以简率於下望之则莊敬以为王公风道斯言卞令轨度格物故也(帛远。字法祖。本姓萬。河內人。才思俊徹敏朗绝伦。日诵万言。值晋乱将遁陇右。秦州刺史張輔重之。欲令反服不从遂杀之。蕃汉追悼。孙绰道贤论方之稽康也) }%

@{祖弟法祚。德行沖允。實祖之季也(祚亦有少譽被博士徵不就。二十五出家。洞明佛理梁州刺史張光。以祚兄不肯反服輔殺之。光又逼之祚。亦堅志不從。亦為光所害)帛高座卓朗之傑也(帛尸梨蜜多羅。吉交。國人時呼為高座。以其善說法故。本國王之子讓位出家。於東晉譯藥師等經)王導謂之曰。外國有君一人而已。尸梨蜜笑曰。若使貧道只如檀越為今日。豈得遊歷至此(晉咸康中卒。春秋八十餘。葬石子岡。岡在吳後起寺焉)}@
%{祖弟法祚。德行沖允。实祖之季也(祚亦有少誉被博士徵不就。二十五出家。洞明佛理梁州刺史張光。以祚兄不肯反服輔杀之。光又逼之祚。亦堅志不從。亦为光所害) 帛高座卓朗之傑也(帛尸梨蜜多羅。吉交。国人时呼为高座。以其善說法故。本国王之子让位出家。於东晋译药师等经) 王导谓之曰。外國有君一人而已。尸梨蜜笑曰。若使貧道只如檀越为今日。岂得遊歷至此(晋咸康中卒。春秋八十餘。葬石子岡。岡在吳后起寺焉) }%

@{支遁常遣人就竺潛買剡𡵙山側沃洲小嶺(支遁。字道林。姓關氏。陳留人。幼有神俊聰明秀徹。王濛甚重之。後於沃州小嶺立寺。晚出山陰講維摩經。許詢為都講也)潛曰。欲來輒給。豈聞巢許買山而隱(竺潛。字法深。姓王。晉大將軍敦之弟。事忠州劉元真為師。元真有才譽。後隱剡山當世追蹤問道者也)}@
%{支遁常遣人就竺潛買剡𡵙山側沃洲小嶺(支遁。字道林。姓關氏。陳留人。幼有神俊聰明秀徹。王濛甚重之。后於沃州小嶺立寺。晚出山陰講維摩经。许詢为都講也) 潛曰。欲来輒給。岂闻巢许买山而隐(竺潛。字法深。姓王。晋大将军敦之弟。事忠州劉元真为师。元真有才誉。后隐剡山当世追蹤问道者也) }%

@{遁後與高麗道人書曰。上座竺法深。忠州劉公之弟子。體性貞峙。道俗綸綜。往在京邑。維持法網。內外具瞻。弘道之匠也。頃以道業靖濟不耐塵俗。考室山澤。修德就閑。今在縣之𡵙山。率合同遊。論道說義。高棲浩然。遐邇有。詠孫綽以潛比劉伯倫。謂曠大之體同焉。時𡵙山竺法友從深受阿毘曇(一百卷)一宿便誦。深曰。經目則誦見稱昔人。若能仁更興大晉者。必取汝為五百之一人矣(法友年二十四。便能講說。後立剡縣城南臺寺焉)}@
%{遁后与高麗道人书曰。上座竺法深。忠州劉公之弟子。體性貞峙。道俗綸綜。往在京邑。維持法網。內外具瞻。弘道之匠也。頃以道业靖济不耐尘俗。考室山泽。修德就闲。今在县之𡵙山。率合同遊。论道说义。高棲浩然。遐邇有。詠孙绰以潛比劉伯倫。谓旷大之体同焉。时𡵙山竺法友从深受阿毘曇(一百卷) 一宿便诵。深曰。经目则诵见称昔人。若能仁更兴大晋者。必取汝为五百之一人矣(法友年二十四。便能讲说。后立剡县城南臺寺焉) }%

@{晉成世康僧淵．康法暢．支敏度俱過江(僧淵。本西國人。生長安為僧。常乞食自資。德逾暢度。與殷浩對問內外典籍。浩詞屈不能對)暢常執麾尾行。每值名賓。輒清談盡日。庾元規曰。此麈尾何以常在。暢曰。廉者不求。貪者不與。故常在耳。著人物始義論(支畝度著譯經錄。今行於世)}@
%{晋成世康僧淵．康法暢．支敏度俱過江(僧淵。本西国人。生长安为僧。常乞食自资。德逾畅度。与殷浩对问内外典籍。浩词屈不能对) 畅常执麾尾行。每值名宾。輒清谈尽日。庾元规曰。此麈尾何以常在。畅曰。廉者不求。贪者不与。故常在耳。著人物始義論(支畝度著译经录。今行於世) }%

@{支遁初至京。王濛器重之。謂人曰。精微之功不減輔嗣。殷融與衛玠交時。謂其神情俊徹後進莫有繼之者。及見遁歎息以為重見若人(若人如此人謂珍也)遁每講善標宗會。而章句或有所遺。時為宗文者所陋。謝安聞之曰。此乃九方堙相馬。略其玄黃而取其駿逸(莊子云。九方堙善相者。淮南子。秦穆公召伯樂使求馬。三月而反曰。已得矣在沙丘。公曰。何馬也。曰牡而黃及至驪而牝。公怒曰。子之所求毛色牝牡不知之。伯樂喟然曰。一至此乎。所觀者天機也。得其精而忘其麄。在其內而忘其外。見其所見而忘其所不見。馬至而果天下之馬也)}@
%{支遁初至京。王濛器重之。谓人曰。精微之功不減輔嗣。殷融与卫玠交时。谓其神情俊徹后进莫有继之者。及见遁歎息以为重见若人(若人如此人谓珍也) 遁每講善标宗会。而章句或有所遗。时为宗文者所陋。谢安闻之曰。此乃九方堙相馬。略其玄黄而取其駿逸(莊子云。九方堙善相者。淮南子。秦穆公召伯樂使求馬。三月而反曰。已得矣在沙丘。公曰。何馬也。曰牡而黃及至驪而牝。公怒曰。子之所求毛色牝牡不知之。伯樂喟然曰。一至此乎。所观者天機也。得其精而忘其麄。在其內而忘其外。见其所见而忘其所不见。馬至而果天下之馬也) }%

@{後出沃州。於山陰講維摩經。許詢為都講。遁通一義。眾謂詢無所措難。詢設一難。亦謂遁不能通(世說。許詢。字玄度。好遊山水。而便登涉隱永興幽穴。每致四方諸候之遺。山陰縣在越州。即王右軍蘭亭曲水在此。有越王勾踐小城猶在)哀帝徵出京。王濛宿構數百語。謂遁莫能抗。遁徐曰。貧道與君別來多年。君語了不長進。郗超問謝安。林公談何如嵆中散(郗超。字嘉賓。桓溫記室參軍形質短小多機辯。嵆康為中散大夫)}@
%{后出沃州。於山陰講維摩经。许詢为都講。遁通一义。眾谓詢无所措难。詢设一难。亦谓遁不能通(世说。许詢。字玄度。好遊山水。而便登涉隐永兴幽穴。每致四方诸侯之遗。山陰县在越州。即王右軍兰亭曲水在此。有越王勾踐小城犹在) 哀帝徵出京。王濛宿构数百语。谓遁莫能抗。遁徐曰。貧道与君別来多年。君语了不长进。郗超问谢安。林公谈何如嵆中散(郗超。字嘉賓。桓溫记室參军形质短小多机辩。嵆康為中散大夫) }%

@{安曰。嵆努力裁得去耳。又問。於殷浩何如。曰亹亹論辯。恐殷制支超拔直上。殷有慚德。後超與親友書云。林法師神理所通玄拔獨悟。數百年來紹明大法。令真理不絕一人而已。遁幼以雞子無命。其師與爭辯且不勝。死後見形。投卵於地。殼破鶵行。遁乃感而蔬食(遁與師論卵生用未足殺之無罪。以其慧辯師不能勝。乃死之現形。擲卵以悟之也)}@
%{安曰。嵆努力裁得去耳。又問。於殷浩何如。曰亹亹論辯。恐殷制支超拔直上。殷有慚德。后超与亲友书云。林法師神理所通玄拔独悟。数百年来绍明大法。令真理不绝一人而已。遁幼以雞子無命。其师与爭辯且不胜。死后见形。投卵於地。壳破鶵行。遁乃感而蔬食(遁与师论卵生用未足杀之无罪。以其慧辯师不能胜。乃死之现形。擲卵以悟之也) }%

@{禮云。國君春不圍澤。大夫不掩群士不取麛卵。遁若始乃未知。既知矣則不違仁。何俟師之誨焉(蓋師見其前猶未悟爾)有遺馬者養之曰。吾愛其神駿。聊復畜之耳。有餉鶴者放之曰。爾沖天之物。寧為耳目之翫乎。先經營餘姚塢山。至於名辰獨還塢中。或問其意曰。謝安在昔數來相見。輒移旬日。今觸情舉目莫不興想。孫綽比諸向子期(向秀字子期)以雅尚莊老風好同焉。于法蘭(高陽人。少有異操)}@
%{礼云。国君春不圍澤。大夫不掩群士不取麛卵。遁若始乃未知。既知矣則不違仁。何俟师之诲焉(盖师见其前犹未悟尔) 有遗馬者养之曰。吾爱其神駿。聊復畜之耳。有餉鶴者放之曰。爾沖天之物。宁为耳目之玩乎。先经营餘姚塢山。至於名辰独还塢中。或问其意曰。谢安在昔数来相见。輒移旬日。今触情举目莫不兴想。孙绰比诸向子期(向秀字子期) 以雅尚莊老風好同焉。于法兰(高阳人。少有异操) }%

@{隱居巖壑。時氷雪甚。有一虎入房。蘭神色無忤。後往江東。將適西域至交州。終於象林。遁為贊曰。于氏超世綜體玄旨。嘉遁山澤。明馴虎兇。孫綽方於阮嗣宗。俱以高尚不群也。蘭之門于法開于道邃。開之門于法威。凡三世負盛譽。開每與支遁爭即色空義。蓋龍虎之勍敵也(廬間何默申明開難高平郗超宣述林解並傳於出也)}@
%{隐居巖壑。时氷雪甚。有一虎入房。蘭神色無忤。后往江东。将适西域至交州。终于象林。遁为赞曰。于氏超世綜体玄旨。嘉遁山泽。明馴虎兇。孙绰方於阮嗣宗。俱以高尚不群也。蘭之门于法开于道邃。开之门于法威。凡三世负盛誉。开每与支遁争即色空义。盖龙虎之勍敌也(廬间何默申明开难高平郗超宣述林解并传於出也) }%

@{孫綽為威贊曰。易曰白馬(賁卦文也)詩員蘋藻。班如在場。芬若渟潦。于威明發。介然遐討。有潔其名。無愧懷抱。開甞使威出都。途經山陰。算支遁講般若其辰所至處示其攻難。威至郡果不出其計。乃往復數番。遁引退因厲聲曰。君何足復受人寄載來耶。後詔徵講放光經。邃從蘭過江。沒於交趾(南激之地。通典云。彼國人立足拇相交也)}@
%{孙绰为威赞曰。易曰白马(賁卦文也) 诗員蘋藻。班如在場。芬若渟潦。于威明发。介然遐討。有潔其名。無愧怀抱。开尝使威出都。途经山陰。算支遁講般若其辰所至处示其攻难。威至郡果不出其计。乃往復数番。遁引退因厲声曰。君何足復受人寄载来耶。后詔徵講放光经。邃从兰过江。沒於交趾(南激之地。通典云。彼国人立足拇相交也) }%

@{郗超圖像支遁贊曰。英英上人。識通理清。朗質王瑩。德音蘭馨。孫綽比於阮威(咸字仲容。家貧七月七日皆曬好衣。咸於庭曬犢鼻𥚛。或問之曰。焉能免俗也)以其高風一致也。剡山竺法崇(不詳何許人。少入道唯專法華一經。後著義䟽四卷行之)曾遊湘州麓山(今潭州也)}@
%{郗超圖像支遁赞曰。英英上人。識通理清。朗質王瑩。德音蘭馨。孙绰比於阮威(咸字仲容。家貧七月七日皆曬好衣。咸於庭曬犢鼻𥚛。或問之曰。焉能免俗也) 以其高風一致也。剡山竺法崇(不詳何許人。少入道唯專法華一经。后著義䟽四卷行之) 曾遊湘州麓山(今潭州也) }%

@{山神化為大人。詣崇請戒。乃捨山為寺(居之少時。治湘士。後還剡之葛峴山。茅庵泉飲而已)潛門人竺法義。忽患心疾。至念觀音。夢被人破腸。其疾乃愈(義年十二遇潛。異之勸出家。遊刃眾典。九善法華。卒東晉太元五年)}@
%{山神化為大人。詣崇请戒。乃捨山为寺(居之少时。治湘士。后还剡之葛峴山。茅庵泉饮而已) 潛门人竺法义。忽患心疾。至念观音。梦被人破肠。其疾乃愈(义年十二遇潛。异之劝出家。遊刃眾典。九善法華。卒东晋太元五年) }%

@{傅亮云。吾先君與義公遊處。每聞觀音神異。莫不大小肅然。孝武徵出京就講(孝武。晉簡文帝子。名昌明。立二十四年崩)古者出家從師命氏(取師之姓)道安受業佛圖澄。澄姓帛。安以師莫過佛。遂通以釋氏為姓。中夏沙門呼釋氏。自安始也。語曰。學不師安義不中難習鑿齒與謝安書曰。比見釋道安。固是非常勝士。師徒數百。齋講不倦。無變化伎術可以惑常人之耳目。無重威篤罰可以整群小之參差。而師徒肅肅自相尊敬。洋洋濟濟由來未見。其人內外群書皆略遍觀。陰陽計數亦皆通會。佛經妙義固所遊刃。翻覆籌算無可比肩。恨足下不同日而見也。慧遠初為儒。年過乎弱冠。遇道安於太行恒山。喜曰。以為真吾師也。常欲總攝綱維。以大法為己任。以夜續晝。貧旅多闕。曇翼每給以燈燭之費。安聞之曰。道士誠知人矣。甞他日安歎曰。使道流東土其在遠乎。遠後盛德既彰。聲華洽聞。外國咸稱漢有大乘道士。每東向廬山稽首焚香遐誠展敬。羅什入關。遠致書通好。什答書其卒章曰。經云末後東方有護法菩薩。勗哉仁者善弘其事。殷仲堪之荊州至山。與遠臨北㵎談易移景不倦。盧循初據江州。以父嘏同為書生。歡然篤舊。有諫者曰。循為國冠。與之厚得不疑乎。遠曰。我佛法中情無取捨。豈不為識者所察。洎宋武}@