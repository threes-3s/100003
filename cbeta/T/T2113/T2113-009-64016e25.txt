@{北山錄卷第九}@
%{北山录卷第九}%

@{異學第十五(異學外學也。習異宗之解。助本教之旨歸者也)}@
%{异学第十五(异学外学也。学习异宗的解释。帮助本教的旨归者也) }%

@{器弘者以虛受為美。心遠者以贍聞為優(禮云。玉不琢不成器。人不學不知道。子云。日知其所亡月無亡其能也。溫故知新。可以為師矣。優勝也)。}@
%{器弘者以虚受为美。心远者以赡闻为优(礼云。玉不琢不成器。人不学不知道。子云。日知其所亡月无亡其能也。温故知新。可以为师矣。优胜也) 。}%

@{故我大聖暨古先哲王嘉讚博能高稱上智。使圓顱方趾賢愚於焉別矣(人而不學。其猶正牆面而立。虎豹之鞟猶犬羊之鞟也)薩婆多師(西天小乘宗也。此云廣解師。博通敏智。導利法化者也)}@
%{故我大圣暨古先哲王嘉赞博能高称上智。使圆颅方趾贤愚于焉别矣(人而不学。其犹正墙面而立。虎豹之鞟犹犬羊之鞟也) 萨婆多师(西天小乘宗也。此云广解师。博通敏智。导利法化者也) }%

@{十二時中許一時學外。故於其宗悉能區別內外典籍。善解論義。曇無德部(此云法鏡部。即化他部分出也)俗藝呪術為防己害。兼以閑邪開學不犯也(其宗立五藏。一律。二經。三論。四呪。五菩薩藏也)}@
%{十二时中许一时学外。故于其宗悉能区别内外典籍。善解论义。曇无德部(此云法镜部。即化他部分出也) 俗艺呪術为防己害。兼以闲邪开学不犯也(其宗立五藏。一律。二经。三论。四呪。五菩萨藏也) }%

@{華嚴經讚菩薩偈云。雅思淵才文中王。歌舞譚說眾所欣(第十四卷)智論顯結集羅漢德云。讀誦三藏。知內外經書。外道十八種大書。亦盡讀知(即毘伽羅吠陀論等)}@
%{华严经赞菩萨偈云。雅思渊才文中王。歌舞谭说众所欣(第十四卷) 智论显结集罗汉德云。读诵三藏。知内外经书。外道十八种大书。亦尽读知(即毘伽羅吠陀论等) }%

@{緬覿前風。聖人皆不限所知。捐其小善。近崇文德。遠成種智(熏習以成其種性)昔有羅漢。不識赤鹽之義。外黨諸俗。深以為誚(舍衛城法預婆羅門。常請僧食。問其義。能答者自與美食。不能者令下人與麤惡食。由是比丘皆不往其家。因至佛所。佛不遠有羅漢比丘。法預乃問之。何名赤鹽。鹽有幾種。比丘言。我知汝是法預。輕慢比丘。今復惱我。鹽止是鹽。聞比丘語已。心懷罔然。來至佛所。佛云。此比丘未從師學。故不能曉答鹽也。有比丘名弗絺盧。佛令往問鹽義。比丘云。鹽有二義。一種味如大海水同一鹹味。二性味者有黑鹽．赤鹽．辛頭鹽．拔遮鹽．毘攬鹽．迦遮鹽．私多鹽．毘迦鹽。略語二種。若生若煮。是名鹽義。法預聞之。歡喜而退)}@
%{缅覿前风。圣人皆不限所知。捐其小善。近崇文德。远成种智(熏习以成其种性) 昔有罗汉。不识赤盐之义。外党诸俗。深以为誚(舍卫城法预婆罗门。常请僧食。问其义。能答者自与美食。不能者令下人与麤恶食。由是比丘皆不往其家。因至佛所。佛不远有罗汉比丘。法预乃问之。何名赤盐。盐有几種。比丘言。我知汝是法预。轻慢比丘。今复恼我。盐止是盐。闻比丘语已。心怀罔然。来至佛所。佛云。此比丘未从师学。故不能晓答盐也。有比丘名弗絺卢。佛令往问盐义。比丘云。盐有二义。一种味如大海水同一鹹味。二性味者有黑盐．赤盐．辛头盐．拔遮盐．毘揽盐．迦遮盐．私多盐．毘迦盐。略语二种。若生若煮。是名盐义。法预闻之。欢喜而退) }%

@{蓋出朽宅則生死凡夫藐哉何及(藐遠也。聖人出於朽故火宅。在生死凡夫不能及也)語外事則解脫聖智或不如凡夫也(但以一行一智斷惑證聖。於所知未遍。或不及凡夫)}@
%{盖出朽宅则生死凡夫藐哉何及(藐远也。圣人出於朽故火宅。在生死凡夫不能及也) 语外事则解脱圣智或不如凡夫也(但以一行一智断惑证圣。于所知未遍。或不及凡夫) }%

@{故採棟桴於杞梓。繳羽儀於鴻鵠。畋文彩於虎豹。則於物幾矣(幾近也。棟桴與杞梓近。羽儀與鴻鵠近。文彩與虎豹近。以類求之可也。繳弋射箭也)}@
%{故採栋桴於杞梓。缴羽仪於鸿鹄。畋文彩於虎豹。则於物幾矣(幾近也。栋桴与杞梓近。羽仪与鸿鹄近。文彩与虎豹近。以类求之可也。缴弋射箭也) }%

@{索遍知於羅漢則否矣(四加行位。尚如暗中放箭。或中或否。況小聖哉)昔王城野人不謂大聖智周萬物。問以鄙賤芻牧之事。大聖俯其事而申之。牧族奇其聞踴躍而信。因皆階乎道也(放牛難陀。以佛生王宮出家成道。必不曉放牧之事。豈曰遍知。遂往問佛。佛謂說放牛經一卷。皆四時所放安養之事。其族歡喜出家。皆獲道果也)}@
%{索遍知於罗汉则否矣(四加行位。尚如暗中放箭。或中或否。况小圣哉) 昔王城野人不谓大圣智周万物。问以鄙贱芻牧之事。大圣俯其事而申之。牧族奇其闻踴跃而信。因皆阶乎道也(放牛难陀。以佛生王宫出家成道。必不晓放牧之事。岂曰遍知。遂往问佛。佛谓说放牛经一卷。皆四时所放安养之事。其族欢喜出家。皆获道果也) }%

@{故釋氏子內審諸己。於進修之門。可學而不學。可知而不知。結以不學無知之罪也。西域所學。總有五明(一聲明。謂詮顯文字。二醫方明。謂醫術卜算。三工巧明。謂一切伎藝。四因明。謂宗因喻三揩定邪正。五內明。謂識達因果。究暢真宗也)}@
%{故释氏子内审诸己。于进修之门。可学而不学。可知而不知。结以不学无知之罪也。西域所学。总有五明(一聲明。谓詮显文字。二医方明。谓医术卜算。三工巧明。谓一切伎艺。四因明。谓宗因喻三揩定邪正。五内明。谓识达因果。究畅真宗也) }%

@{其攝拕苾馱。此曰聲明。則五明之一也。以其廣記諸法聲教故也。而彼俗典總曰毘何羯喇拏。舊曰毘伽羅論也。大數有五。如此方之五經焉。一曰悉曇章。以成就吉祥為義。被于創學之流也。本以四十九字相承。成一十八章。總有一萬餘字。合三百餘頌。頌凡四句。句以八字。合三十二字。傳是大自在天說(此文在西天相傳。今不可盡知也)}@
%{其摄拕苾馱。此曰聲明。则五明之一也。以其广记诸法声教故也。而彼俗典总曰毘何羯喇拏。旧曰毘伽羅论也。大数有五。如此方之五经焉。一曰悉曇章。以成就吉祥为义。被于创学之流也。本以四十九字相承。成一十八章。总有一万餘字。合三百餘颂。颂凡四句。句以八字。合三十二字。传是大自在天说(此文在西天相传。今不可尽知也) }%

@{二蘇呾囉(即素呾覽。此云契經即解聲教之經也)則是一切聲明之根本正經也。略詮要議。有一千頌。是上古鴻儒波爾仙所撰。其人為大自在天所護。面有三目。三馱覩。有一千頌。專顯字功。如上經矣(亦如上經是聲明之根本)}@
%{二蘇呾囉(即素呾覽。此云契经即解声教之经也) 则是一切声明之根本正经也。略诠要议。有一千颂。是上古鸿儒波爾仙所撰。其人为大自在天所护。面有三目。三馱覩。有一千颂。专显字功。如上经矣(亦如上经是声明之根本) }%

@{四三棄囉。是荒梗義。意比田隴之夫創開畎畝。其有三章。章各一千頌(有三篇也)廣顯聲韻。合成字體(若此方之乎側四聲。為學之先也)}@
%{四三棄囉。是荒梗义。意比田隴之夫创开畎畝。其有三章。章各一千颂(有三篇也) 广显声韵。合成字体(若此方之乎侧四声。为学之先也) }%

@{五苾栗底蘇呾囉。即是蘇呾囉釋也(上之四件是正經。此下並解釋之者)上古造釋眾矣。於中妙者有十八千頌。演其經本(演上四經也)是闍耶昳底大學士所造。其人當此國之初矣(武德貞觀間也)}@
%{五苾栗底蘇呾囉。即是蘇呾囉释也(上之四件是正经。此下并解释之者) 上古造释众矣。于中妙者有十八千颂。演其经本(演上四经也) 是闍耶昳底大学士所造。其人当此国之初矣(武德貞觀间也) }%

@{凡造西土不習此者。於其所學徒然哉。其有苾栗底蘇呾囉議釋二十四千頌。是學士鉢顛杜攞所造。斯乃重顯前經(解前正經也)}@
%{凡造西土不习此者。于其所学徒然哉。其有苾栗底蘇呾囉议释二十四千颂。是学士鉢颠杜攞所造。斯乃重显前经(解前正经也) }%

@{又有呵利伐㨖論二十五千頌。廣敘人事聲明諸家興廢(若今書史)即以其人為論目也。凡此諸書在異域。法俗通學。始為有知矣(異域西國也)}@
%{又有呵利伐㨖论二十五千颂。广叙人事声明诸家兴废(若今书史) 即以其人为论目也。凡此诸书在异域。法俗通学。始为有知矣(异域西国也) }%

@{彼方論師。前則龍猛．提婆．馬鳴(猛即龍樹也。南印度梵志。造智論十萬偈。提婆者南印度人。才超倫輩。一國有大自在天金鑄高二丈。以頗黎為目。提婆鑿之。夢神索眼。以手出眼還之。遂闕一目。師龍猛出家。為外道所殺。馬鳴者師脇尊者。本外道也。為月氏王說法。馬垂淚悲鳴。又云。生時諸馬盡鳴故名也)}@
%{彼方论师。前则龙猛．提婆．马鸣(猛即龙树也。南印度梵志。造智论十万偈。提婆者南印度人。才超伦辈。一国有大自在天金铸高二丈。以頗黎为目。提婆凿之。梦神索眼。以手出眼还之。遂阙一目。师龙猛出家。为外道所杀。马鸣者师脇尊者。本外道也。为月氏王说法。马垂泪悲鸣。又云。生时诸马尽鸣故名也) }%

@{中則無著．天親(北印度人。佛滅九百年間出世)僧賢．清辯(僧贤。亦云眾贤。清辯造掌珍論。以芥子擊脩羅窟。待彌勒出問義也)}@
%{中则无著．天亲(北印度人。佛灭九百年間出世) 僧贤．清辩(僧贤。亦云眾贤。清辯造掌珍论。以芥子击脩羅窟。待弥勒出问义也) }%

@{近則陳那．護法．法稱．戒賢．師子月．安慧．慧護．德光(戒賢。唐三藏往西國猶見之也)靡不具茲內外之典也。馬鳴大士撰蘇遠拏太子歌詞(太子好施捨男女等事)}@
%{近则陈那．护法．法称．戒贤．师子月．安慧．慧护．德光(戒贤。唐三藏往西国犹见之也) 靡不具兹内外之典也。马鸣大士撰蘇遠拏太子歌詞(太子好施捨男女等事) }%

@{并本行詩(序佛成道等事。并佛所行讚。今在藏內也)龍樹以詩代書。寄南天竺國婆多婆漢那。彼方之人。咸皆誦詠(若此方文選等也)}@
%{并本行诗(序佛成道等事。并佛所行讚。今在藏內也) 龙树以诗代书。寄南天竺国婆多婆漢那。彼方之人。咸皆诵詠(若此方文选等也) }%

@{以為華而典也。其有摩呾哩制咤。承佛先記。廣興讚詠。初造四百頌。次造一百五十頌。無著世親西土修詞者。莫不鑽仰祖習為美焉(論語云。鑽之彌堅。仰之彌高也。祖習師承也。祖宗也。習學也)}@
%{以为华而典也。其有摩呾哩制咤。承佛先记。广兴赞詠。初造四百颂。次造一百五十颂。无著世亲西土修词者。莫不鑽仰祖习为美焉(论语云。鑽之彌堅。仰之彌高也。祖习师承也。祖宗也。习学也) }%

@{其身毒以婆羅門為上。不齒餘三姓(婆羅門。本梵天苗裔。德尊也。剎帝利。但貴爾故皆不及也)故有四圍陀書。可十萬偈(一云阿由。此云方命。謂醫方等。二云殊夜。謂祭祀。書也。三婆麼。謂禮儀十相音樂戰法諸事等也。四阿達婆。謂呪術等。皆梵天所說也)}@
%{其身毒以婆羅門为上。不齿餘三姓(婆羅門。本梵天苗裔。德尊也。剎帝利。但貴爾故皆不及也) 故有四圍陀书。可十万偈(一云阿由。此云方命。谓医方等。二云殊夜。谓祭祀。书也。三婆麼。谓礼仪十相音乐战法诸事等也。四阿達婆。谓呪術等。皆梵天所說也) }%

@{咸悉口相傳授。不書皮貝(七歲就師口誦學之。學成為國之師也)彼國相承云。有學聰明法。一謂覆審生智(謂推求道理。審覆義味也)二顯字母(從字生字。從聲生聲也)}@
%{咸悉口相传授。不书皮貝(七岁就师口诵学之。学成为国之师也) 彼国相承云。有学聪明法。一谓覆审生智(谓推求道理。审覆义味也) 二显字母(从字生字。从声生声也) }%

@{安神旬月之內思若湧泉。計無此法則無以誦群言如激箭也。昔者佛陀耶舍求那跋摩則其人也。初耶舍至于秦。將事翻譯。秦人試之。授以差籍藥方及諸書。於三日誦畢。求那所誦凡百餘萬言。諸來三藏罕有不至此者。華夏自燧人氏仰觀斗極。以定方名(伏犧□□民之純鈍。但識其母。不識其父。只知蔽前。不知蔽後。飢則求食。飽則棄餘。太昊伏而化之。故曰伏犧仰觀天文。俯察地理。以辨方物也)}@
%{安神旬月之内思若涌泉。计无此法则无以诵群言如激箭也。昔者佛陀耶舍求那跋摩则其人也。初耶舍至于秦。将事翻译。秦人试之。授以差籍药方及诸书。于三日诵毕。求那所诵凡百餘万言。诸来三藏罕有不至此者。華夏自燧人氏仰观斗极。以定方名(伏犧□□民之纯钝。但识其母。不识其父。只知蔽前。不知蔽後。飢则求食。饱则弃餘。太昊伏而化之。故曰伏犧仰观天文。俯察地理。以辨方物也) }%

@{庖犧用之而畫八卦造書契。至若三墳五典八索九丘。皆古之遺書(三墳三皇之書。五典五帝之書。八索八卦之書。九丘九州之志)}@
%{庖犧用之而畫八卦造书契。至若三墳五典八索九丘。皆古之遗书(三墳三皇之书。五典五帝之书。八索八卦之书。九丘九州之志) }%

@{如楚倚氏之所讀者也(楚靈王時。左史倚相能讀三墳五典八索九丘也)洎仲尼。刪詩定禮樂。贊易道修春秋。振崩壞之俗(周自幽厲之後。東遷洛邑。諸侯專征禮樂崩壞。魯哀公十一年。夫子自衛反魯。十四年獲麟。遂修春秋。刪詩。定禮。正崩瓌之俗)}@
%{如楚倚氏之所读者也(楚靈王时。左史倚相能读三墳五典八索九丘也) 洎仲尼。删诗定礼乐。赞易道修春秋。振崩坏之俗(周自幽厉之后。东迁洛邑。诸侯专征礼乐崩坏。鲁哀公十一年。夫子自卫反鲁。十四年获麟。遂修春秋。删诗。定礼。正崩瓌之俗) }%

@{故有六經焉(春秋。禮記。周易。尚書。毛詩。樂章)故孔子曰。溫柔敦厚詩教也(不學詩無以言)疏通知遠書教也(正王言之道)廣博易良樂教也(和民之情)潔淨精微易教也(窮理盡性)恭儉莊敬禮教也(安上治民)屬辭比事春秋教也(正褒貶之道事類相近也)}@
%{故有六经焉(春秋。禮記。周易。尚書。毛詩。樂章) 故孔子曰。溫柔敦厚诗教也(不学诗无以言) 疏通知远书教也(正王言之道) 广博易良乐教也(和民之情) 洁净精微易教也(穷理尽性) 恭俭莊敬礼教也(安上治民) 属辞比事春秋教也(正褒贬之道事类相近也) }%

@{左氏國語(左丘明以春秋事義未盡。置國語以互見也)馬遷史記(司馬遷得罪囚蠶室因修史記。以至漢武時凡一百三十卷)漢魏以後。皆有書誌(班固前漢書一百二十卷。司馬彪後漢書八十卷。陳壽三國志等。諸國書籍極多)}@
%{左氏國語(左丘明以春秋事义未尽。置國語以互见也) 马遷史記(司馬遷得罪囚蠶室因修史記。以至漢武时凡一百三十卷) 汉魏以后。皆有书誌(班固前漢書一百二十卷。司馬彪後漢書八十卷。陈寿三国志等。诸国书籍极多) }%

@{兼乎百氏備于金馬石渠之目(皆漢藏書之府。又近有經籍志吳氏西齊母氏東齊。皆見其目)至若文章之始歌虞頌殷。逮周德下衰詩人盛矣。詩人之後。騷宋變於風雅(騷屈原宋宋玉也。皆六國時人也)}@
%{兼乎百氏備于金马石渠之目(皆漢藏书之府。又近有經籍志吳氏西齊母氏東齊。皆见其目) 至若文章之始歌虞颂殷。逮周德下衰诗人盛矣。诗人之后。骚宋变於风雅(骚屈原宋宋玉也。皆六国时人也) }%

@{賈馬楊班漸變乎騷(賈誼司馬相如楊雄班固也)逮安變乎賈馬(漢獻帝時)晉宋已降。咸韶不接(咸韶尧舜之乐)齊梁之間。花繪相擬(沈約劉勰任昉謝安等)}@
%{賈马楊班漸变乎骚(贾谊司馬相如楊雄班固也) 逮安变乎贾马(漢獻帝时) 晋宋已降。咸韶不接(咸韶尧舜之乐) 齊梁之间。花繪相拟(沈约劉勰任昉谢安等) }%

@{此方六書(象形。指事。會意。形聲。轉注。假借也)定文字之所出。故窮大篆則於文字之不惑也。彼方六釋(一持業。二依主分出依士。三相違。四帶數分同依士。五隣近。六有財也)}@
%{此方六书(象形。指事。会意。形声。转注。假借也) 定文字之所出。故穷大篆则於文字之不惑也。彼方六释(一持业。二依主分出依士。三相違。四带数分同依士。五隣近。六有財也) }%

@{辯名題之因致。故窮世語典語。則於名題有得矣(一切真俗世諦名題。皆以六釋攝之。無不辯認宗旨者也)而康僧會．支道林．澄．什．安．遠。什門四聖(生肇融睿)}@
%{辩名题之因致。故穷世语典语。则於名题有得矣(一切真俗世諦名题。皆以六释摄之。无不辩认宗旨者也) 而康僧会．支道林．澄．什．安．远。什门四圣(生肇融睿) }%

@{梁僧祐．周道安．隋彥琮．國初淨．宣．林．概(慧淨。道宣法林。明概)靡不洞閑本教。該涉經史。研綜詞翰。咸事著述。極夫匡紹者也(皆貞觀譯經之高僧)}@
%{梁僧祐．周道安．隋彥琮．国初净．宣．林．概(慧淨。道宣法林。明概) 靡不洞闲本教。该涉经史。研综词翰。咸事著述。极夫匡绍者也(皆貞觀译经之高僧) }%

@{禮曰。博聞強識而讓敦善行而不怠。謂之君子僧也。支遁注莊子逍遙篇。希玄之賓高其致也。慧淨撰英華集(詩集)麗藻之士美其鑒也。由是表正人天。折衝師律。文場法苑。何世曠能。甞有客聽遠公實相義。往復移時。彌增疑昧。遠引莊子義為連類。惑者乃悟。自後安公時聽遠不廢俗典。宋元嘉年(文帝也)}@
%{礼曰。博闻强识而让敦善行而不怠。谓之君子僧也。支遁注莊子逍遙篇。希玄之宾高其致也。慧淨撰英华集(诗集) 丽藻之士美其鉴也。由是表正人天。折冲师律。文场法苑。何世旷能。尝有客听远公实相义。往复移时。弥增疑昧。远引莊子义为连类。惑者乃悟。自后安公时听远不废俗典。宋元嘉年(文帝也) }%

@{巳日(三月三也)車駕臨曲水。命慧觀與朝士賦詩。觀即座先獻。周建德年。陳周弘正來聘詢謀談士。曇延首應之(周武帝時)大駕親臨釋奠。延當席抑揚。陳人敷袵。稽首拜聽(展衣襟作礼而听也)}@
%{巳日(三月三也) 车驾临曲水。命慧观与朝士赋诗。观即座先献。周建德年。陈周弘正来聘询谋谈士。曇延首应之(周武帝时) 大驾亲临释奠。延当席抑扬。陈人敷袵。稽首拜听(展衣襟作礼而听也) }%

@{因構詩四十首簡延。延用其韻酬和。如宿誦焉。彼乃圖延形像歸于陳(周都長安。陳都金陵)晨夕向北致禮。以為曇延菩薩也。夫世以容詞德行難以求備之仁也。難語其闕真可謂堂堂乎難與並為仁矣(如子張之容子責詞顏回德行各有偏也)}@
%{因构诗四十首简延。延用其韵酬和。如宿诵焉。彼乃图延形像归于陈(周都長安。陈都金陵) 晨夕向北致礼。以为曇延菩萨也。夫世以容词德行难以求备之仁也。难语其阙真可谓堂堂乎难与并为仁矣(如子张之容子责词颜回德行各有偏也) }%

@{靈裕初出家。師令誦經。執卷矢曰。我於三藏洎儒教。必望通曉。無或以渝其志(渝變也)由是學光時彥。世號裕菩薩也。梁武暮年。詔捨道法(弘明集云。梁武初崇道。至天監二年捨道歸佛。具有文也)}@
%{灵裕初出家。师令诵经。执卷矢曰。我于三藏洎儒教。必望通晓。无或以渝其志(渝变也) 由是学光时彦。世号裕菩萨也。梁武暮年。诏捨道法(弘明集云。梁武初崇道。至天監二年捨道归佛。具有文也) }%

@{兼鄙儒教。彼或慮人深溺不返(聖人令習外典。但使知之慮成耽惑溺於邪徑)或正失其極。將亡之數也(若失其正則迷於理)夫有益於生民。大聖未甞祛之(儒道之教。皆益於人。是以吾教不必除之)}@
%{兼鄙儒教。彼或虑人深溺不返(圣人令习外典。但使知之虑成耽惑溺於邪径) 或正失其极。将亡之数也(若失其正则迷於理) 夫有益于生民。大圣未尝祛之(儒道之教。皆益於人。是以吾教不必除之) }%

@{故經曰。不壞俗諦而建立真諦。彼二教仁智所行。亦人天之報也(如清虛寡欲仁孝忠信。皆人天之行者也)但報在人天。為道之門階。何必捨而鄙之也。聖人不私己。豈以己不欲而施天下乎(不可以己不欲而令天下皆黜之)}@
%{故经曰。不坏俗谛而建立真谛。彼二教仁智所行。亦人天之报也(如清虚寡欲仁孝忠信。皆人天之行者也) 但报在人天。为道之门阶。何必捨而鄙之也。圣人不私己。岂以己不欲而施天下乎(不可以己不欲而令天下皆黜之) }%

@{今重名教。彼猶無親疎。重禮樂彼猶無君臣。重律。曆彼猶昧寒暑。重刑法彼猶亂彛典(彝常也。典法也)重廉讓彼猶規僭競。重道德彼猶尚浮偽。況加之使人後二教混沌若鳥獸(人若不習二教。與鳥獸何別)而欲訓之以無生乎(儒道尚昧。何由示之真理)}@
%{今重名教。彼犹无亲疎。重禮樂彼犹无君臣。重律。曆彼犹昧寒暑。重刑法彼犹乱彛典(彝常也。典法也) 重廉让彼犹规僭竞。重道德彼犹尚浮伪。况加之使人后二教混沌若鸟兽(人若不习二教。与鸟兽何别) 而欲训之以无生乎(儒道尚昧。何由示之真理) }%

@{夫欲絢美玄黃先潔其素。欲涉道德先履仁義。故大聖遺法二千年。而中華之人以先有孔老虛無仁智。而後識精真之教。迴向崇奉者。門門如日教之矣(孝經曰。非家至而日見之)}@
%{夫欲絢美玄黄先洁其素。欲涉道德先履仁义。故大圣遗法二千年。而中華之人以先有孔老虚无仁智。而后识精真之教。迴向崇奉者。门门如日教之矣(孝经曰。非家至而日见之) }%

@{四夷之人。非二教所覃。于今猶不能齋戒。而況能神遊八解之理乎(八解脫觀名如內有觀外無色等也)故釋教籍二教以為前驅也(前导也)}@
%{四夷之人。非二教所覃。于今犹不能斋戒。而况能神遊八解之理乎(八解脫觀名如內有觀外無色等也) 故释教籍二教以为前驱也(前导也) }%

@{而老教云自然者蓋真如相似之名也。言萬物自然者。謂自然之道與萬物為一(萬物者有為事法也。自然者無為真理也。萬物事法與無為真理不即不離也)}@
%{而老教云自然者盖真如相似之名也。言万物自然者。谓自然之道与万物为一(万物者有为事法也。自然者无为真理也。万物事法与无为真理不即不离也) }%

@{非萬物不由因緣(不言萬物不從因緣而生也)稱之曰自然也。今說者未達(異執之徒也)乃毀內教因緣之義。妄發揮自然之理。斯乃與西域外道同見(如自然外道云。誰尖棘刺畫离獸。誰掘河海與川源。暴風卒起。還自定萬法。須知皆自然)}@
%{非万物不由因缘(不言万物不从因缘而生也) 称之曰自然也。今说者未达(异执之徒也) 乃毁内教因缘之义。妄发挥自然之}%