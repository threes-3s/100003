@{佛說聖六字大明王陀羅尼經}@
%{佛说圣六字大明王陀罗尼经}%

@{西天譯經三藏朝散大夫試鴻臚少卿傳法大師臣施護奉詔譯}@
%{西天译经三藏朝散大夫试鸿胪少卿传法大师臣施护奉诏译}%

@{如是我聞：}@
%{如是我闻：}%

@{一時世尊在舍衛國祇樹給孤獨園。}@
%{一时世尊在舍卫国祇树给孤独园。}%

@{爾時世尊告尊者阿難言：阿難！汝當諦聽。}@
%{尔时世尊告尊者阿难言：阿难！汝当谛听。}%

@{我有六字大明王陀羅尼，乃是過去無量諸佛為諸大士之所宣說。}@
%{我有六字大明王陀罗尼，乃是过去无量诸佛为诸大士之所宣说。}%

@{阿難！我今復為汝等及末世有情宣說是陀羅尼，當使有情於未來世得此陀羅尼者而得大利。}@
%{阿难！我今复为汝等及末世有情宣说是陀罗尼，当使有情于未来世得此陀罗尼者而得大利。}%

@{爾時阿難及娑婆世界主大梵天王、帝釋、四天大王等白世尊言：世尊大慈大悲，願為宣說，當令我等及末世有情於長夜中得利益安樂。}@
%{尔时阿难及娑婆世界主大梵天王、帝释、四天大王等白世尊言：世尊大慈大悲，愿为宣说，当令我等及末世有情于长夜中得利益安乐。}%

@{爾時世尊即說六字大明王陀羅尼曰：}@
%{尔时世尊即说六字大明王陀罗尼曰：}%

@{怛儞也(二合)他(引)(一)難底隷(引)(二)摩度摩底(三)曼拏哩(引)計(引)(四)布哩(引)曩禰計(引)娑嚩(二合引)賀(引)(五)}@
%{怛儞也(二合)他(引)(一)难底隷(引)(二)摩度摩底(三)曼拏哩(引)计(引)(四)布哩(引)曩禰计(引)娑嚩(二合引)贺(引)(五)}%

@{爾時佛告阿難言：若有眾生得聞此大明王陀羅尼章句名字，信心受持憶念讀誦，及以香花種種供養者，是人所有王怖水火等怖，乃至盜賊怨家之怖，如是諸怖悉皆解脫。}@
%{尔时佛告阿难言：若有众生得闻此大明王陀罗尼章句名字，信心受持忆念读诵，及以香花种种供养者，是人所有王怖水火等怖，乃至盗贼怨家之怖，如是诸怖悉皆解脱。}%

@{又復毒藥乃至刀兵，亦不能傷害。}@
%{又复毒药乃至刀兵，亦不能伤害。}%

@{又復天、人非人、夜叉、羅剎、俱畔拏，乃至羯吒、布單曩等所持所魅，亦不能侵害。}@
%{又复天、人非人、夜叉、罗剎、俱畔拏，乃至羯吒、布單曩等所持所魅，亦不能侵害。}%

@{又復瘧病，一日二日三日四日，或復多日或復須臾；又復頭痛耳痛脊痛腹痛，乃至水腫諸惡病苦，皆不能侵害。}@
%{又复疟病，一日二日三日四日，或复多日或复须臾；又复頭痛耳痛脊痛腹痛，乃至水腫诸恶病苦，皆不能侵害。}%

@{於其晝夜常獲安隱，一切所求皆得如願。}@
%{于其昼夜常获安隐，一切所求皆得如愿。}%

@{爾時世尊又說陀羅尼曰：}@
%{尔时世尊又说陀罗尼曰：}%

@{怛儞也(二合)他(引)(一)阿拏哩(引)(二)波拏哩(引)(三)那彌(引)那摩儞(四)嚩迦細(引)(五)俱酥計(引)(六)句(引)迦切計(引)(七)部多誐囉(二合)切(引)(八)帝濟(引)嚩底(九)野舍嚩底娑嚩(二合引)賀(引)(十)}@
%{怛儞也(二合)他(引)(一)阿拏哩(引)(二)波拏哩(引)(三)那彌(引)那摩儞(四)嚩迦細(引)(五)俱酥計(引)(六)句(引)迦切計(引)(七)部多誐囉(二合)切(引)(八)帝濟(引)嚩底(九)野舍嚩底娑嚩(二合引)贺(引)(十)}%

@{佛告阿難：若有眾生得聞是陀羅尼者，我不見有一切天、龍、夜叉、羅剎、畢哩多、毘舍遮、部多、俱畔拏、布單曩、羯吒布單曩，乃至人非人等一切行不饒益者，敢有違逆。}@
%{佛告阿难：若有众生得闻是陀罗尼者，我不见有一切天、龙、夜叉、罗剎、毕哩多、毘舍遮、部多、俱畔拏、布單曩、羯吒布單曩，乃至人非人等一切行不饶益者，敢有违逆。}%

@{阿難！如是等行不饒益者，若有違逆我如是陀羅尼者，當頭破七分，如阿梨樹枝。}@
%{阿难！如是等行不饶益者，若有违逆我如是陀罗尼者，当头破七分，如阿梨树枝。}%

@{爾時世尊復告阿難言：如是陀羅尼功德力勢無量無邊，利益眾生無有窮盡。}@
%{尔时世尊复告阿难言：如是陀罗尼功德力势无量无边，利益众生无有穷尽。}%

@{汝當受持，廣令流布，於後後世勿令斷絕。}@
%{汝当受持，广令流布，于后后世勿令断绝。}%

@{佛說是經已，阿難及大梵天王天、帝釋、四天大王等，聞佛所說，歡喜信受，禮佛而退。}@
%{佛说是经已，阿难及大梵天王天、帝释、四天大王等，闻佛所说，欢喜信受，礼佛而退。}%

@{佛說聖六字大明王陀羅尼經}@
%{佛说圣六字大明王陀罗尼经}%
