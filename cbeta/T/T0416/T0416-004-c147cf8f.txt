@{大乘大集經賢護分卷第四}@
%{大乘大集经贤护分卷第四}%

@{隋天竺三藏闍那崛多譯}@
%{隋天竺三藏闍那崛多译}%

@{稱讚功德品第八}@
%{称赞功德品第八}%

@{爾時，賢護菩薩及寶德離車子、善商主長者伽訶岌多居士子、那羅達多摩納、水天長者與五百徒眾等，聞佛所說皆大歡喜，即以五百上服奉覆世尊，復以多種供具供養世尊，心樂法故各以己身奉承如來。}@
%{当时，贤护菩萨和宝德离车子、善商主长者伽诃岌多居士子、那罗达多摩纳、水天长者以及五百弟子等等，听到佛陀所说的话都非常欢喜，就用五百件上等衣服供奉世尊，又用多种供具供养世尊，因为内心喜乐佛法，所以每个人都用自己的身体恭敬如来。}%

@{爾時，世尊告阿難言：是賢護菩薩當於彼等五百徒眾而作義師，說諸法要，教化慰喻，令彼歡喜。以歡喜故，彼輩即得隨順之心、真實之心、清淨之心、離欲之心，除諸煩惱，無復蓋纏。}@
%{当时，世尊对阿难说：“贤护菩萨应该对这五百弟子做他们的义师，讲授佛法的要点，教化安慰他们，让他们欢喜。因为他们欢喜，所以他们就能获得随顺之心、真实之心、清净之心、离欲之心，消除一切烦恼，不再被烦恼所遮蔽。”}%

@{時五百人一心合掌，恭敬頂禮，退住一面。}@
%{这时，五百人一心合掌，恭敬地顶礼佛陀，退到一边。}%

@{爾時，賢護即白佛言：世尊！菩薩摩訶薩具足幾法而能得此念佛三昧也？}@
%{当时，贤护就对佛陀说：“世尊！菩萨摩诃萨具足哪些法才能得到念佛三昧呢？”}%

@{爾時，世尊告賢護言：賢護！若菩薩摩訶薩具足四法，得是三昧。何等為四？一者、不著一切外道語言，二者、不樂一切諸愛欲事，三者、常不遠離頭陀功德，四者、常厭三界諸有生處。賢護！是為菩薩摩訶薩具足四法得此三昧。}@
%{当时，世尊对贤护说：“贤护！如果菩萨摩诃萨具足四种法，就能得到念佛三昧。这四种法是什么呢？第一，不执着一切外道的语言；第二，不贪恋一切爱欲之事；第三，常常不远离头陀功德；第四，常常厌恶三界一切有生之处。贤护！这就是菩萨摩诃萨具足四种法，就能得到念佛三昧。”}%

@{復次，賢護！若有善男子、善女人讀誦、受持是三昧典、或時復能為他解說，現前即獲五種功德。何等為五？一者、一切眾毒不能損害，二者、一切兵仗不能破傷，三者、一切諸水不能漂沒，四者、一切猛火不能焚燒，五者、惡王、縣官不能得便。所以者何？由是三昧慈心力故。}@
%{其次，贤护！如果有一些善男子、善女人读诵、受持念佛三昧经，或者有时还能为别人讲解，他们当下就能获得五种功德。这五种功德是什么呢？第一，一切毒物都不能伤害他们；第二，一切兵器都不能伤害他们；第三，一切水都不能淹没他们；第四，一切猛火都不能烧毁他们；第五，恶王、县官不能加害于他们。为什么呢？因为这是念佛三昧慈悲的力量。}%

@{賢護！若彼善男子、善女人一心勤求是三昧時、讀誦受持是三昧時、思惟修習是三昧時、為他解釋是三昧時，若有眾毒、及以兵仗、一切水、火、惡王、縣官能傷害者，無有是處。}@
%{贤护！如果那些善男子、善女人一心勤求念佛三昧，读诵受持念佛三昧经，思惟修习念佛三昧，为别人解释念佛三昧，如果有一些毒物，以及兵器、一切水、火、恶王、县官能够伤害他们，那是绝对不可能的。}%

@{復次，賢護！假使世間壞劫之火，世界炎赫、天地洞然，若彼受持此三昧典諸善男子及善女人，設令墮落大劫火中，三昧威神，彼火即滅。賢護！又如甖水能滅小火；如是，賢護！假使持經諸善男子及善女人落彼火中，三昧力故，大火隨滅，若不滅者無有是處。}@
%{其次，贤护！假如世间发生大劫火，世界炎热、天地崩塌，如果那些受持念佛三昧经的善男子和善女人，即使掉入大劫火中，念佛三昧的神威，那些火就会立刻熄灭。贤护！就像一瓶水能够熄灭小火；同样，贤护！假如受持念佛三昧经的善男子和善女人掉入大火中，因为念佛三昧的力量，大火就会随之熄灭，如果灭不了，那是绝对不可能的。}%

@{復次，賢護！若彼善男子、善女人受持經時，若被惡王、若惡官、若劫賊、若師子、若虎、狼、若蛇毒，若能作障礙者，無有是處。又，設彼等行是經時，若被夜叉、若羅剎、若餓鬼、若鳩槃茶、若毘舍闍，乃至一切非人能為障礙，亦無有是處。又，若彼男子、女人讀誦經時、正思惟時、為他說時、入三昧時、行梵行時，若失衣、若失鉢，乃至有諸障礙事者，無有是處——唯除宿殃不可轉者。}@
%{其次，贤护！如果那些善男子、善女人受持念佛三昧经，如果被恶王、恶官、劫匪、狮子、老虎、狼、蛇毒，或者其他任何东西阻碍，那是绝对不可能的。又，假如他们修行念佛三昧经，如果被夜叉、罗刹、饿鬼、鸠槃茶、毘舍闍，乃至一切非人阻碍，也是绝对不可能的。又，如果那些男人、女人读诵念佛三昧经，正思惟念佛三昧，为别人讲解念佛三昧，进入念佛三昧，修行梵行，如果丢失衣服、丢失钵盂，乃至有任何障碍的事情，那是绝对不可能的——只有宿业不可改变。}%

@{復次，賢護！若彼受持三昧經典諸善男子、善女人輩，若患眼、若患耳、若患鼻、若患舌、若患身、若患心，復有諸餘種種患難，乃至命難、梵行難者，亦無是處。}@
%{其次，贤护！如果那些受持念佛三昧经的善男子、善女人，如果患眼疾、患耳疾、患鼻疾、患舌疾、患身疾、患心疾，或者还有其他各种各样的灾难，乃至生命受到威胁、梵行受到阻碍，也是绝对不可能的。}%

@{復次，賢護！若彼男子、女人於此經中得如是聞、得如是見、得如是知、如是具足已，若不值佛、若謗正法、破和合僧、背佛菩提者，亦無是處。賢護當知，即彼持經男子、女人，如上諸事莫能為礙——唯除宿殃不能轉耳。}@
%{其次，贤护！如果那些男人、女人在这部经中得到这样的闻、得到这样的见、得到这样的知，并且已经具足了这些，如果他们不能遇到佛陀，或者诽谤正法，破坏和合僧团，背离佛陀的菩提，也是绝对不可能的。贤护应该知道，那些受持念佛三昧经的男人、女人，以上这些事情都不能阻碍他们——只有宿业不可改变。}%

@{復次，賢護！彼善男子、善女人持是經者，常為一切諸天稱讚、亦為一切諸龍稱讚、又為一切夜叉稱讚、又為一切乾闥婆等之所稱讚、又為一切阿脩羅等之所稱讚、又為一切迦樓羅等之所稱讚、又為一切緊那羅等之所稱讚、又為一切摩睺羅伽之所稱讚、又為一切人非人等之所稱讚、又為一切四大天王之所稱讚、又為一切帝利天王之所稱讚、又為一切大梵天王之所稱讚；如是，乃至常為一切諸佛、世尊之所稱讚也。}@
%{其次，贤护！那些善男子、善女人受持念佛三昧经，常常被一切诸天称赞，也常常被一切诸龙称赞，又常常被一切夜叉称赞，又常常被一切乾闥婆等等称赞，又常常被一切阿修罗等等称赞，又常常被一切迦楼罗等等称赞，又常常被一切紧那罗等等称赞，又常常被一切摩睺罗伽称赞，又常常被一切人非人等等称赞，又常常被一切四大天王称赞，又常常被一切帝利天王称赞，又常常被一切大梵天王称赞；这样，乃至常常被一切诸佛、世尊称赞。}%
@{復次，賢護！又，彼諸善男子、善女人持是經者，常為一切諸天愛敬；如是，乃至常為一切諸龍、夜叉、乾闥婆、阿修羅、迦樓羅、緊那羅、摩睺羅伽、人非人等之所愛敬；又為一切四天大王之所愛敬；如是，常為一切帝利天王乃至一切大梵天王之所愛敬；如是，常為一切諸菩薩輩乃至一切諸佛世尊之所愛念也。}@
%{再说，贤护！还有，那些持着这部经文的善男子、善女人，经常受到一切诸天的尊敬；这样，一直到经常受到一切诸龙、夜叉、乾闼婆、阿修罗、迦楼罗、紧那罗、摩睺罗伽、人非人等的尊敬；又受到一切四天大王的尊敬；这样，经常受到一切帝释天王乃至一切大梵天王的尊敬；这样，经常受到一切诸菩萨乃至一切诸佛世尊的思念。}%

@{復次，賢護！又，彼諸善男子及善女人以經力故，常為一切諸天守護；如是，常為一切諸龍、夜叉、乾闥婆、阿修羅、迦樓羅、緊那羅、摩睺羅伽及人非人之所守護；又為一切四天大王，如是，帝利天王乃至大梵天王之所守護；如是，當為一切諸菩薩輩乃至一切諸佛、世尊悉皆覆護十方世界無量阿僧祇世界中現持法者。}@
%{再说，贤护！还有，那些善男子和善女人由于经文的威力，经常受到一切诸天的守护；这样，经常受到一切诸龙、夜叉、乾闼婆、阿修罗、迦楼罗、紧那罗、摩睺罗伽以及人非人的守护；又受到一切四天大王的守护，这样，帝释天王乃至大梵天王的守护；这样，应该受到一切诸菩萨乃至一切诸佛、世尊的共同守护，在十方世界无量阿僧祇世界中，现持法的人。}%

@{復次，賢護！又，彼諸善男子、善女人以經威力故，一切諸天皆欲見之；如是，一切諸龍、夜叉、乾闥婆、阿修羅、迦樓羅、緊那羅、摩睺羅伽及人非人等皆思欲見；又彼一切四天大王，如是，一切忉利天王乃至一切大梵天王皆思欲見；如是，一切諸菩薩輩乃至一切諸佛、世尊各欲見之。}@
%{再说，贤护！还有，那些善男子、善女人由于经文的威力，一切诸天都想要见他们；这样，一切诸龙、夜叉、乾闼婆、阿修罗、迦楼罗、紧那罗、摩睺罗伽以及人非人等都想要见他们；又一切四天大王，这样，一切帝释天王乃至一切大梵天王都想要见他们；这样，一切诸菩萨乃至一切诸佛、世尊都想要见他们。}%

@{復次，賢護！又，彼諸善男子、善女人以經威故，一切諸天常至其所親見其形，令彼觀覩；如是，一切諸龍、夜叉、乾闥婆、阿修羅、迦樓羅、緊那羅、摩睺羅伽、人非人等皆見其形，隨宜利益；又彼一切四天大王、帝利天王乃至一切大梵天王等皆親臨視；如是，一切諸菩薩輩乃至一切諸佛、世尊——非但晝日、或於夢中——為現形像、自稱名號、摩頂慰安、稱揚勸發也。}@
%{再说，贤护！还有，那些善男子、善女人由于经文的威力，一切诸天经常来到他们身边，亲自见他们的形体，让他们观看；这样，一切诸龙、夜叉、乾闼婆、阿修罗、迦楼罗、紧那罗、摩睺罗伽、人非人等都见他们的形体，随宜利益他们；又一切四天大王、帝释天王乃至一切大梵天王都亲自观看他们；这样，一切诸菩萨乃至一切诸佛、世尊——不仅在白天，或者在梦中——都会显现形像，自称名号，摩顶安慰，称赞鼓励他们。}%

@{復次，賢護！又，彼諸善男子、善女人雖未曾聞諸餘經典，以是三昧威神力故，自然有人來至其所乃至夢中為其宣說，令彼得聞、憶持不失也。}@
%{再说，贤护！还有，那些善男子、善女人虽然没有听过其他经典，由于这部三昧经的威神力，自然会有人来到他们身边，甚至在梦中为他们宣说，使他们能够听到、记住，不会遗忘。}%

@{復次，賢護！我若說彼諸善男子及善女人暫持三昧微妙經典所得功德，設經劫數終不能盡，我之智辯雖復無窮亦不能說，何況彼輩聞此三昧依教修行、如法而住也？}@
%{再说，贤护！如果我说那些善男子和善女人暂时持这部三昧微妙经典所得到的功德，即使经劫数也无法说完，我的智慧辩才虽然无穷无尽，也无法说出来，更何况那些人听到这部三昧经，依教修行，如法而住呢？}%

@{爾時，世尊為重明此義而說偈曰：}@
%{当时，世尊为了更加说明这个道理，就说偈颂说：}%

@{若人有能解釋斯，諸佛大寂勝三昧，}@
%{如果有人能够解释这部诸佛大寂胜三昧经，}%

@{假令我今說功德，猶彼恒河取一沙。}@
%{即使我现在说它的功德，也如同从恒河里取一粒沙子。}%

@{若能為他說三昧，水不能溺、火不燒，}@
%{如果能够为他解释这部三昧经，水不能淹没他，火不能烧他，}%

@{刀杖、毒害所不傷，王賊、惡官不得便；}@
%{刀杖、毒害不能伤害他，强盗、恶官不能对他怎么样；}%

@{若能讀誦三昧經，不畏一切恐怖事，}@
%{如果能够读诵这部三昧经，不畏惧一切恐怖的事情，}%

@{如彼大蛇、諸大毒，此等經力能滅除。}@
%{如同大蛇、各种毒药，这部经文的威力能够消灭它们。}%

@{若有受持是經典，不畏一切諸惡人、}@
%{如果有持诵这部经典，不畏惧一切恶人，}%

@{夜叉、羅剎及諸龍，彼徒終無得其便；}@
%{夜叉、罗刹以及诸龙，那些人最终不能对他怎么样；}%

@{若常守護供養者，便在蘭若為朋類，}@
%{如果经常守护供养这部经文，就会在兰若寺成为朋友，}%

@{師子、虎、狼、諸獸等、犀牛、豺豹及野干。}@
%{狮子、老虎、狼、各种野兽、犀牛、豺狼以及野狗。}%

@{若能護持此三昧，彼有威力不可當，}@
%{如果能够守护持诵这部三昧经，他就有不可战胜的威力，}%

@{遠離一切惡心人、及諸夜叉噉精氣。}@
%{远离一切恶心人，以及那些夜叉吞噬精气。}%

@{若能解說此三昧，彼無諸病及障災，}@
%{如果能够解释这部三昧经，他不会有各种疾病和灾难，}%

@{所生報眼終不衰，言詞清妙有大辯。}@
%{所生的报眼不会衰退，语言清妙，有很高的辩才。}%

@{若人證知深寂禪，身體雄健無眾病，}@
%{如果人证知深寂禅，身体强健，没有各种疾病，}%

@{一生永絕諸惡色，後終不畏地獄道。}@
%{一生永断一切恶色，以后最终不畏惧地狱道。}%

@{若有能讀三昧典，諸天守護及龍、神，}@
%{如果有能够读诵这部三昧经，诸天守护他，以及龙、神，}%

@{夜叉、羅剎與怨仇，彼雖惡臨不驚懼。}@
%{夜叉、罗刹以及怨敌，他们即使恶事临头，也不害怕。}%

@{若能為他說斯經，人、龍、夜叉皆歡喜，}@
%{如果能够为他解释这部经文，人、龙、夜叉都会欢喜，}%

@{諸天晝夜常歌歎，一切世尊愛若子。}@
%{诸天昼夜不停地歌颂赞叹他，一切世尊都爱他如同自己的儿子。}%

@{若人為他常轉讀，一切法中無有疑，}@
%{如果有人为他经常转读这部经文，一切法中都没有疑惑，}%

@{彼諸容色無等倫，豈於菩提有退減？}@
%{他的容貌无与伦比，怎么会退失菩提呢？}%

@{若能轉教諸眾生，遭值惡王、民人亂，}@
%{如果能够教化诸众生，遇到恶王、百姓叛乱，}%

@{時年亢旱穀價貴，終無受弊及飢荒。}@
%{当时年成不好，粮食价格昂贵，最终不会受到灾害和饥荒。}%

@{若人解說此三昧，所有功德不思議，}@
%{如果有人解释这部三昧经，所有功德不可思议，}%

@{假雖魔嬈諸眾生，不能動斯一毛髮。}@
%{即使魔扰乱诸众生，也不能动他一根毫毛。}%

@{我前說彼持經人，眾患、恐怖及煩惱，}@
%{我以前说过，那些持诵这部经文的人，各种灾患、恐怖以及烦恼，}%

@{彼終不能加損害，唯除往業先定殃。}@
%{最终不能加害于他们，只有除去前世业力所决定的灾难。}%

@{若有護持於此經，是則於吾為長子，}@
%{如果有守护持诵这部经文，那就是我的长子，}%

@{我已稱讚於彼等，當來之世亦復然。}@
%{我已经赞叹他们，将来世也是这样。}%

@{若能護持如斯法，自應恒發歡喜心，}@
%{如果能够守护持诵这部法，就应该经常发欢喜心，}%

@{咸共宣通勿放捨，我今為汝如是說。}@
%{大家共同宣扬传播，不要舍弃，我现在这样告诉你。}%
@{大集經賢護分饒益品第九}@
%{大集经贤护分饶益品第九}%

@{爾時，世尊復告賢護菩薩言：賢護！我念往昔過於無量阿僧祇劫時，有一佛號無畏王如來、應供、等正覺、明行足、善逝、世間解、無上士、調御丈夫、天人師、佛、世尊，出興於世。當爾之時，有長者子名須達多，與二萬人俱詣彼佛無畏王所。到已，頂禮彼世尊足；敬禮畢已，退坐一面。時須達多即便請彼無畏王如來廣宣如是三昧深義。}@
%{当时，世尊又告诉贤护菩萨说：贤护！我记得过去无量阿僧祇劫的时候，有一位佛，名叫无畏王如来、应供、等正觉、明行足、善逝、世间解、无上士、调御丈夫、天人师、佛、世尊，出兴于世。当时，有一个长者之子名叫须达多，带着两万人一同前往拜见无畏王佛。到了以后，顶礼世尊的双足；敬礼完毕，退坐一旁。这时须达多就请求无畏王如来广宣这种三昧的深义。}%

@{賢護！爾時彼無畏王如來、應供、等正覺知長者子有深信心、樂欲聽聞如是三昧，應時隨順而為敷演。賢護！時須達多於彼佛所聞三昧已，讀誦、受持、思惟其義、即如說行。既修行已，還即於彼無畏王如來法中捨家出家，剃除鬚髮，服袈裟衣。經八萬歲思惟、住持如是三昧，又復在彼無畏王如來所聞一切法皆悉受持。是後復經諸如來所聞說斯法亦皆能持，於諸佛所種諸善根、能廣成就不思議已，然後捨命即得上生三十三天同受果報。}@
%{贤护！当时无畏王如来、应供、等正觉知道长者之子有深信心，乐意听闻这种三昧，便随顺他而为讲解。贤护！当时须达多在佛那里听闻了三昧以后，就诵读、受持、思惟其义，并如所言而行。修行完毕以后，就回到无畏王如来法中舍家出家，剃除须发，穿上袈裟。经过八万年思惟、住持这种三昧，又在无畏王如来那里听闻一切法，都悉心受持。此后，又经过诸如来所闻说这种法也都能够持守，在诸佛处种下诸善根，能够广泛成就不可思议之事，然后舍命就升到三十三天同受果报。}%

@{即彼劫中還復值遇第二如來——而彼如來從剎利生出家成道——名曰電德如來、應供、等正覺，而復於彼電德如來法中出家修行，經八萬四千歲還復思惟如是三昧。而更值遇第三如來——彼第三佛於婆羅門家生已亦出家成道——號曰光王如來、應供、等正覺，復於彼如來所出家修行，亦於八萬四千歲中常得思惟如是三昧。賢護！時彼長者子須達多自是之後，過百餘劫即得成就阿耨多羅三藐三菩提。}@
%{就在那一劫中，他又遇到了第二位如来——这位如来从刹利出生，出家成道——名叫电德如来、应供、等正觉，他又在电德如来法中出家修行，经过八万四千岁又再次思惟这种三昧。又遇到了第三位如来——第三位佛在婆罗门家出生，也出家成道——号曰光王如来、应供、等正觉，又在那位如来处出家修行，也在八万四千岁中常常思惟这种三昧。贤护！当时那个长者之子须达多从那时以后，经过一百多劫就成就了阿耨多罗三藐三菩提。}%

@{賢護！汝應當知，爾時彼長者子須達多者豈異人乎？即彼過去然燈如來、應供、等正覺是也。賢護！是故當知，彼長者子須達多者，以有如是愛樂法故、復有如是求法行故，能速成就阿耨多羅三藐三菩提也。}@
%{贤护！你应该知道，当时那个长者之子须达多是谁呢？就是过去燃灯如来、应供、等正觉啊。贤护！所以应该知道，那个长者之子须达多，因为有如此爱乐法、又有如此求法行，所以能够快速成就阿耨多罗三藐三菩提。}%

@{復次，賢護！汝今當觀是三昧王為諸菩薩及眾生輩而作幾許大弘益事，所謂當得一切諸佛智地故、復能攝受一切諸佛多聞海故。賢護！是故，汝等當應勤求如是三昧，常樂聽聞、讀誦、受持、思惟、修行；既聞受已，當復為他讀誦、受持、解釋義理、令他勤求、咸得聞受、正念思惟、如說修行。所以者何？賢護！若能勤求、讀誦、受持、正念修行、廣宣流布是三昧者，不久當得證諸佛智、諸如來智、大自在智、不思議智、不可稱智、無等等智、一切智智，乃至得彼不共他智故。}@
%{其次，贤护！你现在应该观察这种三昧王为诸菩萨和众生而做了多少弘益之事，所谓应该得到一切诸佛智地，又能摄受一切诸佛多闻海。贤护！所以，你们应该勤求这种三昧，常乐听闻、诵读、受持、思惟、修行；既闻受已，应该再为他人诵读、受持、解释义理，使他们勤求，都能够闻受、正念思惟、如所言而修行。为什么呢？贤护！如果能够勤求、诵读、受持、正念修行、广宣流布这种三昧，不久就会证得诸佛智、诸如来智、大自在智、不可思议智、不可称智、无等等智、一切智智，乃至得到那个不共他智。}%

@{賢護！若復有人能善宣說，彼應正言：今此三昧即是一切諸菩薩眼、諸菩薩父、諸菩薩母，能與一切諸菩薩輩諸佛智者。賢護！如是說者，是為善說時善說是三昧也。}@
%{贤护！如果有人能够善于宣说，他就应该正言：现在这种三昧就是一切诸菩萨的眼、诸菩萨的父亲、诸菩萨的母亲，能够给予一切诸菩萨诸佛智。贤护！如此说者，就是善于说的时候善于说这种三昧。}%

@{賢護！若復有諸男子、女人能善說時，彼當正言：是三昧者，即是佛性、即是法性、即是僧性、即是佛地、是多聞海、是無盡藏頭陀、是無盡藏頭陀功德、是無盡藏諸佛功德、是無盡藏能生深忍、是能生大慈、能生大悲、能生菩提也。賢護！是為彼能善說時說是三昧也。}@
%{贤护！如果有一些男子、女人能够善于说的时候，他们就应该正言：这种三昧就是佛性、就是法性、就是僧性、就是佛地、是多闻海、是无尽藏头陀、是无尽藏头陀功德、是无尽藏诸佛功德、是无尽藏能生深忍、是能生大慈、能生大悲、能生菩提。贤护！这就是他们能够善于说的时候说这种三昧。}%

@{賢護！若復有人能善宣說是三昧時，彼應正言：是三昧王能破一切諸法黑闇、能作一切大法光明。賢護！是為彼能善說三昧也。}@
%{贤护！如果有人能够善于宣说这种三昧的时候，他就应该正言：这种三昧王能够破除一切诸法黑闇、能够成就一切大法光明。贤护！这就是他能够善于说三昧。}%

@{賢護！汝宜觀此菩薩念佛現前三昧為諸眾生作大利益，乃至一切諸菩薩輩住於此土，遍見十方一切世界諸佛、世尊，到諸佛所恭敬禮拜、聽聞正法、供養眾僧，亦不貪著。賢護！以是義故，諸菩薩等若欲成就三昧王者，常當專心精勤觀察彼四念處。}@
%{贤护！你应该观察这种菩萨念佛现前三昧为诸众生做了大利益，乃至一切诸菩萨住在这个世界，遍见十方一切世界诸佛、世尊，到诸佛处恭敬礼拜、听闻正法、供养众僧，也不贪著。贤护！因为这个道理，诸菩萨如果想要成就三昧王，就应该常常专心精勤观察那四念处。}%
@{賢護！云何菩薩觀四念處？}@
%{贤护！菩萨要怎么观照四念处呢？}%
@{賢護！菩薩摩訶薩常當專心觀察身行，畢竟不見一切諸身；}@
%{贤护！大乘菩萨应该时刻专心观照自己的身体，最终不会执着于任何身体；}%
@{常當專心觀察受行，而亦不見一切諸受；}@
%{时刻专心观照自己的感受，最终也不会执着于任何感受；}%
@{常當一心觀察心行，而亦不見一切諸心；}@
%{时刻专心观照自己的念头，最终也不会执着于任何念头；}%
@{常當一心觀察法行，而亦不見一切諸法。}@
%{时刻专心观照法，最终也不会执着于任何法。}%
@{賢護！如是等事誰能信者？}@
%{贤护！像这样的人，谁能够相信呢？}%
@{唯彼漏盡阿羅漢及以阿毘跋致諸菩薩等。}@
%{只有那些已经断除烦恼的阿罗汉，以及那些已经证得无上正等觉的菩萨才能相信。}%

@{賢護！是中一切愚惑凡夫於彼念佛現前三昧，常當思惟諸佛、世尊，不得生著；}@
%{贤护！在念佛三昧中，凡夫愚人应该时刻思惟诸佛，但不能执着于诸佛；}%
@{又亦思惟諸佛、世尊說如斯法，而亦不著；}@
%{也应该思惟诸佛所说的话，但也不能执着于诸佛所说的话；}%
@{又亦思惟：我聽聞法，一切所為皆不得著。}@
%{也应该思惟：我听到佛法，所有行为都不应该执着。}%
@{何以故？賢護？諸法皆空，本來無生故。}@
%{为什么呢？贤护！因为所有法都是空的，本来就没有生过。}%
@{賢護！諸法不可念，無念處故。}@
%{贤护！所有法不能执着，因为没有可以执着的地方。}%
@{賢護！諸法遠離，絕心想故。}@
%{贤护！所有法都很遥远，因为已经断除了念头。}%
@{賢護！諸法不可執持，真如無得故。}@
%{贤护！所有法不能执着，因为真如本来就没有可以获得的东西。}%
@{賢護！諸法無染，如虛空故。}@
%{贤护！所有法没有染污，就像虚空一样。}%
@{賢護！諸法清淨，遠離眾生故。}@
%{贤护！所有法都是清净的，因为远离了众生。}%
@{賢護！諸法無濁，因緣滅故。}@
%{贤护！所有法没有浑浊，因为缘起已经灭了。}%
@{賢護！諸法無為，福伽羅不可得故。}@
%{贤护！所有法都是无为的，因为福德果报是不可获得的。}%
@{賢護！諸法即涅槃相，本性清淨故。}@
%{贤护！所有法都是涅槃的相，因为本性是清净的。}%
@{賢護！諸法無所有，一切物不可得故。}@
%{贤护！所有法什么都没有，因为一切事物都是不可获得的。}%

@{賢護！是故，諸菩薩等若欲思惟此三昧者，不可異相而能得入，無得相故；}@
%{贤护！所以，菩萨想要思惟这个三昧，就不能执着于任何相，因为没有可以执着的相；}%
@{得見諸佛、正念諸佛，和合相應；}@
%{如果能够见到佛，正念佛，就能与佛相应；}%
@{亦得思惟助菩提分，念聞正法；}@
%{也可以思惟助道因缘，念念不忘佛法；}%
@{思量分別選擇菩提分，而不見自身亦不證諸法。}@
%{思惟、分别、选择助道因缘，而不执着于自身，也不执着于任何法。}%
@{所以者何？賢護！是中不可以色相故而得見佛、不可以聲相故而得聞法、}@
%{为什么呢？贤护！因为不能因为色相而见到佛，也不能因为声音而听到佛法，}%
@{不可以希望心成就檀波羅蜜、不可以樂著諸有具足尸波羅蜜、}@
%{不能因为希望而成就布施波罗蜜，不能因为贪着而成就具足波罗蜜，}%
@{不可以慳悋祕法而得涅槃、不可以深著福伽羅想而獲多聞、}@
%{不能因为吝啬而获得涅槃，不能因为执着于福德果报而获得多闻，}%
@{不可以攀緣諸行而能遠離諸事、不可以樂著住處而得證果、}@
%{不能因为攀缘事物而远离一切事，不能因为贪着于住处而证得果位，}%
@{不可以隨順貪愛誡諸過非、不可以常樂鬪諍成就諸忍、}@
%{不能因为顺从贪爱而戒除过失，不能因为喜欢争斗而成就忍辱，}%
@{不可以常行惡業而得善果、不可以聲聞乘人而證菩薩念佛三昧，}@
%{不能因为常行恶业而获得善果，不能因为声闻乘人而证得菩萨念佛三昧，}%
@{亦不可得諸菩薩忍、亦不可以嫉妬取著而得空三昧、}@
%{也不能获得菩萨忍，也不能因为嫉妒而获得空三昧，}%
@{亦不可以行愛欲而入奢摩他、亦不可以懈怠懶惰證諸聖道，}@
%{也不能因为行爱欲而进入禅定，也不能因为懈怠懒惰而证得圣道，}%
@{乃至不可以不捨異念諸物而能成就思惟也。}@
%{乃至不能因为不舍弃杂念而成就思惟。}%

@{賢護！是故，我今以此三昧付囑世間諸天王輩受持守護，亦付於汝當來宣布，勿令斷絕。}@
%{贤护！所以，我现在把这个三昧付嘱给世间的天王们，让他们守护，也付嘱给你，让你将来宣扬，不要让它断绝。}%

@{於是，世尊說斯法時，有八那由他欲色界諸天子皆發阿耨多羅三藐三菩提心、復有無量百千人亦發阿耨多羅三藐三菩提心。}@
%{于是，世尊说此法的时候，有八那由他欲色界的天子都发起了无上正等觉心，又有无数百千人也都发起了无上正等觉心。}%

@{然而斯輩皆於未來過恒沙劫盡得成就阿耨多羅三藐三菩提，皆同一號，名正解脫如來、應供、等正覺，住世教化、壽命亦等。}@
%{然而他们都将在未来经过恒河沙劫之后，才能够成就无上正等觉，他们的名字都一样，叫做“正解脱如来、应供、等正觉”，他们住世教化众生，寿命也一样长久。}%

@{賢護！以斯初發菩提心故，尚得如是無量功德具足成就阿耨多羅三藐三菩提，況復我昔行菩提時供養我者，彼寧不速成就阿耨多羅三藐三菩提也？}@
%{贤护！因为他们初发菩提心，就能够获得如此无量的功德，最终成就无上正等觉，更何况那些曾经供养过我的，他们难道不会更快地成就无上正等觉吗？}%

@{賢護！復有無量無邊眾生聞說此法得淨智眼、復有八百諸比丘等於諸漏中心得解脫。}@
%{贤护！又有无数无边的众生听到此法，获得了清净智眼，又有八百位比丘在所有烦恼的根源中得到了解脱。}%

@{爾時，世尊為重明此義而說偈言：}@
%{当时，世尊为了更加明了这个道理，就用偈颂来说：}%

@{誰當受持此三昧？彼於福聚不可量，}@
%{谁应该受持这个三昧呢？他所积累的福德无量无边，}%
@{斯等戒行無塵垢，本心清淨猶如鏡。}@
%{他的戒行没有一丝尘垢，本心清净如同明镜。}%

@{誰當受持是三昧？多聞深廣無邊崖，}@
%{谁应该受持这个三昧呢？他博闻多识，智慧深广无边，}%
@{智慧自然無缺減，功德盛滿若明月。}@
%{智慧自然圆满，功德圆满如同明月。}%

@{誰當受持是三昧？得覩諸佛不思議，}@
%{谁应该受持这个三昧呢？他能够见到诸佛不可思议的境界，}%
@{智慧觀察希有法，不思議人皆守護。}@
%{智慧观察稀有的法，不可思议的人都会守护他。}%

@{誰當受持此三昧？曾見無量諸世尊，}@
%{谁应该受持这个三昧呢？他曾经见过无数的世尊，}%
@{彼佛說法難稱量，皆當奉承修供養。}@
%{那些佛所说的话难以衡量，他都会恭敬地供养。}%

@{誰能受持此三昧？彼為世間作燈光，}@
%{谁能够受持这个三昧呢？他为世间作光明，}%
@{大悲如斯拔眾苦，所有世尊悉供養。}@
%{大悲如同这样拔除众生的痛苦，所有世尊都会供养他。}%

@{誰能受持此三昧？未來無數諸聖尊，}@
%{谁能够受持这个三昧呢？未来无数的圣尊，}%
@{若有菩薩欲見者，清淨信心修供養。}@
%{如果有菩萨想要见他，都要以清净的信心供养他。}%

@{誰能受持此三昧？彼勝得利難思議，}@
%{谁能够受持这个三昧呢？他所获得的利益难以思议，}%
@{善能下生於人間，常得出家善求食。}@
%{他能够善于降生人间，常常出家修行，善于乞食。}%

@{誰能護持此三昧？彼受多福不思議，}@
%{谁能够守护这个三昧呢？他所获得的福报不可思议，}%
@{復能住持於將來，獲斯功德最後利。}@
%{而且能够住持这个三昧到未来，获得这个功德的最终利益。}%
@{大集經賢護分具五法品第十}@
%{大集经贤护分，具有五种法品，这是第十品。}%

@{爾時，賢護菩薩從坐而起，整理衣服，偏袒右肩，右膝著地，恭敬合掌而白佛言：世尊！唯願世尊及比丘僧明日食時臨顧我家受我供養，憐愍我等諸眾生故。世尊默然受賢護請。}@
%{这时，贤护菩萨从座位上站起来，整理了一下衣服，露出右肩，右膝跪地，恭敬地合掌对佛说：“世尊！我恳请您和比丘僧明天吃饭的时候，光临我家接受我的供养，怜悯我们这些众生。 ”  世尊默然接受了贤护的邀请。}%

@{時彼賢護知佛受已，頂禮尊足，右繞三匝於是辭還，遂復詣彼摩訶波闍波提比丘尼所。到已，頂禮波闍波提比丘尼足而即白言：願阿梨耶及諸尼眾憐愍我故，受我明朝所設微供。}@
%{贤护知道佛已经接受了，就顶礼佛的双足，绕佛三圈，然后告辞回家，又去拜访摩诃波闍波提比丘尼。到了那里，他顶礼波闍波提比丘尼的双足，然后说：“愿您和所有的尼众，怜悯我，接受我明天准备的微薄供养。”}%

@{爾時，摩訶波闍波提比丘尼默然受請。賢護知已，頂禮辭還。}@
%{摩诃波闍波提比丘尼默然接受了邀请。贤护知道后，顶礼告辞回家。}%

@{時彼賢護復詣寶德離車子所語寶德言：寶德！汝來，汝之所有親戚、眷屬、朋友、知識及此會中優婆塞眾，乃至一切王舍大城及以自餘城邑聚落諸新來者，為我請曰，受我明朝所設飯食。}@
%{贤护又去拜访宝德离车童子，对他说：“宝德！你过来，你所有的亲戚、眷属、朋友、知识，以及这个会场中的优婆塞，乃至整个王舍大城，以及其他城邑聚落中新来的人，都请他们来，接受我明天准备的饭食。”}%

@{爾時，寶德離車童子受賢護言，即告會中諸優婆塞、親戚、眷屬等曰：仁輩當知，彼賢護菩薩令我告汝：明日食時受我微供。}@
%{宝德离车童子接受了贤护的吩咐，就对会场中的优婆塞、亲戚、眷属等说：“诸位应该知道，贤护菩萨让我告诉你们：明天吃饭的时候，接受我微薄的供养。”}%

@{爾時，賢護菩薩、寶德離車子，及善商主長者伽訶岌多居士子、那羅達多摩納、水天長者，并及一切諸餘眷屬、朋友、知識等，頂禮佛足已，還彼賢護菩薩舍宅。}@
%{这时，贤护菩萨、宝德离车童子，以及善商主长者伽诃岌多居士子、那罗达多摩纳、水天长者，以及所有其他的眷属、朋友、知识等，都顶礼佛的双足，然后回到贤护菩萨的住处。}%

@{到已，佐彼賢護經營，即於其夜約勅家人辦具諸種精妙上饍——所謂世間凡可食噉、色香美味百物備有——乃至外國遠來貧窮乞丐亦為辦具種種精膳而供給之，與諸大眾一等無異。}@
%{到了之后，他们帮助贤护筹备，就在当晚吩咐家人准备各种精美的食物——世间凡是能吃的、色香味俱全的各种食物都准备齐全——甚至外国远道而来的贫穷乞丐，也为他们准备各种精美的膳食，供应给他们，与其他大众一样，没有区别。}%

@{所以者何？凡諸菩薩心無憎愛、不敢輕他，於諸眾生皆平等故。}@
%{为什么呢？因为所有的菩萨，心中没有憎恨和喜爱，不敢轻视他人，对所有众生都平等看待。}%

@{爾時，娑婆世界主大梵天王，乃至忉利天王釋提桓因，四天大王提頭賴吒等，及彼善德天子與諸眷屬，咸為人身贊助其事，欲令賢護菩提果報速成就故。}@
%{这时，娑婆世界的主人大梵天王，乃至忉利天王释提桓因，四天王提头赖吒等，以及那些有德行的天子，带着他们的眷属，都以人身来帮助贤护做事，想要让贤护的菩提果报快速成就。}%

@{爾時，賢護與諸眷屬、善友、知識等，掃灑其家乃至王舍大城街巷、道路，處處皆悉懸妙幡蓋、廣設種種諸莊嚴具而莊飾之，又以諸種微妙華香布散其地，復燒世間第一名香而為供養。}@
%{这时，贤护和他的眷属、善友、知识等，清扫了他的家，乃至王舍大城的街道、道路，到处都悬挂着精美的幡盖，广设各种庄严之物来装饰，又用各种微妙的花香散布在地上，还焚烧世间第一名香来供养。}%

@{時彼賢護如是莊嚴王舍大城及妙食已，於明旦時與諸眷屬詣世尊所，頭面禮敬而啟白言：世尊！我事已辦，願知此時。}@
%{贤护这样装饰了王舍大城，并准备好了精美的食物，第二天早上，他就带着眷属去拜见世尊，顶礼世尊的双足，然后说：“世尊！我已经把事情办妥了，请您告诉我，现在是什么时候。”}%

@{爾時，世尊於晨朝時——為賢護故——著衣持鉢，與彼無量比丘、比丘尼、優婆塞、優婆夷、天人大眾左右圍遶，向彼賢護菩薩舍宅。}@
%{这时，世尊在早晨的时候——为了贤护——穿好衣服，拿着钵，带着无数的比丘、比丘尼、优婆塞、优婆夷、天人大众，左右环绕着，前往贤护菩萨的住处。}%

@{於是，賢護發如斯念：我家隘小，不受多眾。自非世尊威靈加護，令宅寬廣、盡為琉璃，令諸城內一切人民莫不明見，亦令今此天人大眾隨意受用無所乏少，不亦快乎？}@
%{于是，贤护心想：我家狭小，容不下这么多人。除非世尊的威灵加护，让我的住处宽敞，全部变成琉璃，让城里所有的人都能清楚地看见，也让现在的天人大众能够随意享用，没有缺少，那不是很好吗？}%

@{爾時，世尊知彼賢護心所念已，即以神力令其家宅嚴麗寬廣、所有眾具變成琉璃，亦令城內一切人民皆得覩見分明顯了，足令大眾隨意用之。}@
%{这时，世尊知道贤护心中所想，就用神力，让他的住处变得庄严宽敞，所有器具都变成了琉璃，也让城里所有的人都能看到，清清楚楚，足够让大众随意使用。}%

@{爾時，世尊入賢護宅，隨其床座安詳而坐，亦令一切諸比丘、比丘尼、優婆塞、優婆夷、人天大眾隨其部類次第而坐。}@
%{这时，世尊进入贤护的住处，按照他的床座，安详地坐下，也让所有的比丘、比丘尼、优婆塞、优婆夷、人天大众，按照他们的类别，依次坐下。}%

@{時彼賢護及寶德離車子、善商主優婆塞伽訶岌多長者子、那羅達多長者子，既見世尊與彼四部天人大眾皆安坐已，於是賢护躬以自手持最妙食奉上世尊；世尊受已，然後授與諸四部眾及與一切天人大眾種種上妙香美味食，咸令自恣，悉皆豐滿。}@
%{这时，贤护，以及宝德离车童子、善商主优婆塞伽诃岌多长者子、那罗达多长者子，看到世尊和四部天人大众都安然坐下后，贤护就亲自用自己的手，捧着最精美的食物，献给世尊；世尊接受了，然后分给四部大众，以及所有天人大众，各种上妙的香美味食，让他们随意享用，都吃得饱饱的。}%

@{如是，一切飯食斯畢，澡手、漱口，乃至洗滌鉢器、持舉皆竟，賢護於是別置小座，在世尊前頭面頂禮，然後退坐一心瞻仰。}@
%{就这样，所有饭食都吃完了，洗了手，漱了口，乃至洗涤钵器，搬运都完成了，贤护就另外放置了一个小座位，在世尊面前，顶礼世尊的双足，然后退坐，专心瞻仰。}%

@{爾時，世尊即為賢護菩薩及寶德離車子、善商主優婆塞伽訶岌多長者子、那羅達多摩納等，乃至四部天人大眾等，如應說法令其解知、開導慰喻令其歡喜，然後與諸比丘、比丘尼、天人大眾歸還本所。}@
%{这时，世尊就为贤护菩萨，以及宝德离车童子、善商主优婆塞伽诃岌多长者子、那罗达多摩纳等，乃至四部天人大众等，如法说法，让他们明白，开导安慰他们，让他们欢喜，然后带着比丘、比丘尼、天人大众，回到各自的地方。}%
@{時彼賢護菩薩後食畢已，將諸眷屬、善友、知識及百千眾左右圍繞，至世尊所恭敬禮拜，退坐一面，胡跪合掌而白佛言：世尊！菩薩摩訶薩具足幾法當能證此現前三昧？}@
%{贤护菩萨吃完饭后，带着家人、朋友、老师以及上千人左右围着他，来到佛陀面前恭敬地拜礼，退到一边，跪下合掌对佛陀说：世尊！菩萨摩诃萨要具备哪些法才能证得现在三昧呢？}%

@{佛言：賢護！菩薩若能成就五法則便得此現前三昧。何等為五？所謂：一者、具甚深忍，滅除至盡；二者、實無所盡、無有盡處；三者、本無有亂，滅除諸亂；四者、本無有垢，滅除諸垢；五者、本無有塵，斷離諸塵。賢護！是為菩薩摩訶薩具足成就無生忍故而能得此現前三昧。}@
%{佛陀说：贤护！菩萨如果能成就五法就能证得现在三昧。这五法是什么呢？就是：一、具有甚深忍，彻底消除；二、真实没有尽头，没有尽头之处；三、本来就没有混乱，消除一切混乱；四、本来就没有污垢，消除一切污垢；五、本来就没有尘埃，断除一切尘埃。贤护！这就是菩萨摩诃萨具足成就无生忍，所以才能证得现在三昧。}%

@{復次，賢護！菩薩摩訶薩復有五法能得三昧：一者、深厭諸有，不受諸行；二者、一切生處念菩提心；三者、所生常見諸佛、世尊；四者、終不躭著陰界諸入；五者、終不愛著受欲樂事。賢護！是為菩薩摩訶薩具足五法成就三昧。}@
%{另外，贤护！菩萨摩诃萨还有五法能证得三昧：一、深深厌恶一切有，不接受一切行为；二、在一切生处都念菩提心；三、所生之处都能见到诸佛、世尊；四、最终不执着于阴界诸入；五、最终不贪恋享受欲乐之事。贤护！这就是菩萨摩诃萨具足五法成就三昧。}%

@{復次，賢護！菩薩摩訶薩復有五法能得三昧：一者、常當思念無邊際心；二者、常能善入禪定思惟；三者、分別思惟一切諸法；四者、於諸眾生無有諍心；五者、常以四攝攝受眾生，所謂布施、愛語、利行、同事。賢護！是為菩薩摩訶薩具足五法成就三昧。}@
%{另外，贤护！菩萨摩诃萨还有五法能证得三昧：一、经常思念无边际心；二、经常能够善入禅定思惟；三、分别思惟一切诸法；四、对一切众生没有争心；五、经常用四摄摄受众生，就是布施、爱语、利行、同事。贤护！这就是菩萨摩诃萨具足五法成就三昧。}%

@{復次，賢護！菩薩摩訶薩復有五法能得三昧：一者、於諸眾生所常行慈心；二者、於一切時念修聖行；三者、常行忍辱，見破戒者恒生敬心；四者、於自和上阿闍梨所不說己能；五者、於一切處不敢輕他。賢護！是為菩薩摩訶薩具足五法則能證是現前三昧。}@
%{另外，贤护！菩萨摩诃萨还有五法能证得三昧：一、对一切众生经常行慈心；二、在一切时候都念修圣行；三、经常行忍辱，见到破戒者恒生敬心；四、不向自己的和上阿阇梨说自己能；五、在一切地方都不敢轻视他人。贤护！这就是菩萨摩诃萨具足五法就能证得现在三昧。}%

@{復次，賢護！菩薩摩訶薩復有五法能得三昧：一者、常依聖教，如說修行；二者、清淨意業，滅身、口惡；三者、清淨戒行，斷除諸見；四者、常求多聞，深信諸善；五者、常念如來、應、等正覺。賢護！是為菩薩摩訶薩具足五法則能獲得現前三昧。}@
%{另外，贤护！菩萨摩诃萨还有五法能证得三昧：一、经常依圣教，如说修行；二、清净意业，灭除身、口恶；三、清净戒行，断除一切见；四、经常求多闻，深信一切善；五、经常念如来、应、等正觉。贤护！这就是菩萨摩诃萨具足五法就能获得现在三昧。}%

@{復次，賢護！菩薩摩訶薩復有五法能得三昧：一者、常行大施，能為施主，不起慳貪，心無嫉妬，弘廣心施，純直無諂。於諸沙門及婆羅門、貧窮、孤獨、一切乞人無所愛惜、無有勝上可重之物而不施者——所謂一切微妙飲食、名衣上服、第一房舍、諸種敷具、燈燭、花香，凡所受用皆悉捨之。雖常行施而不求報，憐愍一切無疑惑心，既施之後終無變悔。二者、常為施主而行法施，所謂常為眾生說如斯法，所謂第一、最上、最勝、最妙、最精。修行如是大法施時，能出一切無礙辯才，文義次第相續不斷。如來所說甚深法中皆能安住、成就深忍。或時被他誹謗、罵辱、捶擊、鞭打，終無瞋恨、穢濁毒心，亦無驚懼、種種苦惱，而心無畏、常懷歡喜。三者、若聞他說此三昧時，至心聽受、書寫、讀誦、思惟其義、廣為他人分別演說，令是妙法久住世間，終無祕藏使法疾滅。四者、常無嫉妬、遠離諸惱，棄捨蓋纏、斷除塵垢，不自稱譽、亦不毀他。五者、於諸佛所常重信心、於諸師長常行敬畏、於知識處常生慚愧、於諸幼稚常懷慈憐、乃至受他小恩尚思厚報，何況人有重德而敢輒忘？常住實言，未曾妄語。賢護！是為菩薩摩訶薩具足五法則能獲得如是三昧。}@
%{另外，贤护！菩萨摩诃萨还有五法能证得三昧：一、经常行大施，能做施主，不起吝啬贪心，心无嫉妒，弘扬广阔的心施，纯粹正直，没有谄媚。对沙门和婆罗门、贫穷、孤独、一切乞丐，不爱惜，没有比这更重要的东西而不施——就是一切微妙的饮食、名贵的衣服、最好的房屋、各种铺具、灯烛、花香，凡是所受用的一切都全部舍弃。虽然经常行施，但不求回报，怜悯一切，没有疑惑心，施舍之后最终没有后悔。二、经常做施主，行法施，就是经常为众生说如斯法，就是第一、最上、最胜、最妙、最精。修行如此大法施的时候，能说出一切无碍辩才，文义次第相续不断。如来所说甚深法中，都能安住，成就深忍。有时被别人诽谤、辱骂、捶打、鞭打，最终没有瞋恨、污秽毒心，也没有惊惧、种种苦恼，而心无畏、常怀欢喜。三、如果听到别人说这个三昧的时候，至心听受、书写、读诵、思惟其义、广为他人分别演说，使这个妙法久住世间，最终没有秘密藏起来，使法迅速灭亡。四、经常没有嫉妒，远离一切烦恼，舍弃盖缠，断除尘埃，不自我称赞，也不毁谤他人。五、对诸佛经常存重信心，对诸师长经常行敬畏，对知识处经常生惭愧，对诸幼稚经常怀慈怜，乃至受他人小恩尚思厚报，何况人有重德而敢轻易忘记？常住实言，从未妄语。贤护！这就是菩萨摩诃萨具足五法就能获得如是三昧。}%

@{爾時，世尊為重明此義，以偈頌曰：}@
%{当时，世尊为了更加明白地阐明这个道理，用偈颂说：}%

@{若於深法心欲樂，厭離一切諸後有，}@
%{如果对深法心中想要快乐，厌离一切诸后有，}%

@{智者不願一切生，若能如是得三昧。}@
%{智者不愿一切生，如果能这样证得三昧。}%

@{不用一切諸外論。乃至語言不聽受，}@
%{不用一切诸外论，甚至语言也不听受，}%

@{永斷世間諸五欲，若能如是證三昧。}@
%{永远断除世间诸五欲，如果能这样证得三昧。}%

@{清淨持戒住梵行，所生不念諸女人，}@
%{清净持戒住梵行，所生之处不念诸女人，}%

@{深厭五欲真佛子，若能如是證三昧。}@
%{深深厌恶五欲，才是真正的佛子，如果能这样证得三昧。}%

@{常行大施不求報，亦無住著悔恨心，}@
%{经常行大施不求回报，也没有执着后悔心，}%

@{一捨已後不重緣，唯當攝念思諸佛；}@
%{一旦舍弃之后不再执着缘，只应该摄心念想诸佛；}%

@{憐愍眾生行施時，決定除疑無變退，}@
%{怜悯众生行施的时候，决定消除疑惑，没有退转，}%

@{安住調柔而修施，若能如是得三昧。}@
%{安住调柔而修行施，如果能这样证得三昧。}%

@{若於財施為大主，無有憍慢、嫉妬心，}@
%{如果在财施方面是主，没有傲慢、嫉妒心，}%

@{行一切施常踊躍，若能如是得三昧。}@
%{行一切施都经常踊跃，如果能这样证得三昧。}%

@{又於法施為上首，善解微妙修多羅，}@
%{又在法施方面是上首，善解微妙的修多罗，}%

@{能知甚深寂滅法，若能如是得三昧。}@
%{能知道甚深寂灭法，如果能这样证得三昧。}%

@{安住甚深諸法中，善能堪忍無嫉妬，}@
%{安住在甚深诸法中，善能堪忍，没有嫉妒，}%

@{雖被撾罵無惱恨，若能如是得三昧。}@
%{虽然被殴打辱骂，没有恼恨，如果能这样证得三昧。}%

@{或時聞說此經典，書寫、讀誦、巧廣宣，}@
%{有时听到说这部经典，书写、读诵、巧妙地广为宣扬，}%

@{唯為法住利世間，若能如是得三昧。}@
%{只为了法住世间利益世间，如果能这样证得三昧。}%

@{於諸法中不祕悋，不求利養及名聞，}@
%{在诸法中不秘密藏起来，不求利养和名闻，}%

@{但為紹隆諸佛種，若能如是證三昧。}@
%{只为了绍隆诸佛种，如果能这样证得三昧。}%

@{遠離睡眠與衰惱，除斷嫉妬及蓋纏，}@
%{远离睡眠和衰恼，除断嫉妒和盖缠，}%

@{不自稱讚輕毀他，能滅我相得三昧。}@
%{不自我称赞，轻毁他人，能灭我相，证得三昧。}%

@{正信諸佛及法、僧，常行誠心無欺誑，}@
%{正信诸佛、法、僧，经常行诚心，没有欺骗，}%

@{不忘一切諸恩報，彼證三昧無艱難；}@
%{不忘一切诸恩报，他证得三昧没有困难；}%

@{若能真說無妄言，凡有所行亦不失，}@
%{如果能真实地说，没有妄言，凡是所行也不失，}%

@{所作雖微獲報廣，彼於證法無障礙。}@
%{所作虽然微小，获得的回报却很广，他证得法没有障碍。}%

@{若人有能具斯法，清淨持戒護有恩，}@
%{如果有人能具足这些法，清净持戒，护持恩德，}%

@{彼得菩提尚不難，何況甚深微妙定？}@
%{他证得菩提尚不难，何况甚深微妙的定呢？}%
@{大集經賢護分授記品第十一}@
%{大集经贤护分授记品第十一}%

@{爾時，世尊告賢護菩薩言：賢護！我念往昔過於無量阿僧祇、復過無量阿僧祇劫，初於然燈佛、世尊所聞此三昧；聞已，即證如斯三昧，見諸如來常現在前；從是已來經於無量阿僧祇諸世尊所，皆受是經、修行供養。彼佛、世尊授我記曰：摩納！汝於來世當得作佛，號釋迦牟尼如來、應供、等正覺、明行足、善逝、世間解、無上士、調御丈夫、天人師、佛、世尊。}@
%{当时，世尊对贤护菩萨说：贤护！我记得往昔过了无数阿僧祇劫，又过了无数阿僧祇劫，最初在燃灯佛世尊那里听到这个三昧；听到后，就证得这个三昧，看到诸如来常现在前；从那时起，经过了无数阿僧祇诸世尊那里，都接受了这部经，修行供养。彼佛世尊授记我说：摩纳！你将来世将得作佛，号释迦牟尼如来、应供、等正觉、明行足、善逝、世间解、无上士、调御丈夫、天人师、佛、世尊。}%

@{賢護！汝輩亦當專精、一心思惟、修習如斯聖法——非是凡夫所見境界——甚深寂靜眾相滅處；如是學已，未來自然成就阿耨多羅三藐三菩提，無有艱難，如我不異。汝等當知，若有安住是三昧者，自然當得近大菩提。}@
%{贤护！你们也应该专精，一心思惟，修习如此圣法——这不是凡夫所能见到的境界——甚深寂静众相灭处；如此学习了，未来自然成就阿耨多罗三藐三菩提，没有艰难，如同我不二。你们应该知道，如果有人安住于这个三昧，自然就能接近大菩提。}%

@{爾時，世尊為重明此義，以偈頌曰：}@
%{当时，世尊为了重明此义，以偈颂说：}%

@{我昔遇彼然燈佛，見已即得三摩提，}@
%{我昔遇彼燃灯佛，见到后就得到三摩提，}%

@{從是常覩諸如來，具足功德大名稱。}@
%{从那时起，常睹诸如来，具足功德大名称。}%

@{汝但多集諸功德，一心專念即得成，}@
%{汝但多集诸功德，一心专念就能成就，}%

@{若人能行此法中，當得無上菩提道。}@
%{如果有人能行此法中，就能获得无上菩提道。}%

@{大集經賢護分甚深品第十二}@
%{大集经贤护分甚深品第十二}%

@{爾時，賢護菩薩復白佛言：世尊！云何思惟如是三昧？}@
%{当时，贤护菩萨又白佛言：世尊！如何思惟如此三昧？}%

@{佛言：賢護！若有善男子、善女人念欲思惟此三昧者，觀彼色時不應取著、於彼聲中不應取著、於彼香中不應取著、於彼味中不應取著、於彼觸中不應取著、於諸法中不應取著、於諸生中不應取著、於一切處不應取著，於是法中當起真實大慈行也。是中何等名為三昧？所謂於一切法中如法行故。}@
%{佛言：贤护！如果有善男子、善女人想要思惟这个三昧，观察彼色时不应取着，在彼声中不应取着，在彼香中不应取着，在彼味中不应取着，在彼触中不应取着，在诸法中不应取着，在诸生中不应取着，在一切处不应取着，在这个法中应该发起真实的大慈行。这里什么叫做三昧？所谓在一切法中如法行故。}%

@{若諸菩薩觀念處時當應如是：觀察身行終不分別見身行處、觀察受行亦不分別見受行處、觀察心行亦不分別見心行處、觀察法行亦不分別見法行處，菩薩當應如是觀察思惟三昧。何以故？賢護！彼菩薩觀身行時，於身不起思惟分別；觀受行時，於受不起思惟分別；觀心行時，於心不起思惟分別；觀法行時，於法不起思惟分別故。所以者何？一切法不可得故。如是，諸法既不可得，云何當有分別思惟？賢護！是故，一切法無有分別；無分別者，無有思惟；無思惟者，當知彼中無法可見。賢護！無可見故便為無礙，一切法中無障礙故，即是菩薩現前三昧。菩薩成就是三昧故，即得覩見無量無數過阿僧祇諸佛、世尊，并所宣說皆悉聽聞，聞彼法已咸能受持彼諸如來、應、等正覺所有一切無礙解脫、解脫知見，亦即能得彼無礙智。}@
%{如果诸菩萨观察念处时应该如此：观察身行终究不分别见身行处，观察受行也不分别见受行处，观察心行也不分别见心行处，观察法行也不分别见法行处，菩萨应该如此观察思惟三昧。为什么呢？贤护！彼菩萨观察身行时，于身不起思惟分别；观察受行时，于受不起思惟分别；观察心行时，于心不起思惟分别；观察法行时，于法不起思惟分别，因为一切法不可得。如此，诸法既然不可得，怎么会有分别思惟？贤护！所以，一切法无有分别；无分别者，无有思惟；无思惟者，应该知道其中无法可见。贤护！无法可见就成为无碍，一切法中无障碍，这就是菩萨现前三昧。菩萨成就了这个三昧，就能看到无数过阿僧祇诸佛世尊，以及所宣说的都悉听闻，听到彼法后都能受持彼诸如来、应、等正觉所有的一切无碍解脱、解脱知见，也就能得到彼无碍智。}%

@{復次，賢護！菩薩觀察四念處時，無法可見、無聲可聞；無見聞故，則無有法可得分別、亦無有法可得思惟，而亦復非瞽、盲、聾類，但是諸法無可見故。是故，觀時不生住著而見諸道；思惟道故，即於諸法無有疑網；無疑網故，見佛、如來；見如來故，永離迷謬；無迷謬故，知一切法終無可見。何以故？菩薩若有如斯見者，則取彼見；取彼見故，則取法相；取法相故，則取事業；取事業故，則見眾生；見眾生故，則見壽命；見壽命故，則見富伽羅；見富伽羅故，則見諸陰；見諸陰故，則見諸入；見諸入故，則見諸界；見諸界故，則見諸相；見諸相故，則見諸物；見諸物故，則見彼因；見彼因故，則復見緣；以見緣故，則便求取；以求取故，則有有生。何以故？賢護！一切諸法終不可取。無可取故，菩薩於彼一切諸法不思、不念、不見、不聞。}@
%{再次，贤护！菩萨观察四念处时，无法可见、无声可闻；无见闻故，就没有法可得分别、也没有法可得思惟，而且也并非瞽、盲、聋类，只是诸法无法可见。所以，观察时不生住着而见诸道；思惟道故，就于诸法无有疑网；无疑网故，见佛如来；见如来故，永远离开迷谬；无迷谬故，知道一切法终究无法可见。为什么呢？菩萨如果有如此见者，就取彼见；取彼见故，就取法相；取法相故，就取事业；取事业故，就见众生；见众生故，就见寿命；见寿命故，就见富伽罗；见富伽罗故，就见诸阴；见诸阴故，就见诸入；见诸入故，就见诸界；见诸界故，就见诸相；见诸相故，就见诸物；见诸物故，就见彼因；见彼因故，就又见缘；以见缘故，就便求取；以求取故，就有有生。为什么呢？贤护！一切诸法终究不可取。不可取故，菩萨于彼一切诸法不思、不念、不见、不闻。}%
@{賢護！終不如諸外道、若外道弟子，取著富伽羅及以我見也。賢護！菩薩終不作如是見。云何見？菩薩見者，如如來見，終不退轉；菩薩見如辟支佛見、如阿羅漢見，菩薩當應作如斯見。如斯見故，不憶、不念、不見、不聞；以不憶念及見聞故，滅諸妄想，即得思惟如斯三昧也。}@
%{贤护！你最终比不上那些外道，就像外道弟子一样，执着于财富和名利，还固执己见。贤护！菩萨绝不会这样看待事物。菩萨应该怎样看待事物呢？菩萨的见解，就像如来佛的见解，永远不会退转；菩萨的见解，就像辟支佛的见解，就像阿罗汉的见解，菩萨应该这样看待事物。由于这样看待事物，就不会去回忆、去思考、去观察、去听闻；因为不去回忆、思考、观察、听闻，就能消除妄想，就能获得思惟如斯三昧。}%

@{復次，賢護！譬如虛空，本無形色，不可觀見，無有障礙、無所依止、無有住處，清淨無染亦無垢濁；諸菩薩輩見一切法亦復如是，所謂於彼有為、無為一切法中，無有處障礙，乃至亦無處所，以眼清淨無障礙故，一切諸法自然現前。彼諸菩薩如是念時即見諸佛，其所莊嚴狀如金輦具足威儀、如百千光炎赫斯照、如秋滿月眾星圍繞、如轉輪王軍眾熾盛、如天帝釋四輔中尊、如大梵王處彼天座、如師子王威伏眾獸、如鮮白鵠處空而飛、如須彌山王安住大海、如大雪山出諸良藥、如鐵圍山攝持猛風、如彼水界住持大地、如大風輪淨虛空界、如須彌頂壯麗天宮。如是，賢護！彼諸如來、應、等正覺以智德光照明一切三千大千諸佛世界，其事若此。}@
%{再说，贤护！就像虚空一样，本来就没有形状和颜色，无法观测，没有任何障碍、没有任何依托、没有任何停留的地方，清净无染，也无垢浊；诸位菩萨看待一切法也是如此，所谓在有为法、无为法中，没有任何障碍，甚至没有任何地方，因为眼睛清净无障碍，所以一切诸法自然显现。那些菩萨这样思考的时候，就看到了诸佛，他们所装饰的景象，就像金辇，威仪具足，就像千百光炎照耀，就像秋天的满月，群星围绕，就像转轮王的军队，威势强大，就像天帝释，居于四辅之中，就像大梵王，坐在天座之上，就像狮子王，威慑群兽，就像洁白的鸿鹄，在空中飞翔，就像须弥山王，安住在大海之中，就像大雪山，产出良药，就像铁围山，阻挡猛风，就像水界，支撑大地，就像大风轮，清净虚空界，就像须弥山顶，壮丽的天宫。这样，贤护！那些如来、应、等正觉，以智慧的光明照亮一切三千大千诸佛世界，事情就是这样。}%

@{賢護！彼諸菩薩於正觀中復如斯念：而諸如來有所宣說，我昔聽聞；聞已，讀誦、受持、修行。如是念已從三昧起，如彼定中所聞諸法，思惟其義、為他宣說。}@
%{贤护！那些菩萨在正观中，又这样思考：而那些如来有所宣说，我以前听闻；听闻后，就诵读、受持、修行。这样思考后，从三昧中醒来，就像在定中所听闻的诸法，思惟其意义，为他人宣说。}%

@{賢護當知，是三昧王為諸菩薩作斯利益，能與如是諸功德聚，所謂世間、出世間一切諸法也。賢護！是故，若彼善男子、善女人隨欲求證無上菩提，當應聽聞如是三昧；聞已，書寫、讀誦、受持、修習思惟、廣為他說，令是妙法流布世間。}@
%{贤护！你应该知道，这个三昧王，为诸位菩萨带来这样的利益，能够获得这样多的功德，所谓世间法、出世间法，一切诸法。贤护！所以，如果那些善男子、善女人，想要证得无上菩提，就应该听闻这样的三昧；听闻后，就书写、诵读、受持、修习思惟，广为他人宣说，让这个妙法流布世间。}%

@{爾時，世尊為重明此義，以偈頌曰：}@
%{当时，世尊为了更加明白地阐述这个道理，用偈颂说：}%

@{諸佛清淨離塵垢，功德深廣無所依，}@
%{诸佛清净，远离尘垢，功德深广，无所依托，}%

@{鍾皷鏗鏘眾妙音，萬種咸備修供養。}@
%{钟鼓铿锵，各种妙音，万种供养，皆已备齐。}%

@{布散諸種超世香、精異花鬘上寶蓋、}@
%{散布各种超凡的香气，精美的异花鬘，高贵的宝盖，}%

@{然燈供養眾塔廟，所為求此三摩提。}@
%{点燃灯火，供养众塔庙，是为了求得这个三摩提。}%

@{佛法甚深難可見，開示世諦令人知，}@
%{佛法甚深，难以见闻，开示世谛，让人明白，}%

@{彼如自性初不遷，汝當隨順智無礙。}@
%{那就像本性，最初不迁，你应该顺应智慧，无碍无阻。}%

@{猶日、月天初出時，帝釋佐天三十二，}@
%{就像太阳、月亮，初次升起的时候，帝释天辅佐三十两位天众，}%

@{眾具莊嚴實周普，求彼三昧亦復然。}@
%{各种装饰，真实周遍，求得那个三昧，也是如此。}%

@{譬如梵天處梵眾，威儀寂靜功德圓，}@
%{就像梵天，居于梵众之中，威仪寂静，功德圆满，}%

@{勇猛精進不可稱，彼求三昧亦如是。}@
%{勇猛精进，不可称量，他求得三昧，也是如此。}%

@{又如醫王處世間，給施病者眾妙藥，}@
%{又像医王，居于世间，给予病人各种妙药，}%

@{隨順諸佛清淨心，初未曾離本空性。}@
%{顺应诸佛清净的心，最初从未离开本来的空性。}%

@{譬如雪山、諸山王，煒燁同於轉輪帝，}@
%{就像雪山，诸山之王，光辉灿烂，如同转轮王，}%

@{亦如寶輦妙莊嚴，彼見諸佛眾相滿；}@
%{也像宝辇，妙不可言，装饰精良，他看到诸佛，各种相貌都充满；}%

@{又猶鵠王絕明白，處空自在無礙遊，}@
%{又像鸿鹄王，洁白无瑕，在空中自由自在，无碍地游动，}%

@{如是諸佛金色身，世尊真子如斯念。}@
%{就像那些诸佛，金色的身躯，世尊的真子，这样思考。}%

@{無垢三昧淨智燈，能破大冥諸黑闇，}@
%{无垢三昧，清净智慧之灯，能够破除大黑暗，诸种黑暗，}%

@{彼除一切眾物想，念諸佛智無礙光。}@
%{他消除一切众生之念，念着诸佛智慧，无碍的光明。}%

@{諸垢消滅無瞋毒，無明清淨妙智人，}@
%{诸种污垢，消散灭尽，没有瞋恨毒，无明清净，妙智之人，}%

@{若能觀是無自他，彼終無有諸色相。}@
%{如果能够观察到，没有自他，他最终就不会有各种色相。}%

@{無疑惑中淨智生，悉能斷斯諸有見，}@
%{没有疑惑，清净智慧诞生，能够断除一切有见，}%

@{亦已滅亡陰界想，聞法除惱得清涼。}@
%{也已经灭亡了阴界之念，听到佛法，消除烦恼，获得清凉。}%

@{比丘當知諸佛子，及以清淨比丘尼，}@
%{比丘应该知道，诸佛子，以及清净的比丘尼，}%

@{彼優婆塞、優婆夷，若能念此得三昧。}@
%{那些优婆塞、优婆夷，如果能够这样思考，就能获得三昧。}%

@{賢護菩薩所問經卷第四}@
%{贤护菩萨所问经卷第四}%
