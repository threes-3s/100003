@{大薩遮尼乾子所說經卷第十}@
%{大萨遮尼乾子所说经卷第十}%

@{元魏天竺三藏菩提留支譯}@
%{元魏天竺三藏菩提留支译}%

@{說法品第十之二}@
%{说法品第十之二}%

@{爾時慧命大目揵連白佛言：世尊！此薩遮尼乾子現此外道相，教化幾所眾生發阿耨多羅三藐三菩提心？}@
%{这时候慧命大目犍连对佛说：世尊！这个萨遮尼乾子现在显现出外道的相貌，教化多少众生发阿耨多罗三藐三菩提心呢？}%

@{佛告目連：目連！汝今問我此事，天人聞說，皆悉迷沒，除諸菩薩摩訶薩眾。目連！我今說其少分，令眾生入。薩遮善男子以種種形、種種色、種種威儀教化眾生，發阿耨多羅三藐三菩提心。目連！如須彌山微塵數等眾生住外道法中，薩遮善男子行外道法，教化令發阿耨多羅三藐三菩提心。四天下微塵數等眾生住遮羅伽外道法中，薩遮善男子行遮羅伽法，教化令發阿耨多羅三藐三菩提心。八萬四千恒河沙等眾生住波利婆闍外道法中，薩遮善男子行波利婆闍外道法，教化令發阿耨多羅三藐三菩提心。十恒河沙等眾生樂聲聞行，薩遮善男子現聲聞行，教化令住聲聞菩提，後發阿耨多羅三藐三菩提心。過是聲聞數等身，現行辟支佛形，教化令發阿耨多羅三藐三菩提心。無數眾生，薩遮善男子行菩薩道，教化令發阿耨多羅三藐三菩提心。應見帝釋身而受化者，即現帝釋身教化眾生；應見梵王身而受化者，即現梵王身教化眾生；應見轉輪王身而受化者，即現轉輪王身教化眾生；應見四天王身而受化者，即現四天王身教化眾生；應見緊那羅身而受化者，即現緊那羅身教化眾生；應見阿修羅身而受化者，即現阿修羅身教化眾生；應見迦樓羅身而受化者，即現迦樓羅身教化眾生；應見摩睺羅伽身而受化者，即現摩睺羅伽身教化眾生；應見人身而受化者，即現人身教化眾生；應見女身而受化者，即現女身教化眾生；應見童男、童女身而受化者，即現童男、童女身教化眾生；應見地天身而受化者，即現地天身教化眾生；應見同生天身而受化者，即現同生天身教化眾生；應見聖人身而受化者，即現聖人身教化眾生；應見摩那婆身而受化者，即現摩那婆身教化眾生；應見比丘、比丘尼身而受化者，即現比丘、比丘尼身教化眾生；應見優婆塞、優婆夷身而受化者，即現優婆塞優婆夷身教化眾生。目連！薩遮善男子現如是等一切種種無量身相，教化如是無量眾生發阿耨多羅三藐三菩提心。}@
%{佛对目犍连说：目犍连！你现在问我这件事，天人听到都会迷惑不解，只有菩萨摩诃萨众能明白。目犍连！我现在只说一小部分，让众生明白。萨遮善男子以各种各样的形体、颜色、仪态教化众生，发阿耨多罗三藐三菩提心。目犍连！就像须弥山微尘数量一样的众生住在外道法中，萨遮善男子行外道法，教化他们发阿耨多罗三藐三菩提心。四天下微尘数量一样的众生住在遮罗伽外道法中，萨遮善男子行遮罗伽法，教化他们发阿耨多罗三藐三菩提心。八万四千恒河沙数量一样的众生住在波利婆闍外道法中，萨遮善男子行波利婆闍外道法，教化他们发阿耨多罗三藐三菩提心。十恒河沙数量一样的众生喜欢声闻行，萨遮善男子显现声闻行，教化他们住声闻菩提，后来发阿耨多罗三藐三菩提心。超过声闻数量一样的众生，显现辟支佛形，教化他们发阿耨多罗三藐三菩提心。无数众生，萨遮善男子行菩萨道，教化他们发阿耨多罗三藐三菩提心。应该见到帝释身而受教化的，就显现帝释身教化众生；应该见到梵王身而受教化的，就显现梵王身教化众生；应该见到转轮王身而受教化的，就显现转轮王身教化众生；应该见到四天王身而受教化的，就显现四天王身教化众生；应该见到紧那罗身而受教化的，就显现紧那罗身教化众生；应该见到阿修罗身而受教化的，就显现阿修罗身教化众生；应该见到迦楼罗身而受教化的，就显现迦楼罗身教化众生；应该见到摩睺罗伽身而受教化的，就显现摩睺罗伽身教化众生；应该见到人身而受教化的，就显现人身教化众生；应该见到女身而受教化的，就显现女身教化众生；应该见到童男、童女身而受教化的，就显现童男、童女身教化众生；应该见到地天身而受教化的，就显現地天身教化众生；应该见到同生天身而受教化的，就显现同生天身教化众生；应该见到圣人身而受教化的，就显现圣人身教化众生；应该见到摩那婆身而受教化的，就显现摩那婆身教化众生；应该见到比丘、比丘尼身而受教化的，就显现比丘、比丘尼身教化众生；应该见到优婆塞、优婆夷身而受教化的，就显现优婆塞优婆夷身教化众生。目犍连！萨遮善男子显现这样等等一切种种无量身相，教化这样无量众生发阿耨多罗三藐三菩提心。}%

@{目連白佛言：世尊！薩遮善男子供養幾所諸佛？}@
%{目犍连对佛说：世尊！萨遮善男子供养过多少佛呢？}%

@{佛告目連：目連！地界、水界、火界、風界、虛空分界等悉可量數，而薩遮善男子以種種身所供養佛，不可量數。}@
%{佛对目犍连说：目犍连！地界、水界、火界、风界、虚空分界等等都可以计算，而萨遮善男子以种种身所供养的佛，是不可计算的。}%

@{大薩遮尼乾子所說經授記品第十一}@
%{大萨遮尼乾子所说经授记品第十一}%

@{爾時大德摩訶迦葉告薩遮善男子言：善男子！汝已供養無量諸佛，具足成就無量無邊諸功德聚，何故不成阿耨多羅三藐三菩提？}@
%{这时候大德摩诃迦叶对萨遮善男子说：善男子！你已经供养了无量诸佛，具足成就了无量无边诸功德聚，为什么还不成阿耨多罗三藐三菩提呢？}%

@{薩遮答言：大德迦葉！我若有見，此是菩提、此是證者，我應得阿耨多羅三藐三菩提。}@
%{萨遮回答说：大德迦叶！如果我有见到，这就是菩提、这就是证得者，我应该得到阿耨多罗三藐三菩提。}%

@{迦葉言：薩遮善男子！無量無邊菩薩發阿耨多羅三藐三菩提心，可不已成阿耨多羅三藐三菩提，當成阿耨多羅三藐三菩提，現成阿耨多羅三藐三菩提也？}@
%{迦叶说：萨遮善男子！无量无边菩萨发阿耨多罗三藐三菩提心，难道不能成阿耨多罗三藐三菩提吗？难道会成阿耨多罗三藐三菩提吗？难道现在就成阿耨多罗三藐三菩提吗？}%

@{薩遮答言：大德迦葉！汝今所言無量無邊諸眾生等，成阿耨多羅三藐三菩提者，此是憍慢眾生之數。何以故？大德迦葉！於第一義中，菩提不可得，菩薩不可得。何以故？大德迦葉！言菩提者，名為無為，菩提者離一切數，菩提者非色法，菩提者不可見，菩提者非青、非黃、非赤、非白、非紅、非黑、非頗梨色，無色、無形、無相、無表，過一切相，無依離一切依，無物離一切物，無相離一切相，不可言，不可說，不可見、不可和合知、不可別異知，非闇、非明，無形、無相、無可觀，非言語、離言語，不可觸、不可知、不可聞，非音聲、非口道，無擁、無礙、無縛、無脫，非瞋、非癡，不可以一切事示現不可說。大德迦葉！菩提體如是相，彼不可以身證，不可以心知。何以故？大德迦葉！是身無知，如草木；是身無覺，如石壁；是身無識，如鏡像，是故不可以身得菩提。大德迦葉！心亦不可見、不可示，是故不以心得菩提。大德迦葉！眾生不可見，無眾生故，是故不得阿耨多羅三藐三菩提。大德迦葉！一切諸法若如是者，云何迦葉而作是言：汝已供養無量諸佛，滿足無量無邊功德，何故不成阿耨多羅三藐三菩提？}@
%{萨遮回答说：大德迦叶！你所说无量无边诸众生等等，成阿耨多罗三藐三菩提的，这只是憍慢众生的数量。为什么呢？大德迦叶！在第一义中，菩提不可得，菩萨不可得。为什么呢？大德迦叶！说菩提者，名为无为，菩提者离一切数量，菩提者非色法，菩提者不可见，菩提者非青、非黄、非赤、非白、非红、非黑、非颇梨色，无色、无形、无相、无表，超过一切相，无依离一切依，无物离一切物，无相离一切相，不可言，不可说，不可见、不可和合知、不可别异知，非闇、非明，无形、无相、无可观，非言语、离言语，不可触、不可知、不可闻，非音聲、非口道，无拥、无碍、无缚、无脱，非瞋、非癡，不可以一切事示现不可说。大德迦叶！菩提体如是相，它不可以身证，不可以心知。为什么呢？大德迦叶！这个身无知，如同草木；这个身无觉，如同石壁；这个身无识，如同镜像，所以不可以身得菩提。大德迦叶！心亦不可见、不可示，所以不以心得菩提。大德迦叶！众生不可见，无众生故，所以不得阿耨多罗三藐三菩提。大德迦叶！一切诸法如果这样的话，你怎么能说：你已经供养了无量诸佛，满足了无量无边功德，为什么还不成阿耨多罗三藐三菩提呢？}%
@{爾時會中諸菩薩摩訶薩、比丘、比丘尼、優婆塞、優婆夷、釋提桓因、四天王、梵天王等一切大眾作如是念：如來世尊！應除我等疑惑心故，隨我心信，應與薩遮善男子授阿耨多羅三藐三菩提記。於幾所時，當成阿耨多羅三藐三菩提？於何等劫、何等世界、何等國、何等姓、何等家、何等眷屬、云何出家、何等樹下成阿耨多羅三藐三菩提？成阿耨多羅三藐三菩提已，佛名何等，幾時住世，幾眾集會？}@
%{当时在场的菩萨摩诃萨、比丘、比丘尼、优婆塞、优婆夷、释提桓因、四天王、梵天王等所有大众都这样想：如来世尊！应该消除我们心中的疑惑，让我们相信，应该给萨遮善男子授予阿耨多罗三藐三菩提记。他将在什么时候成佛？在哪个劫、哪个世界、哪个国家、哪个姓氏、哪个家庭、哪个眷属、怎样出家、在哪个树下成佛？成佛之后，佛陀的名字叫什么？会在世间住多久？有多少众生集会呢？}%

@{爾時世尊知彼眾會諸菩薩摩訶薩、比丘、比丘尼、優婆塞、優婆夷、釋提桓因、四天王、梵天王等心之所念，諸覺觀已，告文殊師利法王子言：文殊師利！此薩遮善男子過此賢劫，復過無量無數劫已，當成阿耨多羅三藐三菩提。佛名實慧幢王，世界名善觀名稱，彼世界中無諸怨敵。文殊師利！彼善觀名稱世界，莊嚴希有、殊特、極妙、可樂。其地七寶間錯莊嚴，城郭周匝七寶牆障百千萬重，其中復有七百千萬重大香水海，周匝圍遶；七百千萬大毘琉璃摩尼寶珠，以為門闕；十百千萬閻浮檀金，以為羅網遍覆世界；十百千萬摩尼寶，間錯其闕；懸十百千萬師子愛摩尼寶，遍諸宮殿以為嚴飾；十百千萬師子幢摩尼寶，莊嚴街道；十百千萬火幢摩尼寶，日夜常然普照世界；十百千萬七寶和鈴，常出妙聲遍諸世界；竪十百千萬摩尼寶高幢，普遍世界；懸十百千萬金幡，置在高幢。}@
%{当时世尊知道那些集会中的菩萨摩诃萨、比丘、比丘尼、优婆塞、优婆夷、释提桓因、四天王、梵天王等心中所想，觉察观照之后，就对文殊师利法王子说：文殊师利！这个萨遮善男子过了这个贤劫，又过了无量无数劫之后，将会成佛。佛陀的名字叫实慧幢王，世界名字叫善观名称，那个世界中没有怨敌。文殊师利！那个善观名称世界，庄严稀有、殊特、极妙、令人喜爱。大地用七宝交错装饰，城郭四周用七宝墙障围住，有上百千万重，里面还有七百千万个巨大的香水海，环绕四周；用七百千万个巨大的琉璃摩尼宝珠作为门阙；用上百千万个阎浮檀金，作为罗网遍覆世界；用上百千万个摩尼宝珠，交错地装饰门阙；悬挂上百千万个狮子爱摩尼宝珠，遍布所有宫殿作为装饰；用上百千万个狮子幢摩尼宝珠，装饰街道；用上百千万个火幢摩尼宝珠，日夜常燃照耀世界；用上百千万个七宝和铃，不断发出美妙的声音遍布世界；竖起上百千万个摩尼宝珠高幢，遍布世界；悬挂上百千万个金幡，放在高幢上。}%

@{文殊師利！彼善觀名稱世界，地平如掌，寶樹普覆，諸草柔軟——右旋婉轉，如善巧畫、如孔雀項毛其觸柔軟、如迦陵伽鳥遍覆世界——十百千萬妙莊嚴園，普遍世界，一一園中，十百千萬諸大寶池普遍莊嚴，一一池皆八道側方，八楞摩尼寶以為間錯，閻浮檀金沙遍布其底，一一池中皆各滿足八味香水，七寶鉢頭摩花以覆水上。昆崙遮鳥、耆婆耆婆鳥常出妙聲遍諸世界。}@
%{文殊师利！那个善观名称世界，大地平坦如手掌，宝树遍布，草木柔软，右旋婉转，就像巧妙的绘画、就像孔雀的项毛触感柔软、就像迦陵伽鸟遍布世界——有上百千万个奇妙庄严的花园，遍布世界，每个花园中，都有上百千万个巨大的宝池，遍布装饰，每个池子都有八个方向，用八棱摩尼宝珠作为间隔，用阎浮檀金沙遍布池底，每个池子里都充满了八种香气，用七宝鉢头摩花覆盖在水面上。昆仑遮鸟、耆婆耆婆鸟不断发出美妙的声音遍布世界。}%

@{文殊師利！彼善觀世界有八千萬城邑聚落，遍滿國土以為莊嚴。一大城中，有十百千萬小城以為莊嚴，一切城邑皆亦如是。一一城邑、一一聚落滿百千萬男子、女人、童男、童女。}@
%{文殊师利！那个善观世界有八千万个城邑聚落，遍布国土作为装饰。一个大城中，有上百千万个小城作为装饰，所有城邑都是这样。每个城邑、每个聚落都充满着上百千万个男人、女人、童男、童女。}%

@{文殊師利！彼善觀名稱世界中，有一四天下，名曰見者歡喜世界。諸四天下，此最勝妙。人民熾盛安隱快樂，實慧幢王如來、應、正遍知彼世界中出現於世。}@
%{文殊师利！那个善观名称世界中，有一个四天下，名叫见者欢喜世界。所有四天下中，这个是最胜妙的。人民繁盛安宁快乐，实慧幢王如来、应、正遍知在那个世界中出现于世。}%

@{文殊師利！彼實慧幢王如來生在婆羅門家，母名速行，如我現世母名摩耶；父名梵才，如我現世父名白淨王；兒名名稱，如我現世子羅睺羅；妻名大慧，如我現世釋種瞿夷；乳母名大稱，如我現世摩訶波闍波提瞿曇彌；奉侍人名常隨順，如我現世闡陀迦；馬名大速，如我現世馬王揵陟。實慧幢王如來乘彼大速踰城出家，如我現世所乘揵陟馬王出家。彼佛道場名曰法尚，實慧幢王如來於彼道場成阿耨多羅三藐三菩提，如我現在寂滅道場。彼道場樹有八十萬百千萬億樹以為眷屬。}@
%{文殊师利！那个实慧幢王如来出生在婆罗门家庭，母亲名叫速行，就像我现世母亲名叫摩耶；父亲名叫梵才，就像我现世父亲名叫白净王；儿子名叫名称，就像我现世儿子名叫罗睺罗；妻子名叫大慧，就像我现世释种瞿夷；乳母名叫大称，就像我现世摩诃波闍波提瞿曇彌；侍奉的人名叫常随顺，就像我现世阐陀迦；马名叫大速，就像我现世马王揵陟。实慧幢王如来骑着大速越过城墙出家，就像我现世骑着揵陟马王出家。那个佛陀道场名叫法尚，实慧幢王如来在那里成佛，就像我现在寂灭的道场。那个道场有八十万百千万亿棵树作为眷属。}%

@{文殊師利！實慧幢王如來於彼劫中出世之時，無諸魔怨及魔眷屬。}@
%{文殊师利！实慧幢王如来在那个劫中出世的时候，没有魔怨和魔眷属。}%

@{文殊師利！彼實慧幢王如來成阿耨多羅三藐三菩提時，彼世界中所有眾生，一切執持種種華香、塗香、末香、散香，作諸種種伎樂歌舞，一時往詣法尚道場；乃至阿迦尼吒天一切天眾作諸種種天妙伎樂，集彼道場；一切夜叉眾作諸伎樂，集彼道場。彼世界中所有一切乾闥婆眾、一切阿修羅眾、一切迦樓羅眾、一切緊那羅眾、一切摩睺羅伽眾各作百千萬種伎樂，與其眷屬集會道場。東方、南方、西方、北方、四維上下、無量無邊世界菩薩俱來集會。}@
%{文殊师利！那个实慧幢王如来成佛的时候，那个世界中所有众生，都拿着各种花香、涂香、末香、散香，演奏各种各样的伎乐歌舞，同时前往法尚道场；直到阿迦尼吒天所有天众演奏着各种各样的天妙伎乐，聚集在那个道场；所有夜叉众演奏着各种伎乐，聚集在那个道场。那个世界中所有乾闥婆众、所有阿修罗众、所有迦楼罗众、所有紧那罗众、所有摩睺罗伽众都演奏着上百千万种伎乐，和他们的眷属聚集在道场。东方、南方、西方、北方、四维上下、无量无边世界的菩萨都来集会。}%
@{文殊師利！實慧幢王如來初成正覺，為彼時會所集大眾，說此菩薩行方便境界奮迅大法門，有無量百千萬億那由他修多羅以為眷屬。}@
%{文殊师利！ 实慧幢王如来刚成正觉，就为当时聚集在一起的大众，讲解了菩萨修行方便法门，也就是快速成佛的方法。这个法门有很多很多，多到无法计数的经文来作为它的依托。}%
@{文殊師利！彼實慧幢王如來說此法門時，恒河沙等眾生得不退轉阿耨多羅三藐三菩提。}@
%{文殊师利！ 实慧幢王如来讲解这个法门的时候，有如同恒河沙数的众生，都获得了不会退转的无上正等正觉。}%
@{文殊師利！彼實慧幢王如來出世，不說三乘教化之法。何以故？彼佛國土無諸聲聞、辟支佛人，彼世界中所有眾生皆信一乘，皆信菩薩上妙勝行。}@
%{文殊师利！ 实慧幢王如来出世后，没有宣讲声闻、缘觉、菩萨三乘教化之法。为什么呢？因为他的佛国土里没有声闻、缘觉，所有众生都信仰一乘佛法，都信仰菩萨的殊胜修行。}%
@{文殊師利！彼實慧幢王如來初集會時，有諸無量恒河沙等不退菩薩而來集會；第二會時，有八十億百千萬那由他一生補處菩薩而來集會；第三會時，有六十頻婆羅菩薩而來集會。}@
%{文殊师利！ 实慧幢王如来第一次集会的时候，有无数如同恒河沙数的不退菩萨前来参加；第二次集会的时候，有八十亿百千万那由他一生补处菩萨前来参加；第三次集会的时候，有六十位频婆罗菩萨前来参加。}%
@{文殊師利！次於後時，無量無邊眾生得不退轉阿耨多羅三藐三菩提心。}@
%{文殊师利！ 在此之后，还有无数无边的众生，都获得了不会退转的无上正等正觉之心。}%
@{文殊師利！彼實慧幢王如來得阿耨多羅三藐三菩提已，六十小劫住世說法，後入涅槃。佛涅槃後，正法住世，八十萬億百千億那由他劫，正法流行，教化眾生。人眾多少、所得利益，如佛在世所度不異。}@
%{文殊师利！ 实慧幢王如来证得无上正等正觉后，在世间说法六个小劫，然后才进入涅槃。佛陀涅槃后，正法住世，八百万亿百千亿那由他劫，正法一直流传，教化众生。人多还是人少，得到的利益都跟佛陀在世的时候一样。}%
@{文殊師利！彼實慧幢王如來臨涅槃時，與大幢王菩薩授記，然後入般涅槃。作如是言：大幢王菩薩次我後成阿耨多羅三藐三菩提，名大莊嚴如來、應、正遍知。}@
%{文殊师利！ 实慧幢王如来临涅槃的时候，给大幢王菩萨授记，然后才进入涅槃。他这样说：大幢王菩萨在我之后成佛，名为大庄严如来、应、正遍知。}%
@{爾時大眾欲知眾中何者是彼大幢王菩薩，次彼實慧幢王如來後成阿耨多羅三藐三菩提？何者名大莊嚴如來、應、正遍知？}@
%{当时的大众想要知道，在他们之中，谁是大幢王菩萨，谁是继实慧幢王如来之后成佛的人？谁是名为大庄严如来、应、正遍知的人？}%
@{爾時世尊知彼時眾覺觀心念，知心念已，告文殊師利法王子言：文殊師利！此薩遮善男子坐前坐者，名實喜摩那婆，於一切弟子眾中最為第一。此摩那婆於彼時中，成大莊嚴如來、應、正遍知。彼佛世界莊嚴勝妙，如實慧幢王如來世界不異。}@
%{当时佛陀知道大众的心念，知道他们想什么，就对文殊师利法王子说：文殊师利！ 坐在前面的这个萨遮善男子，名叫实喜摩那婆，在所有弟子中是最为第一的。这个摩那婆，在那个时候，将成大庄严如来、应、正遍知。他的佛国世界庄严殊胜，跟实慧幢王如来的世界一样。}%
@{爾時會中，聞說彼佛國土勝妙功德莊嚴。彼六十百千萬億那由他菩薩，願生彼國，作如是言：此實慧幢王如來成佛之時，願我往生彼佛國土。爾時世尊即與授記，皆當往生彼佛國土。}@
%{当时在集会中，听到这个佛国土殊胜功德庄严，六十百千万亿那由他菩萨，都希望能往生到那个佛国土，他们这样说：实慧幢王如来成佛的时候，希望我能往生到他的佛国土。当时佛陀就给他们授记，他们都会往生到那个佛国土。}%
@{八十千萬尼乾子眾一時同聲白言：世尊！我亦願往生彼佛國！世尊亦即皆與授記：汝善男子！一切皆當生彼佛國。}@
%{八千万尼乾子大众，同时一起说：世尊！ 我也希望能往生到那个佛国土！ 佛陀也给他们授记：你们这些善男子！ 你们都会生到那个佛国土。}%
@{八千萬億那由他天子虛空界中作如是言：世尊！我等亦願實慧幢王如來得菩提時，俱往生彼善觀名稱世界，得見彼佛不可思議功德莊嚴清淨國土。}@
%{八千万亿那由他天子，在虚空界中这样说：世尊！ 我们也希望实慧幢王如来得菩提的时候，一起往生到善观名称世界，看到他不可思议的功德庄严清净国土。}%
@{時佛即告彼諸天子：諸善男子！汝等皆當生彼善觀名稱世界，供養彼佛。諸天子！汝等亦當在彼善觀名稱世界，皆成阿耨多羅三藐三菩提，種種名字、壽命住世、劫數多少如彼實慧幢王如來住世不異。}@
%{佛陀就对这些天子说：你们这些善男子！ 你们都会生到善观名称世界，供养那个佛陀。你们这些天子！ 你们也会在善观名称世界，都成无上正等正觉，各种各样的名字、寿命住世、劫数多少，都跟实慧幢王如来住世一样。}%
@{彼時三千大千世界六種振動，大地涌出百千萬億鉢頭摩花，閻浮檀金為葉，大青因陀羅摩尼寶以為其臺，瑪瑙日光寶為鬚，大毘琉璃摩尼寶以為其莖。彼諸一切鉢頭摩花，一一花上，見有無量百千萬億諸菩薩眾結跏趺坐，三十二相、八十種好莊嚴其身，一切皆共歸命如來。彼諸菩薩各以種種寶雲羅網，奉施如來作如是言：世尊！我等種種世界來詣佛所，為聞佛說不可思議示現菩薩功德法門，為見如來，禮拜如來，供養如來，為見薩遮大善男子，為欲見此大會所有諸菩薩眾。}@
%{当时三千大千世界都震动了六次，大地涌出无数的鉢頭摩花，用阎浮檀金做叶子，用大青因陀羅摩尼宝做花台，用玛瑙日光宝做花蕊，用大毘琉璃摩尼宝做花茎。这些鉢頭摩花，每一朵花上，都看到无数的菩萨，结跏趺坐，身上有三十两种相、八十种好，所有菩萨都一起归命如来。这些菩萨，各自用各种各样的宝云罗网，供养如来，这样说：世尊！ 我们从各种各样的世界来到佛陀这里，为了听佛陀讲解不可思议的、示现菩萨功德法门，为了见到如来，礼拜如来，供养如来，为了见到萨遮大善男子，为了想看看这个大会的所有菩萨。}%
@{如來說此妙法門時，於不可思議佛國土中，無量無邊諸來菩薩皆得不退阿耨多羅三藐三菩提。}@
%{如来讲解这个妙法门的时候，在不可思议的佛国土中，无数无边的菩萨，都获得了不会退转的无上正等正觉。}%
@{爾時世尊欲重宣此義而說偈言：}@
%{当时佛陀想要再次宣讲这个道理，就用偈语说：}%
@{一心攝諸根，聽我說妙法，}@
%{一心摄住所有的根，听我讲解妙法，}%
@{如來無妄語，諸佛不虛說。}@
%{如来没有妄语，诸佛不虚说。}%
@{薩遮及大眾，未來無量世，}@
%{萨遮和大众，未来无量世，}%
@{過不可數劫，無刺淨劫中，}@
%{经过不可计数的劫，在无刺净劫中，}%
@{爾乃得成佛，號寶慧幢王。}@
%{那时才成佛，名为宝慧幢王。}%
@{時世無垢害，故名無刺劫，}@
%{当时世间没有污垢和伤害，所以叫无刺劫，}%
@{時彼佛世界，號善觀名稱，}@
%{当时那个佛世界，名为善观名称，}%
@{具足諸功德，天人皆歎仰。}@
%{具足所有功德，天人和人都赞叹仰慕。}%
@{國界諸莊嚴，一切皆殊妙，}@
%{国界的一切庄严，都非常殊妙，}%
@{門闕諸樓閣，百千諸寶成，}@
%{门阙和楼阁，用百千种宝来建造，}%
@{閻浮金羅網，遍覆相映發，}@
%{阎浮金罗网，遍布覆盖，相互映照，}%
@{光明常普照，晝夜無差別。}@
%{光明常普照，昼夜没有区别。}%
@{懸諸百千寶，建立師子幢，}@
%{悬挂着百千种宝，建立狮子幢，}%
@{寶鈴出妙聲，說於如實法，}@
%{宝铃发出美妙的声音，宣讲如实法，}%
@{無垢寶垣牆，過諸天宮殿，}@
%{没有污垢的宝垣墙，超过天宫殿，}%
@{泉流諸池水，具足八美味。}@
%{泉水流淌，池水充满，具足八种美味。}%
@{鉢頭摩諸花，拘迦那陀等，}@
%{鉢頭摩花，拘迦那陀等等，}%
@{鮮明滿諸池，不雜諸塵垢。}@
%{鲜艳美丽，充满池塘，不掺杂任何尘垢。}%
@{彼世界住處，四天下中最，}@
%{那个世界居住的地方，是四天下中最，}%
@{具足妙莊嚴，是故名樂見。}@
%{具足妙庄严，所以叫乐见。}%
@{彼處如來生，婆羅門出家，}@
%{那个地方如来出生，是婆罗门出家，}%
@{母名曰速行，父字名梵才，}@
%{母亲名叫速行，父亲名叫梵才，}%
@{子名曰妙稱，如我羅睺羅，}@
%{儿子名叫妙称，就像我的罗睺罗，}%
@{彼夫人大慧，如我今瞿夷，}@
%{他的妻子非常聪明，就像我现在的瞿夷，}%
@{乳母大名稱，如我波闍提，}@
%{乳母名叫大名称，就像我的波闍提，}%
@{給侍名隨順，亦名闡尼迦，}@
%{侍奉的人名叫随顺，也叫阐尼迦，}%
@{如我闡尼迦，恭敬隨我心，}@
%{就像我的阐尼迦，恭敬地跟随我的心，}%
@{第一最勝馬，字名曰大速，}@
%{第一最好的马，名叫大速，}%
@{彼能出如來，如我乘揵陟。}@
%{它能载着如来，就像我骑乘揵陟。}%
@{彼佛菩提樹，字名曰法尚，}@
%{那个佛陀的菩提树，名叫法尚，}%
@{勝樹為眷屬，八十百千萬。}@
%{胜树作为它的眷属，有八十百千万。}%
@{彼樹下法王，字名實惠佛，}@
%{在那棵树下，法王，名叫实惠佛，}%
@{坐彼道樹下，成於大菩提。}@
%{坐在那棵道树下，成大菩提。}%
@{無諸魔眷屬，亦無諸魔業，}@
%{没有魔的眷属，也没有魔的业，}%
@{彼佛國土中，無有諸怨刺。}@
%{那个佛国土中，没有怨恨和刺痛。}%
@{無量諸天人，俱集彼淨土，}@
%{无数的天人和人，都聚集在那个净土，}%
@{各執妙花鬘，百千諸伎樂，}@
%{各自拿着美妙的花鬘，百千种伎乐，}%
@{各以恭敬心，俱詣如來所。}@
%{各自带着恭敬心，都来到如来那里。}%
@{如來知彼心，為說諸妙法，}@
%{如来知道他们的心，就为他们讲解妙法，}%
@{無量修多羅，以為諸眷屬。}@
%{无数的经文，作为它的眷属。}%
@{彼佛初集時，聞此法門者，}@
%{那个佛陀第一次集会的时候，听到这个法门的人，}%
@{過恒沙塵眾，不退之菩提。}@
%{超过恒河沙数的众生，都获得了不会退转的菩提。}%
@{彼無聲聞乘，及無辟支佛，}@
%{那里没有声闻乘，也没有缘觉佛，}%
@{諸勇猛菩薩，充滿彼淨土。}@
%{只有勇猛的菩萨，充满那个净土。}%
@{第二時會中，有諸菩薩眾，}@
%{第二次集会的时候，有菩萨大众，}%
@{八十那由他，一生住補處。}@
%{八十那由他，一生都住在补处。}%
@{第三會所集，諸大勝菩薩，}@
%{第三次集会的时候，有那些大胜菩萨，}%
@{六十頻婆羅，住於如實處。}@
%{六十位频婆罗，住在如实处。}%
@{彼如來住世，壽命六十劫，}@
%{那个如来住世，寿命六十劫，}%
@{時佛滅度後，法燈住世間。}@
%{佛陀涅槃后，法灯住世间。}%
@{舍利廣流布，八十億萬千，}@
%{舍利广泛流布，八百万亿千，}%
@{那由他劫住，利益諸眾生。}@
%{那由他劫住世，利益所有众生。}%
@{彼佛記大幢，然後入涅槃，}@
%{那个佛陀给大幢授记，然后才进入涅槃，}%
@{佛名大莊嚴，名稱顯世間。}@
%{佛陀名为大庄严，名声显扬世间。}%
@{彼世界莊嚴，不異實慧佛，}@
%{那个世界庄严，跟实慧佛一样，}%
@{於彼國土中，成無垢菩提。}@
%{在那个国土中，成就无垢的菩提。}%
@{汝等當信我，智慧如虛空，}@
%{你们应该相信我，我的智慧就像虚空，}%
@{無盡性常住，遍處無障礙。}@
%{无穷无尽，常住不变，遍布所有地方，没有障碍。}%
@{悉能見未來，未有當有事，}@
%{都能看到未来，还没有发生的事情，}%
@{何況過去劫，曾有而不記。}@
%{何况过去劫，曾经发生过，却不记得了。}%
@{我住第一義，如實智慧中，}@
%{我住在一义性中，在如实的智慧中，}%
@{出言無虛妄，亦不令他說。}@
%{说出的话没有虚妄，也不让别人说虚妄。}%
@{我今說真實，美妙甘露法，}@
%{我现在讲解真实、美妙、甘露的法，}%
@{是故汝大眾，聞應諦信受。}@
%{所以你们大众，听到后应该认真地相信并接受。}%
@{大眾聞佛說，皆生歡喜心，}@
%{大众听到佛陀所说，都生起欢喜心，}%
@{彼佛成道時，咸願生彼國。}@
%{那个佛陀成道的时候，都希望往生到那个佛国。}%
@{世尊悉記彼，無量諸眾生，}@
%{世尊都给他们授记，无数的众生，}%
@{彼佛出於世，汝等皆往生。}@
%{那个佛陀出世的时候，你们都会往生。}%
@{汝等彼世界，教化諸眾生，}@
%{你们在那个世界，教化众生，}%
@{即彼成菩提，世界亦不異。}@
%{就能成佛，那个世界也跟那个佛国一样。}%
@{說此法門時，大地六種動，}@
%{讲解这个法门的时候，大地震动了六次，}%
@{蓮花中菩薩，合掌向佛言。}@
%{莲花中的菩萨，合掌向佛说：}%
@{善哉佛世尊，不可得思議，}@
%{善哉，佛陀世尊，不可思议，}%
@{為諸無量眾，善說此法門。}@
%{为无数的众生，善妙地讲解了这个法门。}%
@{我等諸大眾，無量世界來，}@
%{我们这些大众，从无数的世界来到这里，}%
@{皆為欲聞此，最上妙法輪。}@
%{都是为了想听这个最上妙法轮。}%@{大薩遮尼乾子所說經信功德品第十二}@
%{大萨遮尼乾子所说经信功德品第十二}%

@{爾時會中一切大眾皆大歡喜踊躍，各各脫身所著上衣，奉施如來而作是言：如來、世尊！今於世間第二轉法輪。如來昔於波羅捺城初轉法輪，今復於此欝闍延城第二轉法輪。復作是言：世尊！我等願常不離聞此妙寶法門，願常不離薩遮善男子。}@
%{当时会上所有大众都非常欢喜，踊跃地脱下身上穿的衣服，恭敬地供养如来，并说道：如来、世尊！您现在在世间第二次转法轮。如来以前在波罗奈城第一次转法轮，现在又在乌荼延城第二次转法轮。他们又说道：世尊！我们希望永远不离开听到这个妙宝法门，希望永远不离开萨遮善男子。}%

@{時虛空中諸天伎樂、妙鼓出聲，天雨憂鉢羅花、鉢頭摩花、拘牟頭花、分陀利花、婆師迦花等滿佛足下。天於空中，滿天寶衣如雲而下，而作是言：若有善男子、善女人有能受持、讀誦、書寫、為人解說此妙法門，彼人決定已得無量無邊功德。}@
%{这时，虚空中的诸天奏响了天乐、妙鼓，天空中降下忧钵罗花、鉢头摩花、拘牟头花、分陀利花、婆师迦花等，布满了佛的脚下。天空中，满天的宝衣像云一样落下，并说道：如果有善男子、善女人能够受持、诵读、书写、为人讲解这个妙法门，那个人一定已经获得了无量无边的功德。}%

@{爾時文殊師利法王子菩薩白佛言：世尊！善男子、善女人有能受持、讀誦、書寫、廣為人說此妙法門，成就幾許功德？}@
%{这时，文殊师利法王子菩萨对佛说道：世尊！善男子、善女人能够受持、诵读、书写、广泛地为人讲解这个妙法门，能成就多少功德呢？}%

@{佛告文殊師利法王子言：文殊師利！若有善男子、善女人數此三千大千世界眾生，若有色、若無色，若有想、若無想，於眾生界中所有眾生，佛智慧知彼諸一切所有眾生，一時俱生得於人身。得人身已，彼共俱修波羅蜜行，一時俱成阿耨多羅三藐三菩提，彼諸佛等一劫住世。有善男子、善女人滿足一劫，供養爾所諸佛、如來，禮拜、恭敬、尊重、讚歎，具足一切諸勝供養，乃至一切花香伎樂。文殊師利！於意云何，彼善男子、善女人得福多不？}@
%{佛对文殊师利法王子说道：文殊师利！如果有善男子、善女人数遍这三千大千世界中的众生，无论是色有情、无色有情，还是有想有情、无想有情，在所有众生界中所有的众生，佛智慧知道他们所有众生，同时都出生获得人身。获得人身之后，他们共同修习波罗蜜行，同时都成就阿耨多罗三藐三菩提，那些诸佛都住世一劫。如果有善男子、善女人满足一劫，供养您所见到的诸佛、如来，礼拜、恭敬、尊重、赞叹，具足一切最殊胜的供养，乃至一切花香伎乐。文殊师利！您认为，那些善男子、善女人得到的福报多吗？}%

@{文殊師利言：甚多，婆伽婆！甚多，修伽陀！彼善男子、善女人所得功德無量無邊，不可量、不可數、不可知、不可說。}@
%{文殊师利说道：非常多，婆伽婆！非常多，修伽陀！那些善男子、善女人得到的功德无量无边，不可测量、不可计数、不可知、不可说。}%

@{佛告文殊師利：若有善男子、善女人，受持、讀誦、書寫、流布、為人廣說此菩薩行方便功德法門，所得功德過彼善男子、善女人供養諸佛功德，無量無邊，不可稱數，不可挍量。}@
%{佛对文殊师利说道：如果有善男子、善女人，受持、诵读、书写、流布、广泛地为人讲解这个菩萨行方便功德法门，得到的功德超过那些善男子、善女人供养诸佛的功德，无量无边，不可称数，不可衡量。}%

@{文殊師利白佛言：世尊！希有婆伽婆，希有修伽陀！如來為欲安樂一切諸眾生故，說此法門。復作是言：世尊！此妙法門於閻浮提幾時住世？}@
%{文殊师利对佛说道：世尊！希有婆伽婆，希有修伽陀！如来为了想要安乐一切众生，才说这个法门。他又说道：世尊！这个妙法门在阎浮提会住世多久呢？}%

@{佛告文殊師利：我涅槃時，有八大國王，為欲流布我舍利故，彼時八國分為八分，置八函中，人取一函，各還本國，立大塔廟尊重供養。}@
%{佛对文殊师利说道：我涅槃的时候，有八个大国王，为了想要流布我的舍利，当时八个国家分成八份，放在八个函中，每个人取一个函，各自回到本国，建立大塔庙，恭敬地供养。}%

@{爾時阿闍世王於我舍利所得一分，於金疊上書此修多羅，并與舍利一時俱置七寶函中。於王舍大城外，掘地作坑。於中立塔，莊嚴殊妙。以舍利函置彼塔中，懸百千萬阿僧祇寶蓋、幢幡，散諸無價一切香花，七寶香甕盛滿香油，然大燈炷，滿一百年住持不滅。}@
%{当时阿闍世王得到我舍利的一份，在金板上书写这个修多罗，并与舍利一起放在七宝函中。在王舍大城外，挖地做坑。在坑中建立宝塔，装饰得非常殊妙。将舍利函放在宝塔中，悬挂着百千万阿僧祇宝盖、幢幡，散布着各种无价的香花，七宝香瓮盛满了香油，点燃巨大的灯炷，持续燃烧一百年，不会熄灭。}%

@{文殊師利！我入涅槃一百年後，有阿輸迦王於毛梨家生，出現於世，作轉輪王王閻浮提而得自在，得具足力，善能降伏剛強眾生。彼王爾時，必觀察我，能憶念我，護持我法，於我身上得尊重心。}@
%{文殊师利！我入涅槃一百年后，阿输迦王出生在毛梨家，出现在世间，成为转轮王，统治阎浮提，获得自在，得到具足的力量，善于降伏刚强的众生。那个国王当时，一定会观察我，能够忆念我，护持我的法，对我产生尊重之心。}%

@{文殊師利！彼阿輸迦王有一比丘，名淨自在，王子中生，出家求道。阿輸迦王以為門師，有大神通力、有大威德力，護諸佛法、護大方廣。阿輸迦王深心尊重淨自在比丘故，不令餘處，常在王家身自供養。}@
%{文殊师利！那个阿输迦王有一个比丘，名叫净自在，王子出身，出家求道。阿输迦王把他当作自己的老师，他拥有大神通力、大威德力，护持诸佛法、护持大方广。阿输迦王内心深处尊重净自在比丘，不让他去别的地方，经常在王宫里亲自供养他。}%

@{文殊師利！阿輸迦王為欲流布我身舍利，饒益一切諸眾生故，欲出地下舍利寶函，與諸無量大臣、王子、長者、居士眷屬圍遶，設大莊嚴顯大王力，執持香花、塗香、末香、散香，作百千種諸妙伎樂，詣王舍大城，設諸一切勝妙供養，無量無邊不可稱數，掘出地中舍利寶函。出已七日，以一切香、一切花、一切花鬘、一切散香、一切塗香、一切伎樂供養恭敬。滿七日已，於閻浮提種種國土，非前後時，於一日、一時、一須臾間遍閻浮提，一時建立八萬四千佛舍利塔。爾時淨自在比丘於彼舍利函中取此法門在於北廂大國土中廣宣流布。}@
%{文殊师利！阿输迦王为了想要流布我的身舍利，利益一切众生，想要从地下取出舍利宝函，带着无数的大臣、王子、长者、居士眷属围绕着，举行盛大的庄严仪式，展现大王的威势，手持香花、涂香、末香、散香，演奏着各种奇妙的伎乐，前往王舍大城，供养一切最殊胜的供养，无量无边，不可称数，挖出地下的舍利宝函。取出之后，七天用各种香、各种花、各种花鬘、各种散香、各种涂香、各种伎乐恭敬地供养。七天之后，在阎浮提各个国家，不是前后时间，在一昼夜、一时、一须臾间遍布阎浮提，同时建立了八万四千佛舍利塔。这时，净自在比丘从那个舍利函中取出这个法门，在北厢大国土中广泛宣扬流布。}%
@{文殊師利！彼淨自在比丘雖加流布，而此法門受持者少，多人不知、多人不覺、多人不攝、多人不受，希有人能受持、讀誦此法門者。何以故？此是勝法，眾生薄福，不應聞故。}@
%{文殊师利！那个清净自在的比丘虽然广为流传，但是这个法门却很少有人能坚持修行，很多人不知道、很多人不了解、很多人不接受、很多人不修行，希望有人能坚持修行、诵读这个法门。为什么呢？因为这是殊胜的法门，众生福报薄浅，不应该听到。}%

@{文殊師利！此妙法門，人多祕掌，置經函中諸庫藏中。何以故？以無法器不應得種無上善根故。何以故？文殊師利！此妙法門難信、難行、難量故。文殊師利！凡所有人宿無善根，曾聞大乘生疑毀謗，是故聞此無上法門，不能生信、不能得入。文殊師利！後末世中法欲滅時，聞此法門，能生信者、能推求者、能解入者。文殊師利！汝知此人已曾供養過去無量無邊諸佛，善行諸行乃能信入此大乘門。}@
%{文殊师利！这个妙法门，很多人秘密收藏着，放在经函里、各个库房里。为什么呢？因为没有法器，不应该得到种下无上善根。为什么呢？文殊师利！这个妙法门难以相信、难以修行、难以衡量。文殊师利！凡是所有的人，过去没有善根，曾经听到大乘法就生疑毁谤，所以听到这个无上法门，不能生起信心、不能得到进入。文殊师利！在后末法时期，法要灭尽的时候，听到这个法门，能生起信心的人、能推求的人、能理解进入的人，文殊师利！你知道这个人已经曾经供养过去无量无边的诸佛，善行种种善行才能相信进入这个大乘法门。}%

@{文殊師利！若有善男子、善女人於後末世聞此經名，聞能生信，受持、讀誦、書寫、解說，書已尊重供養經卷。彼諸眾生應自念知，已於過去，曾見無量恒沙諸佛，供養恭敬恒沙諸佛。文殊師利！彼諸眾生亦見我身在此園中說此法門，亦見此諸大會之眾。}@
%{文殊师利！如果有什么善男子、善女人在后末法时期听到这个经的名字，听到就能生起信心，受持、诵读、书写、讲解，写完之后恭敬供养经卷，那些众生应该自己思考知道，已经过去，曾经见到无量恒河沙诸佛，供养恭敬恒河沙诸佛。文殊师利！那些众生也见到我身在这里园中说这个法门，也见到这些大会的众人。}%

@{爾時世尊告阿難言：阿難！汝當受持、讀誦此妙法門，為諸眾生而廣宣說。當觀眾生有大乘根堪信受者，乃可為說，不得率爾不觀而說。何以故？薄福眾生聞生不信，得罪無量故。阿難！此法門者，名為如來真實功德、名為如來祕密之藏、名為如來純淨妙藏、名為如來法印之藏、名為如來心所護藏、名為如來現實信藏。是故，阿難！汝當祕掌，莫卒宣說，除諸佛子菩薩摩訶薩等。何以故？彼善男子於諸佛所深種善根，能護法藏，能利自己，亦能利他，應為彼說。}@
%{当时世尊对阿难说：阿难！你应该受持、诵读这个妙法门，为一切众生广为宣说。应该观察众生有大乘根基，可以相信接受的人，才能为他说，不能轻易不观察就说。为什么呢？福报薄浅的众生听到生不起信心，会犯下无量的罪过。阿难！这个法门，叫做如来真实功德、叫做如来秘密宝藏、叫做如来清净妙藏、叫做如来法印宝藏、叫做如来心所守护宝藏、叫做如来现证信宝藏。所以，阿难！你应该秘密收藏，不要轻易宣说，除了诸佛子菩萨摩诃萨等等。为什么呢？那些善男子在诸佛那里种下了深厚的善根，能守护法藏，能利益自己，也能利益他人，应该为他们说。}%

@{阿難言：世尊！我已受此淨妙法門。世尊！今此法門，名為何等？云何奉持？佛告阿難：此妙法門名為菩薩行方便境界奮迅法門、名為如來深祕密藏、名為如來具足功德、名為如來甚深境界、名為一乘、名為文殊師利所說經、名為薩遮尼乾子授記經、名為薩遮尼乾子所說經，汝今應當如是奉持。}@
%{阿难说：世尊！我已经接受了这个清净妙法门。世尊！现在这个法门，叫做什么呢？应该怎么样奉持？佛告诉阿难：这个妙法门叫做菩萨行方便境界奋迅法门、叫做如来深秘密宝藏、叫做如来具足功德、叫做如来甚深境界、叫做一乘、叫做文殊师利所说经、叫做萨遮尼乾子授记经、叫做萨遮尼乾子所说经，你现在应该这样奉持。}%

@{如來說此法門時，三十億那由他眾生發阿耨多羅三藐三菩提心，六十千菩薩得無生忍，無量無邊眾生畢竟不退阿耨多羅三藐三菩提心。}@
%{如来说这个法门的时候，三十亿那由他众生发起了阿耨多罗三藐三菩提心，六十千菩萨得到了无生忍，无量无边的众生最终不退阿耨多罗三藐三菩提心。}%

@{佛說此經已，慧命阿難，文殊師利法王子菩薩，及諸一切菩薩摩訶薩，比丘、比丘尼、優婆塞、優婆夷，釋提桓因、四天王、梵天王，天、人、阿脩羅等，聞佛所說，皆大歡喜，信受奉行。}@
%{佛说完了这部经，智慧生命阿难，文殊师利法王子菩萨，以及一切菩萨摩诃萨，比丘、比丘尼、优婆塞、优婆夷，释提桓因、四天王、梵天王，天、人、阿修罗等等，听到佛所说，都非常欢喜，信受奉行。}%

@{大薩遮尼乾子經卷第十}@
%{大萨遮尼乾子经卷第十}%
