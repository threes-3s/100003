@{大薩遮尼乾子所說經卷第八}@
%{大萨遮尼乾子所説经卷第八}%

@{元魏天竺三藏菩提留支譯}@
%{元魏天竺三藏菩提留支译}%

@{如來無過功德品第八之三}@
%{如来无过功德品第八之三}%

@{大王當知！沙門瞿曇如意神通智行者，為欲調伏邪見剛強難化眾生，令從正法，是故沙門瞿曇能示種種神通教化，若色相、若勢力、若變化。色相者，謂示佛色像、菩薩色像、緣覺色像、聲聞色像，釋提桓因、梵天王、四天王色像，轉輪聖王色像，及餘種種乃至畜生色像，隨諸眾生應見受化，悉能示現，而為說法。}@
%{大王您要知道，沙门瞿昙是一位拥有如意神通智慧的行者，为了想要调伏邪见、刚强难化的众生，让他们皈依正法，所以沙门瞿昙能够示现各种神通来教化他们，比如色相、势力的展示，以及变化。色相，就是指展示佛的形象、菩萨的形象、缘觉的形象、声闻的形象，释提桓因、梵天王、四天王的形象，转轮圣王的形象，以及其他各种各样的形象，甚至包括畜生的形象，根据不同的众生应该看到什么、接受什么样的教化，沙门瞿昙都能示现出来，并为他们说法。}%

@{若有眾生恃身強力而起憍慢、瞋恚、貢高，為欲調伏如是眾生，示現大力如那羅延，以須彌山置一指端，擲著他方無量世界，或時斷取三千大千世界下至水際，以一手舉高至有頂，住經一劫，現如是力，令彼憍慢自大眾生貢高心息，而為說法。}@
%{如果有一些众生仗着自己身体强壮，就产生傲慢、瞋恚、自高自大的心态，为了调伏这样的众生，沙门瞿昙就示现像那罗延那样的大力，把须弥山放在一根手指尖上，扔到另一个无量世界，或者有时把三千大千世界从下到水边都截断，用一只手举到头顶，保持一劫的时间，展示这样的力量，让那些傲慢自大、自以为是的众生，贡高的心态消散，然后为他们说法。}%

@{變化者，以變化力能變大海如牛跡水，大海不減牛跡不大，變牛跡水能成大海。若劫將盡火災起時，應見水者即變為水，應見風者即變為風；水災起時，應見火者即變為火，應見風者即為風；風災起時，應見水者即變為水，應見火者即變為火——作如是等種種變化，示諸眾生令生歡喜，而為說法。}@
%{变化，就是指用变化的力量，能够把大海变成像牛蹄印那么小的水，大海不会减少，牛蹄印那么小的水也不会变大，也能把牛蹄印那么小的水变成大海。如果劫快要结束的时候，发生火灾，应该看到水的人就变成水，应该看到风的人就变成风；如果发生水灾，应该看到火的人就变成火，应该看到风的人就变成风；如果发生风灾，应该看到水的人就变成水，应该看到火的人就变成火——沙门瞿昙做出这样种种变化，展示给众生看，让他们产生欢喜，然后为他们说法。}%

@{何以故？是神通力，信欲、精進、禪定、智慧諸法所攝，調伏柔和，心得自在，善修集故，是名如意神通。}@
%{为什么呢？因为这是神通的力量，由信欲、精进、禅定、智慧这些法所摄持，能够调伏身心，使内心获得自在，因为善于修集，所以被称为如意神通。}%

@{大王當知！沙門瞿曇漏盡通智行者，諸漏已盡遠離一切煩惱習氣，所謂欲漏、有漏、見漏、無明漏，不同一切聲聞、辟支佛等所得漏盡。}@
%{大王您要知道，沙门瞿昙是一位漏尽通智慧的行者，他所有的漏都已经尽了，远离了一切烦恼习气，所谓欲漏、有漏、见漏、无明漏，都不同于一切声闻、辟支佛等所得的漏尽。}%

@{何以故？一切聲聞、辟支佛等得漏盡已，一切生處而有障礙，不具自在教化眾生，是故有礙；沙門瞿曇無有障礙，是名漏盡智通。}@
%{为什么呢？因为一切声闻、辟支佛等得到漏尽以后，在一切生处都会有障碍，不能自由自在的教化众生，所以是有障碍的；而沙门瞿昙没有障碍，所以被称为漏尽通智慧。}%

@{大王當知！沙門瞿曇畢竟成就如是神通智行，是故我言，無有過失。}@
%{大王您要知道，沙门瞿昙最终成就了这样神通智慧的行持，所以我说，他没有任何过失。}%

@{王言：大師！云何如來四無礙智？}@
%{国王说：大师！如来四无碍智是什么呢？}%

@{答言：大王！四無礙智者：一者、法無礙；二者、義無礙；三者、辭無礙；四者、樂說無礙。}@
%{回答说：大王！四无碍智就是：第一，法无碍；第二，义无碍；第三，辞无碍；第四，乐说无碍。}%

@{大王當知！沙門瞿曇法無礙者，謂觀眾生初發心行、多欲心行、少欲心行，及善法惡法、世間法出世間法、可作法不可作法、有漏法無漏法、有為法無為法、黑法白法、生死法涅槃法，菩提平等法性平等，如實而知，隨所應聞，而為演說，是名法無礙智。}@
%{大王您要知道，沙门瞿昙的法无碍，是指他能够观察众生初发心行、多欲心行、少欲心行，以及善法恶法、世间法出世间法、可作法不可作法、有漏法无漏法、有为法无为法、黑法白法、生死法涅槃法，菩提平等法性平等，如实地知道，根据众生应该听什么，就为他们演说，这就是法无碍智。}%

@{大王當知！沙門瞿曇義無礙者，於諸法中知第一義智，是無我智、無眾生智、無人智、無壽命智，知於過去無有罣礙智、知於未來無有邊智、知於現在一切種智，知諸諦智：是苦不和合智、知集不作智、知滅自性智、知道能到智，知諸眾生心行隨入智，皆如實知，隨所應聞，而能為說，是名義無礙智。}@
%{大王您要知道，沙门瞿昙的义无碍，是指他在诸法之中，知道第一义智，就是无我智、无众生智、无人智、无寿命智，知道过去没有障碍的智慧，知道未来没有边际的智慧，知道现在一切种类的智慧，知道诸谛的智慧：知道苦是不和合的智慧，知道集是不做的智慧，知道灭是自性的智慧，知道道是能够到达的智慧，知道诸众生心行随入的智慧，他都如实地知道，根据众生应该听什么，就能够为他们说，这就是义无碍智。}%

@{大王當知！沙門瞿曇辭無礙智者，悉能了知一切音聲語言，所謂知諸天、龍、鬼神、乾闥婆、阿修羅、迦樓羅、緊那羅、摩睺羅伽，人非人等，所有音聲、語言、文字悉能了知，隨所應聞種類差別，一一能同方音差別，說法說義，是名辭無礙智。}@
%{大王您要知道，沙门瞿昙的辞无碍，是指他能够完全了解一切声音语言，所谓知道诸天、龙、鬼神、乾闥婆、阿修羅、迦樓羅、緊那羅、摩睺羅伽，人非人等等，所有声音、语言、文字，他都能够完全了解，根据众生应该听什么，能够根据语言的种类和差别，一一对应地方言的差别，说法说义，这就是辞无碍智。}%

@{大王當知！沙門瞿曇樂說無礙智者，隨所應聞隨所來問，一切語言及諸文字，口所分別正直而答，心無厭怠，所謂一切禪定三摩跋提辯說三乘，隨諸眾生一切心行，如應而答，言辭美妙說無罣礙，猶如流水不可窮盡，是名樂說無礙智。}@
%{大王您要知道，沙门瞿昙的乐说无碍，是指他根据众生应该听什么，根据他们提出的问题，对于一切语言和文字，用嘴巴分别清楚地回答，内心没有厌倦，所谓一切禅定三摩跋提辩说三乘，根据诸众生一切心行，如实地回答，言辞优美，说法没有障碍，就像流水一样，没有穷尽，这就是乐说无碍智。}%

@{大王當知！沙門瞿曇，成就如是四無礙智，是故我言，無有過失。}@
%{大王您要知道，沙门瞿昙成就了这样四无碍智，所以我说，他没有任何过失。}%

@{王言：大師！何者如來四無量心？}@
%{国王说：大师！如来四无量心是什么呢？}%
@{答言：大王！四無量者，所謂慈心無量、悲心無量、喜心無量、捨心無量。}@
%{回答说：大王！四无量心，指的是慈悲喜舍四种无量心。}%

@{大王當知！沙門瞿曇有十種無量大慈之心：一者、平等大慈，不選擇一切眾生故；二者、饒益大慈，能開天人善道涅槃、閉諸惡趣故；三者、救護大慈，畢竟能度一切眾生生死險難故；四者、哀愍大慈，不捨一切眾生長養諸根故；五者、解脫大慈，滅諸眾生煩惱熱故；六者、出生菩提大慈，示諸眾生無上涅槃大菩提故；七者、於諸眾生無礙大慈，放大光明，普照一切眾生界故；八者、虛空等大慈，救護一切諸眾生故；九者、法緣大慈，覺悟一切諸眾生等知真實法故；十者、無緣大慈，證離生死實法性故。大王當知！是名慈心無量。}@
%{大王您应该知道，释迦牟尼佛有十种无量大慈心：第一种，平等大慈，不偏袒任何众生；第二种，饶益大慈，能够开启天人善道和涅槃，关闭一切恶趣；第三种，救护大慈，最终能够度化一切众生脱离生死险难；第四种，哀愍大慈，不放弃任何众生，培养他们一切根性；第五种，解脱大慈，消灭一切众生的烦恼热；第六种，出生菩提大慈，指引众生成就无上涅槃大菩提；第七种，无碍大慈，放大光明，普照一切众生界；第八种，虚空等大慈，救护一切众生；第九种，法缘大慈，觉悟一切众生，让他们等同知道真实法；第十种，无缘大慈，证悟远离生死，获得真实法性。大王您应该知道，这就是慈心无量。}%

@{大王當知！沙門瞿曇有十種無量大悲之心：一者、不共大悲，性大悲故；二者、不厭大悲，代一切眾生受大苦故；三者、入一切惡道大悲，處在生死度眾生故；四者、於諸天人受生大悲，示現諸法悉無常故；五者、不捨一切邪定眾生大悲，於無量劫起大誓心莊嚴成就故；六者、不著己樂大悲，為與一切眾生樂故；七者、不求報大悲，自心清淨故；八者、除滅一切眾生倒心大悲，說實法故；九者、說真法性大悲，知諸法界自性清淨故；十者、說空空無所有大悲，不為諸客塵煩惱染故。大王當知！是名悲心無量。}@
%{大王您应该知道，释迦牟尼佛有十种无量大悲心：第一种，不共大悲，因为其本性就是大悲；第二种，不厌大悲，代替一切众生承受大苦；第三种，入一切恶道大悲，身处生死轮回中度化众生；第四种，于诸天人受生大悲，示现一切法都是无常的；第五种，不舍一切邪定众生大悲，在无量劫中发下大誓愿，庄严成就；第六种，不著己乐大悲，为了给予一切众生快乐；第七种，不求回报大悲，自身心清净；第八种，除灭一切众生颠倒心大悲，宣说真实法；第九种，说真法性大悲，知道一切法界自性清净；第十种，说空空无所有大悲，不被一切尘垢烦恼染污。大王您应该知道，这就是悲心无量。}%

@{大王當知！沙門瞿曇有十種無量大喜之心：一者大喜，慶諸眾生發菩提心故；二者大喜，念諸眾生捨諸有故；三者大喜，於犯戒者不生惡心，教化成就故；四者大喜，於諸一切諍訟眾生，悉令和合得無上智故；五者大喜，為諸眾生常護正法故；六者大喜，遠離世間出世間故；七者大喜，令諸眾生不著一切資生之具，常樂正法故；八者大喜，不共一切難摧伏故；九者大喜，不壞法界，令諸眾生常樂禪定、解脫、三昧，相續不斷故；十者大喜，令諸眾生專求寂靜，除滅亂心得無上慧，遠離邪見滿足諸願故。是名喜心無量。}@
%{大王您应该知道，释迦牟尼佛有十种无量大喜心：第一种，大喜，因为庆贺一切众生发菩提心；第二种，大喜，因为念及一切众生舍弃一切执着；第三种，大喜，因为面对犯戒者不生恶念，而是教化他们成就；第四种，大喜，因为面对一切争执的众生，都能令他们和睦相处，获得无上智慧；第五种，大喜，因为为了众生，常护正法；第六种，大喜，因为远离世间和出世间；第七种，大喜，因为令众生不执着一切资生之具，常乐正法；第八种，大喜，因为不共一切难摧伏；第九种，大喜，因为不破坏法界，令众生常乐禅定、解脱、三昧，相续不断；第十种，大喜，因为令众生专求寂静，除灭乱心，获得无上智慧，远离邪见，满足一切愿望。这就是喜心无量。}%

@{大王當知！沙門瞿曇有十種無量大捨之心：一者大捨，一切眾生恭敬供養，心不加喜，一切眾生輕慢毀辱，不生惱故；二者大捨，常行世間，不為世間八法所染故；三者大捨，知器知時，於器非器心行平等故；四者大捨，不與眾生聲聞、辟支佛學無學法故；五者大捨，遠離一切煩惱習氣故；六者大捨，不歎修行二乘菩提厭生死故；七者大捨，遠離世間涅槃語、非離欲語、戲笑語、惱他語、聲聞緣覺乃至一切障菩提語故；八者大捨，若有眾生待時受化，如來於中，暫時放捨故；九者大捨，若有眾生應受佛化，隨彼應見種種色像，即能現故；十者大捨，遠離二法，無上無下，無取無捨，無虛無實，觀察平等，安住真實，得淨忍故，是名捨心無量。大王當知！沙門瞿曇畢竟成就如是四無量心，是故我言，無有過失。}@
%{大王您应该知道，释迦牟尼佛有十种无量大舍心：第一种，大舍，一切众生恭敬供养，内心不生欢喜，一切众生轻慢毁辱，也不生恼；第二种，大舍，常行世间，不被世间八法所染污；第三种，大舍，明辨事物，对器物和非器物，内心平等对待；第四种，大舍，不与众生宣说声闻、辟支佛的无学法；第五种，大舍，远离一切烦恼习气；第六种，大舍，不赞叹修行二乘菩提，厌恶生死；第七种，大舍，远离世间涅槃语、非离欲语、戏笑语、恼他语、声闻缘觉乃至一切障碍菩提的语言；第八种，大舍，如果有众生等待时机受教化，如来就会暂时放舍他们；第九种，大舍，如果有众生应该受佛化，如来就会随他们应见各种色像，而显现出来；第十种，大舍，远离二法，无上无下，无取无舍，无虚无实，观察平等，安住真实，获得净忍。这就是舍心无量。大王您应该知道，释迦牟尼佛最终成就了这四种无量心，所以我说，他没有任何过失。}%

@{王言：大師！何者如來五根之相？}@
%{大王说：大师！如来的五根相是什么？}%

@{答言：大王！五根相者，所謂信根、精進根、念根、定根、慧根。}@
%{回答说：大王！五根相，指的是信根、精进根、念根、定根、慧根。}%

@{大王當知！沙門瞿曇信根者，信於四法。何等四法？一者、於生死中，行施正見，信於業報，乃至奪命終不作惡故；二者、信菩薩行，不隨諸見，專求菩提，不求餘乘故；三者、信解諸法同空、無相、無願，同第一義，同於了義甚深因緣，無我、無人、無眾生，無有分別故；四者、信一切佛十力、四無畏、十八不共法。如是信已，除諸疑網，集一切佛法，是名信根。}@
%{大王您应该知道，释迦牟尼佛的信根，是信于四法。这四法是什么呢？第一，在生死轮回中，能够行持正见，相信业报，即使面临夺命之灾，也绝不作恶；第二，相信菩萨行，不随顺一切邪见，专心求证菩提，不追求其他乘法；第三，相信并理解一切法都同于空性、无相、无愿，同于第一义谛，同于了义甚深因缘，无我、无人、无众生，没有任何分别；第四，相信一切佛陀的十力、四无畏、十八不共法。这样信受之后，就能消除一切疑惑，集聚一切佛法，这就是信根。}%
@{大王當知！沙門瞿曇精進根者，若法信根所攝，是法即為精進根修，是名精進根。}@
%{大王您要知道，释迦牟尼佛的精进根，如果被信根所摄持，那么这个法就是精进根的修法，这就是精进根。}%

@{若法精進根所攝，是法終不忘失，是名念根；若法念根所攝，是法不忘不失，一心不亂，是名定根；}@
%{如果这个法被精进根所摄持，那么这个法最终不会忘记，这就是念根；如果这个法被念根所摄持，那么这个法不会忘记也不会丢失，一心不乱，这就是定根；}%

@{若法定根所攝，是慧所觀，是慧體性，內自照了，不從他知，自住正行，是名慧根。}@
%{如果这个法被定根所摄持，那么它会被智慧观察，这就是智慧的本质，内在自我照亮，不从他人得知，自己安住正道，这就是慧根。}%

@{大王當知！沙門瞿曇畢竟成就如是五根，是故我言，無有過失。}@
%{大王您要知道，释迦牟尼佛最终成就了这五根，所以我说，他没有任何过失。}%

@{王言：大師！何者如來五力之相？}@
%{国王说：大师！什么是如来的五种力量？}%

@{答言：大王！五力相者，所謂信力、精進力、念力、定力、慧力。}@
%{回答说：大王！五种力量指的是：信力、精进力、念力、定力、慧力。}%

@{大王當知！沙門瞿曇信力者，是信一向不可沮壞，乃至天魔變為佛身，示現出入禪定解脫，不能傾動，是名信力。}@
%{大王您要知道，释迦牟尼佛的信力，是那种坚定不移的信念，即使天魔变成佛身，示现进入和出离禅定解脱，也不能动摇，这就是信力。}%

@{於諸善法得堅固門，如所得力修諸禪定，諸天及人所不能壞，如本所願皆悉成就，是名精進力。}@
%{在所有善法中获得坚固的门，就像获得力量后修习禅定，任何天人和人都无法破坏，就像最初的愿望都能实现，这就是精进力。}%

@{所住諸法，不為煩惱之所破壞。何以故？是正念力能摧伏故，如是念力無能壞者，是名念力。}@
%{所住的法，不会被烦恼所破坏。为什么呢？因为正念力能够摧毁烦恼，这种念力没有任何能够破坏它的事物，这就是念力。}%

@{遠離憒閙常樂獨行，雖有所說言語音聲不礙初禪；善住覺觀，不礙二禪；心生歡喜，不礙三禪；雖樂教化一切眾生，不捨佛法，而亦不礙第四禪心。}@
%{远离喧嚣，常乐独行，即使有所说，言语音声也不会妨碍初禅；善住觉观，不会妨碍二禅；心生欢喜，不会妨碍三禅；即使乐于教化一切众生，不舍弃佛法，也不会妨碍第四禅心。}%

@{行四禪時，諸妨定法無所障礙，不捨諸定，亦不隨定，而能自在處處受生，是名定力。}@
%{行四禅时，所有妨碍定法的因素都没有障碍，不舍弃定，也不随顺定，而能够自在无处不受生，这就是定力。}%

@{知世間法、出世間法，無有一法能壞是智，在在生處一切伎藝，不從師受悉自然知，一切世間外道苦行，為化眾生悉能受行是出世間法，能過世間者，慧力所成，是名慧力。}@
%{知道世间法、出世间法，没有一种法能够破坏这种智慧，无论在哪里出生，所有技艺，都不需要从师学习，自然而然就知道，所有世间外道的苦行，为了度化众生，都能受行这种出世间法，能够超越世间的人，是慧力所成就的，这就是慧力。}%

@{大王當知！沙門瞿曇畢竟成就如是五力，是故我言，無有過失。}@
%{大王您要知道，释迦牟尼佛最终成就了这五种力量，所以我说，他没有任何过失。}%

@{王言：大師！何者如來七覺分相？}@
%{国王说：大师！什么是如来的七觉分？}%

@{答言：大王！七覺分者，所謂念覺分、擇法覺分、精進覺分、喜覺分、猗覺分、定覺分、捨覺分。}@
%{回答说：大王！七觉分指的是：念觉分、择法觉分、精进觉分、喜觉分、猗觉分、定觉分、舍觉分。}%

@{大王當知！沙門瞿曇念覺分者，能觀諸法、能分別法，亦能觀察諸法自相。云何自相？觀一切法自性皆空，念如是等一切覺了，名念覺分。}@
%{大王您要知道，释迦牟尼佛的念觉分，能够观察一切法、能够分别法，也能够观察一切法的自相。什么是自相呢？观察一切法的自性都是空，念念如此，觉悟一切，叫做念觉分。}%

@{若能分別曉了八萬四千法聚，如所了法，了義是了義、不了義是不了義、世諦是世諦、第一義諦是第一義諦、假名是假名，正了無疑，分別選擇如是等法，是名擇法覺分。}@
%{如果能够分别晓了八万四千法聚，就像所了知法一样，了义就是了义、不了义就是不了义、世谛就是世谛、第一义谛就是第一义谛、假名就是假名，正了无疑，分别选择如此等等法，叫做择法觉分。}%

@{若念法、擇法、喜法、倚法、定法、捨法，以智攝取，精進勇猛，欲不退轉，勤修進趣，不捨本意行於正道，是名精進覺分。}@
%{如果念法、择法、喜法、倚法、定法、舍法，以智慧摄取，精进勇猛，想要不退转，勤修精进，不舍弃本意，行于正道，叫做精进觉分。}%

@{於所修行無量清淨勝樂法中，心生悅豫無有懈怠，是喜踊躍，能除身心所有煩惱，是名喜覺分。}@
%{在所修行的无量清净胜乐法中，内心生起欢悦，没有懈怠，这就是喜悦踊跃，能够去除身心所有的烦恼，叫做喜觉分。}%

@{若除身心諸煩惱垢，離於諸蓋，入定境界，令心正住，是名倚覺分。}@
%{如果去除身心所有的烦恼垢，远离诸盖，进入定境，令心正住，叫做倚觉分。}%

@{如所入定悉能覺了，非不入定是覺了法；又了諸見煩惱結縛，其心平等，一切諸法無別異相，能如是覺，是名定覺分。}@
%{就像所入定，都能觉悟，并非不入定才是觉悟法；又了知诸见烦恼的束缚，其心平等，一切法没有分别相，能够如此觉悟，叫做定觉分。}%

@{若法憂喜其心不沒，亦復不為世法所牽，無高無下，正住不動，無有諸漏，無喜無著，無諸障礙，隨順真諦，正直正道，是名捨覺分。}@
%{如果对法，忧喜之心不灭，也不被世间法所牵，没有高低，正住不动，没有诸漏，没有喜悦没有执着，没有障碍，随顺真谛，正直正道，叫做舍觉分。}%

@{大王當知！沙門瞿曇畢竟成就如是七覺分，是故我言，無有過失。}@
%{大王您要知道，释迦牟尼佛最终成就了这七觉分，所以我说，他没有任何过失。}%

@{王言：大師！何者如來八正道分？}@
%{国王说：大师！什么是如来的八正道？}%

@{答言：大王！八聖道分者，所謂正見、正思惟、正語、正業、正命、正精進、正念、正定。}@
%{回答说：大王！八圣道指的是：正见、正思惟、正语、正业、正命、正精进、正念、正定。}%

@{大王當知！沙門瞿曇正見者，若見出世，不起我人、眾生、壽命、養育、士夫、斷見、常見、有見、無見，亦復不起善以不善無記等見，乃至不起生死涅槃二相之見，是名正見。}@
%{大王您要知道，释迦牟尼佛的正见，如果看到出世法，不生起我、人、众生、寿命、养育、士夫、断见、常见、有见、无见，也不生起善、不善、无记等见，乃至不生起生死涅槃二相的见，这就是正见。}%

@{若能起彼貪欲、瞋、癡諸煩惱等，是名不正，不起是事，惟思戒、定、智慧、解脫、解脫知見，能如是思、住戒聚中，名正思惟。}@
%{如果生起贪欲、瞋恚、愚癡等烦恼，这就是不正，不生起这些，只思惟戒、定、智慧、解脱、解脱知见，能够如此思惟，安住戒聚中，叫做正思惟。}%

@{凡所有說，不令自身及以他身而有損惱，成就如是善好語言，起於正道，是名正語。}@
%{所有所说，不令自身以及他人身而有损恼，成就如此美好语言，生起于正道，叫做正语。}%

@{若業是黑有黑報，白有白報；若業黑白有黑白報，終不敢作；若業非黑非白，有非黑非白報。若業能盡業，是業必作，是名正業。}@
%{如果业是黑的有黑报，白的有白报；如果业是黑白的有黑白报，最终不敢去做；如果业是非黑非白，有非黑非白报。如果业能够尽业，这个业就必须去做，叫做正业。}%

@{修行聖種頭陀威儀，不動不轉無諸奸諂，不為世間利養所牽，見他得利心不生熱，於己利養常知止足，如是正行聖人所讚，是名正命。}@
%{修行圣种头陀威仪，不动不转，没有奸诈，不为世间利养所牵，看到别人得利，内心不生热，对自己的利养，常知止足，如此正行，是圣人所赞叹的，叫做正命。}%

@{若精進向邪，非聖所讚，所謂貪欲、瞋恚、愚癡煩惱，是正精進終不為之；若法能入正諦聖道寂滅涅槃，是正精進。}@
%{如果精进向邪，就不是圣人所赞叹的，所谓贪欲、瞋恚、愚癡烦恼，正精进最终不会为之；如果法能够进入正谛圣道，寂灭涅槃，这就是正精进。}%

@{若念不失，不動於法，正直不曲，見生死過，進求涅槃，繫心不忘，不失正道，是名正念。}@
%{如果念念不失，不动于法，正直不曲，看到生死的过患，进求涅槃，系心不忘，不失正道，叫做正念。}%

@{若定不亂，於一切法住是定時，成正決定，是名正定。大王當知！住是三昧者，為一切眾生得解脫故，成正決定，是名正定。是八聖道，悉是過去、未來、現在諸佛所行，是名聖道。}@
%{如果定心不乱，在一切法中安住这种定的时候，成就正决定，叫做正定。大王您要知道，安住这种三昧，是为了让一切众生获得解脱，成就正决定，叫做正定。这八圣道，都是过去、未来、现在诸佛所行的，叫做圣道。}%

@{大王當知！沙門瞿曇具足成就如是三十七助菩提法，依此法故，沙門瞿曇名為如來、應、正遍知，是故我言，無有過失。而說偈言：}@
%{大王您要知道，释迦牟尼佛圆满成就了这三十七助菩提法，依靠这些法，释迦牟尼佛被称为如来、应、正遍知，所以我说，他没有任何过失。而说偈言：}%
@{瞿曇四念處，及以四正勤，}@
%{释迦牟尼佛的四念处，以及四正勤，}%
@{禪定諸三昧，於中得自在。}@
%{禅定中的各种三昧，在其中获得自在。}%
@{惟瞿曇究竟，更無第二人，}@
%{只有释迦牟尼佛最终圆满，没有第二个人，}%
@{是故說瞿曇，無有諸過失。}@
%{所以说释迦牟尼佛，没有过失。}%

@{瞿曇如意道，最勝無有比，}@
%{释迦牟尼佛的如意道，最胜无与伦比，}%
@{修諸四無礙，具足到彼岸。}@
%{修习四无碍法门，圆满到达彼岸。}%
@{大聖能善解，解脫器差別，}@
%{大圣能够善解众生的解脱器差别，}%
@{是故如實知，能淨諸眾生。}@
%{所以如实了解，能够净化一切众生。}%

@{梵行得自在，慈悲及喜捨，}@
%{梵行获得自在，慈悲和喜舍，}%
@{得正見寂靜，是故無過失。}@
%{获得正见寂静，所以没有过失。}%

@{八聖正道水，清淨無垢濁，}@
%{八圣正道的水，清净无垢浊，}%
@{洗諸罪眾生，服七覺寶衣。}@
%{洗涤一切罪业众生，穿上七觉宝衣。}%
@{將置彼不動，無畏涅槃處，}@
%{将要安置在不动、无畏的涅槃处，}%
@{是故說瞿曇，無有諸過失。}@
%{所以说释迦牟尼佛，没有过失。}%

@{瞿曇如牛王，獨勝過諸群，}@
%{释迦牟尼佛就像牛王，独胜过所有牛群，}%
@{眾聖皆尊仰，世間無等倫。}@
%{所有圣人都尊仰他，世间没有等同的人。}%
@{離諸一切惡，具足諸功德，}@
%{远离一切恶，具足所有功德，}%
@{常念利世間，是故無過失。}@
%{常念利益世间，所以没有过失。}%

@{大王當知！沙門瞿曇畢竟成就十種智力！}@
%{大王应该知道！沙门释迦牟尼佛最终成就了十种智力！}%

@{王言：大師！何者是如來十種智力？}@
%{国王说：大师！哪十种是如来的智力呢？}%

@{答言：大王！十力者，所謂知是處非處智力、知業集智力、知性智力、知信智力、知根智力、知至處道智力、知定智力、知宿命智力、知天眼智力、知漏盡智力。}@
%{回答说：大王！十力，就是所谓知是处非处智力、知业集智力、知性智力、知信智力、知根智力、知至处道智力、知定智力、知宿命智力、知天眼智力、知漏尽智力。}%

@{大王當知！沙門瞿曇知是處非處智力者，決定了知因果中智，知從是因能生是果，不生是果；知行不善定得苦報，不生樂報；修行善因定得樂果，不生苦果；是處者有是報，非處者無是報。是名知是處非處智力。}@
%{大王应该知道！沙门释迦牟尼佛的知是处非处智力，决定了知因果中的智慧，知道从这个因能够生出这个果，不能生出这个果；知道行不善业一定得到苦报，不能生出乐报；修习善因一定得到乐果，不能生出苦果；是处者有这个报，非处者没有这个报。这就是知是处非处智力。}%

@{大王當知！沙門瞿曇知業集智力者，如實能知過去、未來、現在諸業所得果報，知處知事、知因知果，或謂過去事滅皆無，沙門瞿曇說於過去，雖無現相，是業能得未來世報。若有作業，是聲聞因，是辟支佛因，是菩薩因，是如來因，沙門瞿曇悉能了知，是名知業集智力。}@
%{大王应该知道！沙门释迦牟尼佛的知业集智力，如实能够知道过去、未来、现在所有业所得的果报，知道处知道事、知道因知道果，或者说过去的事情灭尽皆无，沙门释迦牟尼佛说在过去，虽然没有现相，这个业能够得到未来世的报。如果有作业，是声闻因，是辟支佛因，是菩萨因，是如来因，沙门释迦牟尼佛都能了知，这就是知业集智力。}%

@{大王當知！沙門瞿曇知欲力者，如實能知一切眾生種種欲樂，知是眾生樂於五欲，知是眾生樂於修道，知是眾生住邪定聚，知是眾生住正定聚，知是眾生住不定聚，知是眾生樂聲聞道，知是眾生樂辟支佛道，知是眾生樂無上道。如是知已，隨宜說法，廣度一切諸眾生等。是名知欲智力。}@
%{大王应该知道！沙门释迦牟尼佛的知欲力，如实能够知道一切众生种种欲乐，知道这些众生乐于五欲，知道这些众生乐于修道，知道这些众生住邪定聚，知道这些众生住正定聚，知道这些众生住不定聚，知道这些众生乐声闻道，知道这些众生乐辟支佛道，知道这些众生乐无上道。这样了解之后，随宜说法，广度一切众生等。这就是知欲智力。}%

@{大王當知！沙門瞿曇知性力者，如實能知一切眾生無量種性：有漏種性、無漏種性、世間性、出世間性、常性、無常性、法界性、無差別性，又知眾生所樂習成難改之性，從性起欲，知其所樂，及知所起善性、不善性，起聲聞性、辟支佛性、無上菩提性，皆如實知，隨宜說法。是名知性智力。}@
%{大王应该知道！沙门释迦牟尼佛的知性力，如实能够知道一切众生无量种性：有漏种性、无漏种性、世间性、出世间性、常性、无常性、法界性、无差别性，又知道众生所乐习成难改的性，从性起欲，知道他们所乐，以及知道所起善性、不善性，起声闻性、辟支佛性、无上菩提性，都如实知道，随宜说法。这就是知性智力。}%

@{大王當知！沙門瞿曇知根力者，如實能知一切眾生諸根差別，知有漏根、無漏根、利根、鈍根，知增、知減，能知貪欲、瞋恚、愚癡，有無量種各有輕重，悉如實知。知有根能增長生死，知有根能損減生死，知善根、不善根，知非善非不善根，知眼根、耳根、鼻根、舌根、身根、意根，男根、女根、命根，苦根、樂根、憂根、喜根、捨根，信根、精進根、念根、定根、慧根，未知欲知根，知根、知已根，知眼根因乃至意根因，知耳根因作眼根緣，知鼻根因作舌根緣，知舌根因作身根緣，知戒莊嚴能修於施，知施莊嚴能修於戒，能知誰可說施說戒，乃至智慧亦復如是。能知誰可為說四念處乃至八正道分，知誰可為說聲聞乘、辟支佛乘、無上佛乘，知緣覺根，學聲聞乘；知正覺根，學聲聞乘、辟支佛乘；知下根人能修上根、上根之人修於下根；知眾生根未可調者，則生捨心，可調伏者，為說正法，知根熟不熟相、不熟熟相、不熟不熟相、熟有熟相，知生死根，知解脫根，知莊嚴根，知具足根，如是知已，而為說法。是名知根智力。}@
%{大王应该知道！沙门释迦牟尼佛的知根力，如实能够知道一切众生诸根的差别，知道有漏根、无漏根、利根、钝根，知道增、知道减，能够知道贪欲、瞋恚、愚痴，有无量种各有轻重，都如实知道。知道有根能够增长生死，知道有根能够损减生死，知道善根、不善根，知道非善非不善根，知道眼根、耳根、鼻根、舌根、身根、意根，男根、女根、命根，苦根、乐根、忧根、喜根、舍根，信根、精进根、念根、定根、慧根，不知道想要知道根，知道根、知道已经知道的根，知道眼根因乃至意根因，知道耳根因作为眼根缘，知道鼻根因作为舌根缘，知道舌根因作为身根缘，知道戒庄严能够修习布施，知道布施庄严能够修习戒律，能够知道谁可以讲布施讲戒律，乃至智慧也是如此。能够知道谁可以讲四念处乃至八正道分，知道谁可以讲声闻乘、辟支佛乘、无上佛乘，知道缘觉根，学习声闻乘；知道正觉根，学习声闻乘、辟支佛乘；知道下根人能够修习上根，上根人修习下根；知道众生根还不能调伏的，就生起舍心，可以调伏的，就为他们讲正法，知道根熟不熟相、不熟熟相、不熟不熟相、熟有熟相，知道生死根，知道解脱根，知道庄严根，知道具足根，这样了解之后，就为他们说法。这就是知根智力。}%
@{大王當知！沙門瞿曇知至處道力者，如實能知行是道者墮於地獄乃至生天，行是道者得至涅槃，是業皆從根欲性生，知有漏業故生於五道，無漏業故得至涅槃，如是能知正定聚、邪定聚及不定聚，知於因力及果報力，知過去世福德因緣，知現在世莊嚴因緣，難調易調，略說廣解，廣說略解，知是眾生能得解脫，知是眾生不得解脫，知不定者，遇善知識住正定聚，不得善友則無解脫。如是知已，隨所應聞而為說法。是名能知至處道力。}@
%{大王您应该知道，释迦牟尼佛了解通往解脱之道，他清楚地知道，走这条路的人，会堕入地狱，甚至升到天界，而最终达到涅槃。所有业力都源于根深蒂固的欲望，知道有漏业就会在五道轮回中流转，没有漏业就能达到涅槃。他了解正定聚、邪定聚和不定聚，了解因力和果报力，了解过去世的福德因缘，了解现在世的庄严因缘，知道哪些众生容易调伏，哪些众生难以调伏，知道如何简略地讲解，如何详细地阐述，知道哪些众生能够解脱，哪些众生不能解脱，知道那些不定聚的众生，遇到善知识就能住到正定聚，而没有善友就无法解脱。了解了这些之后，他就会根据众生的需要，为他们说法。这就是了解通往解脱之道的力量。}%

@{大王當知！沙門瞿曇知禪定力者，如實能知禪定、解脫、三昧、三摩拔提，知垢、知淨、知住、知增，知諸眾生以是因緣貪樂生死，以是因緣貪樂涅槃。云何名因？云何名緣？知諸眾生思惟不善是生死因緣，因不善思惟故生長無明，是故不善為因，無明為緣，因無明故則生於行，是故無明為因，諸行為緣，如是乃至因生則有老死等苦，是故生則為因，老死為緣；煩惱為因，諸業為緣；諸見為因，愛結為緣；煩惱為因，五蓋為緣；是名為因，是名為緣，而諸眾生，以是因緣貪樂生死。何因緣故貪樂涅槃？有二因、二法，令諸眾生樂於涅槃：一者、憙樂聽法；二者、樂正思惟。復有二法：一者、舍摩他；二者、毘婆舍那。又知說法因緣得聲聞三昧、緣覺三昧、菩薩三昧。如是知已，而為說法。是名知定智力。}@
%{大王您应该知道，释迦牟尼佛了解禅定力量，他清楚地知道禅定、解脱、三昧、三摩拔提，知道什么是垢、什么是净，知道什么是住，什么是增，知道哪些众生因为什么缘故贪恋生死，又因为什么缘故贪恋涅槃。什么是因？什么是缘？他了解，哪些众生思维不善，就会导致生死轮回，因为不善思维，所以无明增长，所以不善是因，无明是缘。因为无明，所以产生行为，所以无明是因，行为是缘，以此类推，因为出生，所以有老死等苦，所以出生是因，老死是缘。烦恼是因，诸业是缘；诸见是因，爱结是缘；烦恼是因，五盖是缘。这些都是因，这些都是缘，而众生正是因为这些因缘，贪恋生死。什么缘故会贪恋涅槃呢？有两个因，两种方法，让众生乐于涅槃：一个是喜欢听法，一个是乐于正思惟。还有两种方法：一个是止观，一个是毗婆舍那。他还了解，因为什么样的缘故，才能获得声闻三昧、缘觉三昧、菩萨三昧。了解了这些之后，他就会为众生说法。这就是了解定智的力量。}%

@{大王當知！沙門瞿曇知宿命智力者，如實能知自身過去一切生處，有色、無色，種性、名字，飲食、色貌、形相、苦樂、壽命、長短，念他有滅生於他有，如知自身知他亦爾。知是眾生所有業因，是諸眾生造是業因，得他有身。知諸眾生心及因緣，如是滅已次第生心，悉知三世無有始終，勸諸眾生，觀諸過去所作善惡果報苦樂。如是知已，隨所應聞而為說法。是名知宿命智力。}@
%{大王您应该知道，释迦牟尼佛了解宿命智力，他清楚地知道自己过去所有生处的状况，包括是否有色身，是哪种种族，叫什么名字，吃什么，长什么样，经历过什么样的苦乐，寿命长短等等，他记得自己过去的所有生灭，就像了解自己一样了解其他人。他了解这些众生所有业因，了解他们因为造了什么样的业，才得到了现在的身体。他了解众生心和因缘，了解他们是如何灭掉旧心，又如何次第生起新心的，他完全了解三世无始无终，劝诫众生观察过去所作的善恶，以及相应的果报和苦乐。了解了这些之后，他就会根据众生的需要，为他们说法。这就是了解宿命智力。}%

@{大王當知！沙門瞿曇知天眼智力者，如實知見一切眾生生滅墮落，若受善色、若受惡色、若生善有、若生惡有，知諸業因皆悉明了，知是眾生身、口、意惡，誹謗聖人增長邪見，以惡業故，捨此身已，即墮地獄；知是眾生身、口、意善，不謗聖人增長正見，以是業緣捨此身已，即生善有。能見十方諸佛世界無有邊際，猶如虛空無有限量，悉見眾生生時滅時，見諸世界成時壞時，亦知眾生發菩提心、生時滅時，見一切佛始成正覺、轉正法輪、入涅槃時，見諸聲聞證解脫已取涅槃時，見諸緣覺以神通力報諸眾生信施恩時。如是等事，一切五通聲聞、緣覺及諸菩薩，所不能見，沙門瞿曇天眼，成就如是功德，以天眼故，觀諸眾生，誰應為佛之所化度，誰復應為聲聞、緣覺之所化度。如是見已，隨應度者，示現其身而為說法。是名知天眼智力。}@
%{大王您应该知道，释迦牟尼佛了解天眼智力，他清楚地看到所有众生的生灭和堕落，看到他们投生到善趣还是恶趣，看到他们得到好的颜色还是不好的颜色，他了解所有业因，知道哪些众生身口意恶，诽谤圣人，增长邪见，因为恶业，他们死后就会堕入地狱；知道哪些众生身口意善，不诽谤圣人，增长正见，因为善业，他们死后就会生到善趣。他能够看到十方诸佛世界，无边无际，如同虚空一般无有极限，他看到所有众生出生时和死亡时，看到所有世界形成时和毁灭时，他也看到所有众生发菩提心时和出生时和死亡时，看到所有佛陀初成正觉时、转动法轮时、进入涅槃时，看到所有声闻证得解脱后进入涅槃时，看到所有缘觉用神通力报答信施恩人的时候。所有五通声闻、缘觉和菩萨都无法看到这些，而释迦牟尼佛的天眼，成就了这样的功德，因为他拥有天眼，所以能观察所有众生，哪些人应该由佛陀来度化，哪些人应该由声闻、缘觉来度化。看到之后，他就根据应该度化的人，显现自己的身相，为他们说法。这就是了解天眼智力。}%

@{大王當知！沙門瞿曇知漏盡力者，諸漏已盡畢竟解脫，是故唱言：我生已盡，梵行已立，所作已辦，更無後有。佛漏盡智清淨微妙。言清淨者，無習氣故，聲聞之智有邊有量。何以故？有習氣故。辟支佛智亦有邊量。何以故？無大悲故。佛漏盡智無量無邊。何以故？知一切行故、具足成就一切智故、永斷一切諸習氣故，攝取大慈、大悲莊嚴四無所畏，於一切法無取相習，一切世間所不能勝，行住坐臥無諸過失，猶如虛空清淨無礙，不雜烟雲。佛漏盡智亦復如是，不雜一切煩惱習故，能為一切眾生說法，令彼聞者斷諸煩惱，是名知漏盡智力。大王當知！沙門瞿曇畢竟成就如是十種智力，以是莊嚴故，名如來、應、正遍知，是故我言，無有過失。而說偈言：}@
%{大王您应该知道，释迦牟尼佛了解漏尽智力，他已经彻底断除了所有烦恼，最终解脱了，所以他宣称：“我已断除出生，梵行已建立，所作已完成，不再有后世。”佛陀的漏尽智清净微妙，说它清净，是因为没有习气，声闻智有边有量，为什么呢？因为有习气。辟支佛智也有边有量，为什么呢？因为没有大悲。佛陀的漏尽智无量无边，为什么呢？因为他了解一切法，圆满成就一切智，永远断除了所有习气，他拥有大慈大悲，庄严四无畏，对一切法没有执着，世间的一切都无法战胜他，他行住坐卧没有任何过失，如同虚空一样清净无碍，不染尘埃。佛陀的漏尽智也是如此，不染任何烦恼习气，能够为所有众生说法，让听到的人断除烦恼，这就是了解漏尽智力。大王您应该知道，释迦牟尼佛最终成就了这十种智力，因为这些庄严，所以他被称为如来、应、正遍知，所以我说，他没有任何过失。然后他吟诵了偈语：}%
@{是處及非處，諸佛如實知，}@
%{无论是在这个地方还是那个地方，所有的佛陀都如实地知道。}%

@{大尊實語者，是故無過失。}@
%{伟大的尊者，所说的话都是真实的，因此没有过失。}%

@{於諸過去世，聖照無障礙，}@
%{在过去的无数世中，圣者的智慧之光没有障碍。}%

@{未來及現在，智慧不迷沒，}@
%{无论是未来还是现在，智慧都不迷失。}%

@{業及業果報，所有果因智，}@
%{对于业和业的果报，以及所有果报的因，佛陀都具有智慧。}%

@{皆能如實知，是故名為佛。}@
%{佛陀能够如实地知道这一切，所以被称为佛。}%

@{世人無量性，種種如實知，}@
%{对于世间无数众生的各种本性，佛陀都如实地知道。}%

@{於性中善解，是名無等人。}@
%{佛陀能够深入了解众生的本性，因此被称为无等人。}%

@{世間種種信，及無量信者，}@
%{对于世间各种各样的信仰，以及无数的信徒，佛陀都如实地知道。}%

@{如實智慧知，是故不異語。}@
%{佛陀以智慧如实地知道，所以不会说谎。}%

@{如實知下根，及知中根者，}@
%{佛陀如实地知道根性低的人，以及根性中等的人。}%

@{如實知根熟，於根得自在。}@
%{佛陀如实地知道根性成熟的人，并且在根性上获得自在。}%

@{生一切處道，世尊如實知，}@
%{世尊如实地知道一切地方的修行之道。}%

@{力通根禪定，覺分解脫者。}@
%{佛陀能够以力量通达根性、禅定和觉悟，最终获得解脱。}%

@{知染及清淨，差別如實解，}@
%{佛陀如实地了解染污和清净的区别。}%

@{如來無有障，以離諸障故。}@
%{如来没有障碍，因为已经远离了所有障碍。}%

@{過去無量生，種種知力見，}@
%{在过去的无数生中，佛陀以各种智慧和力量观察世间。}%

@{自身及他身，智者如實知。}@
%{佛陀以智慧如实地知道自己的身和别人的身。}%

@{佛淨眼無垢，過天人世間，}@
%{佛陀的清净眼没有污垢，超越了天人世间。}%

@{依彼清淨眼，見眾生生退。}@
%{凭借着清净眼，佛陀观察到众生的生灭。}%

@{知諸漏盡智，及知於解脫，}@
%{佛陀知道断除一切烦恼的智慧，以及知道解脱。}%

@{所有無漏界，聖人如實知。}@
%{佛陀如实地知道所有无漏的境界。}%

@{是力無等等，佛世尊自在，}@
%{这种力量是无与伦比的，佛陀世尊是自在的。}%

@{於一心中現，而心無分別。}@
%{佛陀在一念心田中显现一切，而心没有分别。}%

@{不取亦不捨，自然而現前，}@
%{佛陀不执着也不舍弃，一切自然地显现。}%

@{如輪依本業，自然而迴轉。}@
%{就像车轮按照自己的本性自然地转动一样。}%

@{一念如實知，眾生諸心念，}@
%{佛陀在一念中如实地知道所有众生的心念。}%

@{於心及眾生，不起二種相。}@
%{佛陀对于心和众生，不生起两种分别的相。}%

@{於一切法中，具足諸功德，}@
%{佛陀在一切法中，具足所有功德。}%

@{是故說瞿曇，自在無過失。}@
%{所以说释迦牟尼佛，是自在无过失的。}%

@{大薩遮尼乾子所說經卷第八}@
%{大萨遮尼乾子所说法经卷第八}%
