@{佛說聖佛母般若波羅蜜多經}@
%{佛说圣佛母般若波罗蜜多经}%

@{西天譯經三藏朝奉大夫試光祿卿傳法大師賜紫臣施護奉詔譯}@
%{西天译经三藏朝奉大夫试光禄卿传法大师赐紫臣施护奉诏译}%

@{如是我聞：}@
%{如是我闻：}%

@{一時，世尊在王舍城鷲峯山中，與大苾芻眾千二百五十人俱，并諸菩薩摩訶薩眾而共圍繞。}@
%{有一次，世尊在王舍城鹫峰山中，与一大群比丘，共计一千二百五十人，以及诸位菩萨摩诃萨，大家一起围绕着世尊。}%

@{爾時，世尊即入甚深光明宣說正法三摩地。時，觀自在菩薩摩訶薩在佛會中，而此菩薩摩訶薩已能修行甚深般若波羅蜜多，觀見五蘊自性皆空。}@
%{这时，世尊就进入甚深光明，宣说正法三摩地。当时，观自在菩萨摩诃萨在佛会中，而这位菩萨摩诃萨已经能够修行甚深般若波罗蜜多，观见五蕴自性皆空。}%

@{爾時，尊者舍利子承佛威神，前白觀自在菩薩摩訶薩言：若善男子、善女人，於此甚深般若波羅蜜多法門，樂欲修學者，當云何學？}@
%{这时，尊者舍利子承佛威神，上前对观自在菩萨摩诃萨说：如果善男子、善女人，想要学习这甚深般若波罗蜜多法门，应该怎样学习呢？}%

@{時，觀自在菩薩摩訶薩告尊者舍利子言：}@
%{这时，观自在菩萨摩诃萨对尊者舍利子说：}%

@{汝今諦聽，為汝宣說。若善男子、善女人，樂欲修學此甚深般若波羅蜜多法門者，當觀五蘊自性皆空。何名五蘊自性空耶？所謂即色是空，即空是色；色無異於空，空無異於色。受、想、行、識，亦復如是。}@
%{你现在仔细听，我为你宣说。如果善男子、善女人，想要学习这甚深般若波罗蜜多法门，就应该观照五蕴自性皆空。什么叫做五蕴自性皆空呢？就是说色即是空，空即是色；色与空无二，空与色无二。受、想、行、识，也是如此。}%

@{舍利子！此一切法如是空相，無所生無所滅，無垢染無清淨，無增長無損減。舍利子！是故，空中無色，無受、想、行、識；無眼、耳、鼻、舌、身、意；無色、聲、香、味、觸、法；無眼界無眼識界，乃至無意界無意識界；無無明無無明盡，乃至無老死亦無老死盡；無苦、集、滅、道；無智，無所得，亦無無得。}@
%{舍利子！所有这些法都是空相，没有生也没有灭，没有垢染也没有清净，没有增长也没有减少。舍利子！因此，空中无色，无受、想、行、识；无眼、耳、鼻、舌、身、意；无色、声、香、味、触、法；无眼界无眼识界，乃至无意界无意识界；无无明无无明尽，乃至无老死亦无老死尽；无苦、集、灭、道；无智，无所得，亦无无得。}%

@{舍利子！由是無得故，菩薩摩訶薩依般若波羅蜜多相應行故，心無所著亦無罣礙；以無著無礙故，無有恐怖，遠離一切顛倒妄想，究竟圓寂。所有三世諸佛依此般若波羅蜜多故，得阿耨多羅三藐三菩提。}@
%{舍利子！由于无得，所以菩萨摩诃萨依般若波罗蜜多相应而行，心无所著，亦无罣碍；因为无所著无罣碍，所以没有恐惧，远离一切颠倒妄想，最终圆寂。所有三世诸佛依此般若波罗蜜多，所以才能获得阿耨多罗三藐三菩提。}%

@{是故，應知般若波羅蜜多是廣大明、是無上明、是無等等明，而能息除一切苦惱，是即真實無虛妄法，諸修學者當如是學。我今宣說般若波羅蜜多大明曰：}@
%{因此，应该知道般若波罗蜜多是广大明、是无上明、是无等等明，能够息除一切苦恼，是真实无虚妄的法，所有修学者应该这样学习。我现在宣说般若波罗蜜多大明曰：}%

@{怛𭔞(切身)他(引)(一句)唵(引)誐帝(引)誐帝(引引)(二)播(引)囉誐帝(引)(三)播(引)囉僧誐帝(引)(四)冐提莎(引)賀(引)(五)}@
%{怛𭔞(切身)他(引)(一句)唵(引)誐帝(引)誐帝(引引)(二)播(引)囉誐帝(引)(三)播(引)囉僧誐帝(引)(四)冐提莎(引)賀(引)(五)}%

@{舍利子！諸菩薩摩訶薩，若能誦是般若波羅蜜多明句，是即修學甚深般若波羅蜜多。}@
%{舍利子！诸位菩萨摩诃萨，如果能够诵念这般若波罗蜜多明句，就是正在修行甚深般若波罗蜜多。}%

@{爾時，世尊從三摩地安詳而起，讚觀自在菩薩摩訶薩言：善哉，善哉！善男子！如汝所說，如是，如是！般若波羅蜜多當如是學，是即真實最上究竟，一切如來亦皆隨喜。}@
%{这时，世尊从三摩地安详而起，赞叹观自在菩萨摩诃萨说：善哉，善哉！善男子！正如你所说，就是这样，就是这样！般若波罗蜜多应该这样学习，这才是真实最上究竟，一切如来也都随喜。}%

@{佛說此經已，觀自在菩薩摩訶薩并諸苾芻，乃至世間天、人、阿修羅、乾闥婆等一切大眾，聞佛所說，皆大歡喜，信受奉行。}@
%{佛说此经已，观自在菩萨摩诃萨以及诸位比丘，乃至世间天、人、阿修罗、乾闼婆等一切大众，听到佛所说，都非常欢喜，信受奉行。}%

@{佛說聖佛母般若波羅蜜多經}@
%{佛说圣佛母般若波罗蜜多经}%
