@{十二因緣論一卷}@
%{十二因緣论一卷}%

@{淨意菩薩造}@
%{净意菩萨造}%

@{後魏北印度三藏菩提流支譯}@
%{后魏北印度三藏菩提流支译}%

@{歸命牟尼尊，妙法比丘僧，}@
%{归命牟尼尊，妙法比丘僧，}%

@{略作因緣論，為義顯現故。}@
%{略作因缘论，为义显现故。}%

@{牟尼所演說，十二勝上分，}@
%{牟尼所演说，十二胜上分，}%

@{因緣所生法，彼為三所攝。}@
%{因缘所生法，彼为三所摄。}%

@{煩惱業及苦，次說應當知，}@
%{烦恼业及苦，次说应当知，}%

@{煩惱初八九，業二及以十，}@
%{烦恼初八九，业二及以十，}%

@{餘七說為苦，三攝十二法，}@
%{余七说为苦，三摄十二法，}%

@{從三故生二，從二故生七，}@
%{从三故生二，从二故生七，}%

@{從七復生三，是故如輪轉。}@
%{从七复生三，是故如轮转。}%

@{一切世間法，唯因果無人，}@
%{一切世间法，唯因果无人，}%

@{但從諸空法，唯生於空法。}@
%{但从诸空法，唯生于空法。}%

@{誦燈印鏡響，日珠種子水，}@
%{诵灯印镜响，日珠种子水，}%

@{諸陰轉不轉，智者善思量。}@
%{诸阴转不转，智者善思量。}%

 
 

@{有弟子成就，隨所聞法堪能受持，令不忘失於如來法，謂事非事及性相等。如是義中心懷疑惑，為得知故，問言尊者：}@
%{有弟子成就，随所闻法堪能受持，令不忘失于如来法，谓事非事及性相等。如是义中心怀疑惑，为得知故，问言尊者：}%

@{牟尼所演說，十二勝上分，}@
%{牟尼所演说，十二胜上分，}%

@{因緣所生法，彼為三所攝。}@
%{因缘所生法，彼为三所摄。}%

@{如是等諸事，今為知請問，}@
%{如是等诸事，今为知请问，}%

@{願為我解釋，除斷我疑網。}@
%{愿为我解释，除断我疑网。}%

@{師見弟子意，於法生渴仰，}@
%{师见弟子意，于法生渴仰，}%

@{恭敬請示故，即答言：汝聽！}@
%{恭敬请示故，即答言：汝听！}%

@{十二勝上分，彼為三所攝，}@
%{十二胜上分，彼为三所摄，}%

@{煩惱業及苦，次說應當知。}@
%{烦恼业及苦，次说应当知。}%

@{是中十及二，故曰為十二，}@
%{是中十及二，故曰为十二，}%

@{以彼不異分，故名為勝分。}@
%{以彼不异分，故名为胜分。}%

@{如車輿分故，說勝分應知。}@
%{如车舆分故，说胜分应知。}%

 
 

@{言牟尼者，名為寂滅，亦名無分別，亦名為定，亦名無言說。彼牟尼所演、宣暢辯說，是名假名。然彼非是大人丈夫自在定時性相所生，但唯因緣所生成故。彼十二分，於煩惱、業及以苦處，三法迭互共作因緣，如拒瓶案。如是三處所攝應知。}@
%{言牟尼者，名为寂灭，亦名无分别，亦名为定，亦名无言说。彼牟尼所演、宣畅辩说，是名假名。然彼非是大人丈夫自在定时性相所生，但唯因缘所生成故。彼十二分，于烦恼、业及以苦处，三法迭互共作因缘，如拒瓶案。如是三处所摄应知。}%

 
 

@{問曰：何者為煩惱、何者為業、何者為苦，而得有此諸因緣法勝分攝成？}@
%{问曰：何者为烦恼、何者为业、何者为苦，而得有此诸因缘法胜分摄成？}%

 
 

@{答曰：於此十二勝上分中，初為無明、第八為愛、第九為取，此三勝分是煩惱所攝；第二為行、第十為有，此二勝分是業所攝；餘七勝分是苦所攝。此是煩惱、業、苦等三，攝十二分應知。言餘七者，謂識、名色、六入、觸、受及生、老死。恩愛別離、怨憎合會、所求不得，如是等法生一切苦。如是諸分，於向所說，煩惱業苦以為根本。應知攝十二分唯有三事，更無餘法。一切經中但有此分，更無有餘。}@
%{答曰：于此十二胜上分中，初为无明、第八为爱、第九为取，此三胜分是烦恼所摄；第二为行、第十为有，此二胜分是业所摄；余七胜分是苦所摄。此是烦恼、业、苦等三，摄十二分应知。言余七者，谓识、名色、六入、触、受及生、老死。恩爱别离、怨憎合会、所求不得，如是等法生一切苦。如是诸分，于向所说，烦恼业苦以为根本。应知摄十二分唯有三事，更无余法。一切经中但有此分，更无有餘。}%

 
 

@{問曰：已知此等諸勝分義，為我解釋煩惱業苦在於何處？復云何成一切諸事？}@
%{问曰：已知此等诸胜分义，为我解释烦恼业苦在于何处？复云何成一切诸事？}%

 
 

@{答曰：從三生二，三是煩惱，二是業，謂從煩惱而生於業。從二生七，七者是苦，謂從於業而生於苦。從七生三者，謂從於苦而生煩惱。此說煩惱、業、苦三種迭互相生，是故生有輪轉不定。所言有者，所謂欲、色、無色界等，彼中不住，喻如輪轉。以彼有故，一切世間凡夫眾生，次第上下，猶如輪轉，有中不定。以不定故，說有三處。}@
%{答曰：从三生二，三是烦恼，二是业，谓从烦恼而生于业。从二生七，七者是苦，谓从于业而生于苦。从七生三者，谓从于苦而生烦恼。此说烦恼、业、苦三种迭互相生，是故生有轮转不定。所言有者，所谓欲、色、无色界等，彼中不住，喻如轮转。以彼有故，一切世间凡夫众生，次第上下，犹如轮转，有中不定。以不定故，说有三处。}%

 
 

@{問曰：彼造一切身自在眾生，何者是彼？作事云何？}@
%{问曰：彼造一切身自在众生，何者是彼？作事云何？}%

 
 

@{答曰：偈言一切世間法，唯因果無人，除假說故有，此是正思量。彼非說性，是故見作眾生不成。}@
%{答曰：偈言一切世间法，唯因果无人，除假说故有，此是正思量。彼非说性，是故见作众生不成。}%

 
 

@{問曰：若如是者，云何得從現在世間而取未來世間？}@
%{问曰：若如是者，云何得从现在世间而取未来世间？}%

 
 

@{答曰：乃至無有一毫等法從現在世間而取未來世間。是故偈言但從諸空法，唯生於空法。此明自我、我所空，謂煩惱業處此五法行，性離無我。應如是取。}@
%{答曰：乃至无有一毫等法从现在世间而取未来世间。是故偈言但从诸空法，唯生于空法。此明自我、我所空，谓烦恼业处此五法行，性离无我。应如是取。}%

 
 

@{問曰：若性無我法中而行性無我者，今說何為證？}@
%{问曰：若性无我法中而行性无我者，今说何为证？}%

 
 

@{答曰：偈言誦燈印鏡響，日珠種子水。如是等諸喻，為證可取。信無自體，性假名故。有言：現在世、未來世者，如師所誦，實不從師轉至弟子。雖不從師轉至弟子，豈可不成授弟子義？可言弟子無因而得，遮護妄計無因患故。如是臨命終時，心識不至未來世間，防常患故。非未來身從餘處來，遮護妄計無因患故。如師誦為因，令弟子得，彼不可說以為即是亦不可說為一向異。如是臨命終時，心識為因，是故得生後身心識。而彼心識，不可說一、不可說異，亦不離彼、亦不即彼。如是從燈生燈、從印生印、從鏡生像、從聲有響，從日從珠出生於火、從子生芽、如安石榴菴羅果等口生涎水。如是等法，不名即彼、不名異彼。如是一切諸因緣法轉不轉事，諸有智者善思量應知。是中陰者，所謂說色、受、想、行、識。彼託生者，此諸陰滅，因彼滅陰後相似生，然實無有一毫等法從此至彼。此是世間漸次之義。以是義故，一切世間無常、不淨、苦、無我等。以能觀察如是事故，於諸法中不生疑惑，不疑惑故則不生染，不生染故則不生著，不生著故則不虛渴，不虛渴故則不造業，以無業故則不取事，不取事故不造有為行，無有為行故則不復生，以不生故無有一切身心等苦。如是不造五種因故，則於彼處無七種果，以無果故名為解脫。如是作故，則是釋成不生不滅、不常不斷。有邊無邊如是等句，於中有偈：}@
%{答曰：偈言诵灯印镜响，日珠种子水。如是等诸喻，为证可取。信无自体，性假名故。有言：现在世、未来世者，如师所诵，实不从师转至弟子。虽不从师转至弟子，岂可不成授弟子义？可言弟子无因而得，遮护妄计无因患故。如是临命终时，心识不至未来世间，防常患故。非未来身从余处来，遮护妄计无因患故。如师诵为因，令弟子得，彼不可说以为即是亦不可说为一向异。如是临命终时，心识为因，是故得生后身心识。而彼心识，不可说一、不可说异，亦不离彼、亦不即彼。如是從燈生燈、從印生印、從鏡生像、從聲有響，從日從珠出生於火、從子生芽、如安石榴菴羅果等口生涎水。如是等法，不名即彼、不名异彼。如是一切诸因缘法转不转事，诸有智者善思量应知。是中阴者，所谓说色、受、想、行、识。彼托生者，此诸阴灭，因彼灭阴后相似生，然实无有一毫等法从此至彼。此是世间渐次之义。以是义故，一切世间无常、不净、苦、无我等。以能观察如是事故，于诸法中不生疑惑，不疑惑故则不生染，不生染故则不生著，不生著故则不虚渴，不虚渴故则不造业，以无业故则不取事，不取事故不造有为行，无有为行故则不复生，以不生故无有一切身心等苦。如是不造五种因故，则于彼处无七种果，以无果故名为解脱。如是作故，则是释成不生不灭、不常不断。有边无边如是等句，于中有偈：}%

@{不見無緣生，決定是正義，}@
%{不见无缘生，决定是正义，}%

@{於諸最妙事，是故不成斷。}@
%{于诸最妙事，是故不成断。}%

@{於中無所減，亦復無所增，}@
%{于中无所减，亦复无所增，}%

@{應見如諦實，隨狀及如彼。}@
%{应见如谛实，随状及如彼。}%

 
 

@{十二因緣論一卷}@
%{十二因缘论一卷}%
