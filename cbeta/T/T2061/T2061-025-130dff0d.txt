@{宋高僧傳卷第二十五}@
%{宋高僧传卷第二十五}%

@{宋左街天壽寺通慧大師賜紫沙門贊寧等奉勅撰}@
%{宋左街天寿寺通慧大师赐紫沙门赞宁等奉敕撰}%

@{讀誦篇第八之二(正傳二十一人附見五人)}@
%{诵读篇第八之二(正传二十一人附见五人) }%

@{唐并州石壁寺明度傳}@
%{唐并州石壁寺明度传}%

@{釋明度，未知何許人也。經論涉學，三業恪勤。誦《金剛般若》資為淨分，慈濟為心。迨貞觀末，有鴿巢于屋楹，乳養二雛。度每以餘粥就窠哺之，復呪之曰：乘我經力，羽翼速成。忽早學飛，墮地偕殞，度乃瘞之。旬餘，夢二小兒曰：兒等本受卵生小類，蒙上人為養育，誦持迴向，今轉生人道，距此寺東十里間某家是也。度默誌之，至十月滿，往訪此家，男婦果㝈生二子。入視之，數日，遂呼曰：鴿兒，一時迴頭應諾。歲餘能言，皆得成長。度未知終所。}@
%{释明度，不知道是哪里人。经论涉猎学习，三业勤恳。诵《金刚般若经》作为净分，慈悲济世作为本心。到了贞观末年，屋檐上有个鸽子窝，孵育着两只小鸽子。明度每次都用剩下的粥去窝里喂它们，还念咒语说：乘着我念经的力量，你们的翅膀快点长成。突然有一天，小鸽子早早地学飞，却摔到地上一起死了，明度就把它们埋了。十多天后，他梦见两个小孩说：我们本来是卵生的动物，蒙受上人养育，诵经持咒回向，现在转生为人道，距离这里寺庙东边十里处某家就是了。明度默默记下，等到十月满，就去拜访那家人，男主人和女主人果真生了两个儿子。进去看一看，几天后，两个儿子就叫：鸽儿，立刻回头答应。一年多会说话，都长大了。明度不知道他最终去了哪里。}%

@{唐梓州慧義寺清虛傳}@
%{唐梓州慧义寺清虚传}%

@{釋清虛，姓唐氏，梓州人也。立性剛決，桀黠難防，忽迴心長誦《金剛般若》。三業偕齊，無有懈怠。甞於山林持諷，有七鹿馴擾，若傾聽焉，聲息而去。又隣居失火，連甍灰燼，唯虛之屋，飈焰飛過，略無焦灼。長安二年，獨遊藍田悟真寺上方北院，舊無井泉——人力不及——，遠取於㵎，挈缾荷甕，運致極勞。時《華嚴》大師法藏聞虛持經靈驗，乃請祈泉。即入彌勒閣內焚香，經聲達旦者三。忽心中似見三玉女在閣西北山腹，以刀子剜地，隨便有水。虛熟記其處，遂趨起掘之，果獲甘泉，用之不竭。四年，從少林寺坐夏。山頂有一佛室，甚寬敞，人無敢到者，云鬼神居宅焉。甞有律師恃其戒行，夜往念律，見一巨人以矛刺之，狼狽下山，逡巡氣絕。又，持《火頭金剛呪》僧，時所宗重，眾謂之曰：君呪力無雙，能宿彼否？曰：斯焉足懼？於是齎香火入坐持呪。俄而神出，以手擥足，投之㵎下，七日不語，精神昏倒。虛聞之曰：下趣鬼物敢爾？即往彼如常誦經。夜聞堂東有聲甚厲，即念《十一面觀音呪》。又聞堂中似有兩牛鬪，佛像皆振。呪既亡效，還持本經一契，帖然相次，影響皆絕。自此居者無患，神遂移去。神龍二年，準詔入內祈雨。經二七日雪降，中宗以為未濟時望，令就寺更祈請。即於佛殿內精禱，并煉一指。纔及一宵，雨周千里，指復如舊。纔遇大水，寺屋皆墊溺，其院無苦，若無澇沒。凡諸異驗，皆如此也。}@
%{释清虚，姓唐，是梓州人。性格刚毅果断，狡猾难防，突然回心转意，开始长诵《金刚般若经》。三业齐心，毫无懈怠。曾经在山林里诵经，有七只鹿前来，好像在倾听一样，发出声音后就走了。又邻居失火，房屋连同屋顶都化为灰烬，只有清虚的房子，火焰飞过，一点都没有焦灼。长安二年，他独自游览蓝田悟真寺上方北院，以前没有井泉——人力达不到——，要从远处河里取水，提着桶，背着罐子，运送非常辛苦。当时《华严经》大师法藏听说清虚诵经灵验，就请他祈求泉水。他便进入弥勒阁内焚香，诵经声音持续到天亮，一共三次。突然心中好像看见三个玉女在阁楼西北山腹，用刀子挖地，随处都有水。清虚牢记那个地方，就走过去挖，果然得到了甘泉，用之不竭。四年，从少林寺坐夏。山顶有一间佛室，非常宽敞，没有人敢去，据说有鬼神居住在那里。曾经有一个律师仗着自己戒行，晚上去念律，看见一个巨人用矛刺他，狼狈地下山，不久就气绝身亡。又，持《火头金刚咒》的僧人，当时非常有名望，大家对他说：你的咒力无双，能住在那儿吗？他说：这有什么好怕的？于是带着香火进去坐下来念咒。不久，神灵出现，用手抓住他的脚，把他扔到河里，七天不说话，精神昏倒。清虚听说后说：下等鬼物竟敢如此？就前往那里像往常一样诵经。晚上听到堂东有声音非常厉害，就念《十一面观音咒》。又听到堂中好像有两头牛打架，佛像都震动。咒语没有效果，又拿着本经一卷，贴着佛像排成一排，声音和影响都消失了。从此住在那儿的人没有灾患，神灵就搬走了。神龙二年，奉诏入宫祈雨。经过二十七天雪才降下来，中宗认为没有达到当时的期望，命令他到寺院再祈求。他就在佛殿内精诚祈祷，并炼一根手指。才过了一夜，雨就遍布千里，手指恢复原样。才遇到洪水，寺院房屋都被淹没，他的院落没有受苦，好像没有被洪水淹没。凡是这些奇异现象，都是如此。}%

@{唐睦州烏龍山淨土道場少康傳}@
%{唐睦州乌龙山净土道场少康传}%

@{釋少康，俗姓周，縉雲仙都山人也。母羅氏因夢遊鼎湖峯，得玉女手捧青蓮授曰：此華吉祥，寄於汝所，後生貴子，切當保惜！及生康之日，青光滿室，香似芙蕖。迨綳褓之年，眼碧脣朱，齒得佛之一相，恒端坐含笑。時鄉中善相人也，目之：此子將相之才，不語，吾弗知也。年甫七歲，抱入靈山寺中，佛生日禮聖容，母問康曰：識否？忽發言云：釋迦牟尼佛。聞皆怪之——蓋生來不言語也。由是父母捨其出家。年十有五，所誦之經已終五部，於越州嘉祥寺受戒，便就伊寺學毘尼。五夏之後，往上元龍興寺，聽《華嚴經》、《瑜伽論》。貞元初，至于洛京白馬寺殿，見物放光，遂探取為何經法，乃善導〈行西方化導文〉也。康見歡喜，呪之曰：我若與淨土有緣，惟此軸文斯光再現！所誓纔終，果重閃爍，中有化佛菩薩無算。遂之長安善導影堂內乞願。見善導真像化為佛身，謂康曰：汝依吾施設，利樂眾生，同生安養。康如有所證，南至江陵果願寺，遇一法師，謂康曰：汝欲化人，徑往新定，緣在於彼。言訖不見，止有香光望西而去。洎到睦郡，入城乞食得錢，誘掖小兒能念阿彌陀佛一聲即付一錢。後經月餘，孩孺螘慕，念佛多者即給錢。如是一年，凡男女見康，則云阿彌陀佛。遂於烏龍山建淨土道場，築壇三級，聚人午夜行道，唱讚二十四契，稱揚淨邦。每遇齋日雲集，所化三千許人。登座，令男女弟子望康面門，即高聲唱阿彌陀佛，佛從口出，連誦十聲，十佛若連珠狀，告曰：汝見佛身，即得往生。以貞元二十一年十月示眾囑累，止勸急修淨土。言畢跏趺，身放光明而逝。天色斗變，狂風四起，百鳥悲鳴。烏龍山也一時變白。今墳塔存于州東臺子巖，歲久唯餘方石。石傍之土，相傳療疾，州民凡嬰眾病，悉焚香取土，隨服多差。石之四隅若車轍焉。漢乾祐三年，天台山德韶禪師重建其塔，至今高敞，時號後善導焉。}@
%{释少康，俗姓周，是缙云仙都山人。他母亲罗氏因为梦游鼎湖峰，得到玉女手捧青莲授予她说：这朵花吉祥，寄托在你身上，将来生个贵子，一定要好好珍惜！等到少康出生那天，青光满室，香气像荷花。等到他襁褓时期，眼睛碧绿，嘴唇朱红，牙齿得到佛的一相，总是端坐含笑。当时乡中善于看相的人，看到他说：这孩子将相之才，不说话，我也不知道。年仅七岁，被抱进灵山寺，佛生日礼拜圣容，母亲问少康：认识吗？他突然说话了，说：释迦牟尼佛。大家都感到奇怪——因为他生来不说话。因此，父母就把他送去出家。十五岁，他诵读的经书已经完成五部，在越州嘉祥寺受戒，就到那里学习比丘戒律。五个夏天后，到上元龙兴寺，听《华严经》、《瑜伽论》。贞元初年，来到洛京白马寺殿，看见东西放光，就探究是什么经法，原来是善导的《行西方化导文》。少康看到很高兴，念咒说：如果我和净土有缘，只有这卷经文的光芒才会再现！誓言刚说完，果然光芒再次闪烁，其中有化佛菩萨无数。于是就到长安善导影堂内祈愿。看见善导真像化成佛身，对少康说：你依照我的方法，利益众生，同生安养。少康好像有所证悟，南下到江陵果愿寺，遇到一位法师，对少康说：你想度化人，直接去新定，缘分在那里。说完就消失了，只留下香光向西而去。等到到达睦州，进城乞食得到钱，就引导小孩子，能念一声阿弥陀佛就给一文钱。后来经过一个月，孩子们都非常羡慕，念佛多的就给钱。这样一年下来，凡是男女见到少康，都说阿弥陀佛。于是就在乌龙山建净土道场，筑坛三级，聚集人们在午夜行道，唱赞二十四契，赞扬净土。每逢斋日，人们云集，他度化了三千多人。登上座位，让男女弟子看着少康的面门，就高声唱阿弥陀佛，佛从口中出来，连续念十声，十个佛像像连珠一样，告诉他们：你看见佛身，就能往生。贞元二十一年十月，他在大众面前嘱咐遗言，只劝大家赶紧修净土。说完，盘腿而坐，身体放出光明而逝。天色斗变，狂风四起，百鸟悲鸣。乌龙山也一时变白。现在坟塔存在于州东台子岩，岁月久远，只留下方形石头。石头旁边的土，相传可以治病，州民凡是患病的人，都焚香取土，服用后大多痊愈。石头的四个角像车辙一样。汉乾祐三年，天台山德韶禅师重建了塔，至今高耸，当时被称为后善导。}%
@{系曰：康所述偈讚，皆附會鄭、衛之聲，變體而作，非哀非樂，不怨不怒，得處中曲韻。譬猶善醫以餳蜜塗逆口之藥，誘嬰兒之入口耳。苟非大權入假，何能運此方便，度無極者乎？唱佛佛形從口而出，善導同此作佛事，故非小緣哉！}@
%{康僧人所作的偈讚，都是模仿郑卫之地的音乐风格，改变了原来的曲调，既不悲伤也不快乐，既不怨恨也不愤怒，达到了中庸和谐的韵律。这就像一位善于医术的医生，用蜂蜜包裹苦口良药，引诱婴儿服食一样。如果没有大智慧的运用，又怎么能运用这种巧妙的方法，度化众生呢？佛陀的形象从口中唱出来，善导大师也用同样的方法弘扬佛法，所以这绝不是小缘分啊！}%

@{釋法正，不知何許人也。寬曠其懷，慎修厥行。司辰于三業，御史于六根，以其日諷《金剛般若》三七過，執持恭恪，罔或云懈。長慶初，得疾暴終。云倏至幽冥，引見王者，問曰：師生平藝何福田？獲何善果？正以誦經為對。王乃揖上殿令登繡座，請誦七通。王以下侍衛靡不合掌，階下拷掠、搒擊、論愬，寂若無聲。念畢後，遣一人引正令還人間，王降階揖送云：上人更得三十年在世，勿廢誦持。隨吏行數里，至一巨坑，俾正俯窺，為吏推墮，若隕空焉，颯然蘇起。初，正死唯面不寒，起述其事，變心遷善者不一。正後年暨八十餘，卒于住寺。}@
%{释法正，不知道是哪里人。他心胸宽阔，谨慎地修行。他像天上的星宿一样，掌管着三业，像御史一样，监督着六根，每天都诵读《金刚般若经》，坚持不懈，从不懈怠。长庆初年，他突然得病去世了。据说他一下子就到了阴间，被阎王召见，阎王问他：你一生修行了什么功德？得到了什么善果？法正回答说：我以诵经为修行。阎王就对他鞠躬，让他上殿登上绣座，请他诵经七遍。阎王以下的侍卫，没有一个不合掌的，台阶下拷打、鞭笞、控告的声音，却静悄悄的。诵经完毕后，阎王派人引导法正回到人间，阎王下台阶鞠躬送别，说：上人你还能再活三十年，不要停止诵经。法正跟着官吏走了几里路，来到一个大坑，官吏让他俯视，然后把他推下去，就像从空中坠落一样，突然又苏醒过来。起初，法正死的时候，只有脸没有发冷，他醒来后讲述了这件事，改变心性，改过向善的人不少。法正后来活到八十多岁，死在了寺院里。}%

@{次，荊州功安縣釋會宗，俗姓蔡。初泛爾為僧，別無他技。忽經中蠱，病乃骨立，因苦發心志，誦《金剛般若經》以待盡爾。至五十過，夢有人令開口，喉中引出髮十餘莖；其夜又有夢吐螾長一肘餘，因此遂愈——當長慶初也。荊山僧行堅見其事。宗不測終所。}@
%{接着，荆州功安县的释会宗，俗姓蔡。他最初只是泛泛地出家为僧，没有其他技能。突然中了蛊毒，病得骨瘦如柴，于是发心苦修，诵读《金刚般若经》，以期尽此一生。到五十多岁的时候，他梦见有人让他张开嘴，从喉咙里引出十多根头发；当晚他又梦见吐出一条长一肘多的大虫，因此病就好了——那是在长庆初年。荆山的僧人行坚亲眼目睹了这件事。会宗最后怎么死的，就不得而知了。}%

@{釋守素者，立性高邁，與群不同。居京興善寺恒以誦持為急務。其院幽僻，庭有青桐四株，皆素之手植。元和中，卿相多遊此院。青桐至夏中無何發汗，頗污人衣，如輠脂焉，而不可浣。時相國鄭公絪甞與丞郎數人避暑，且惡其滴瀝，謂素曰：弟子為師伐此樹，各植一松，可乎？及暮，素戲呪之曰：我種汝二十餘年，汝以汗之淋瀝，為人所惡，同惡木之不可休其下也。來歲若然，我必薪之。自爾絕蹤矣！素誓不出院，誦《法華經》三萬七千部。夜恒有狢子馴擾，來聽經。齋時則烏鵲就掌取食。他僧以食誘，群羽皆驚噪而逝。長慶初，有僧玄幽題此院云：三萬蓮經三十春，半生不踏院門塵。當時以為佳句也。素之終代，罔得詳焉。}@
%{释守素，性情高尚，与众不同。他住在京城的兴善寺，总是把诵经持戒当作头等大事。他的寺院幽静僻远，庭院里有四棵青桐树，都是守素亲手栽种的。元和年间，很多达官贵人来这里避暑。青桐树到夏天，不久就会出汗，弄脏人的衣服，就像油脂一样，洗不掉。当时宰相郑公絪曾经和几个丞相一起到寺院避暑，嫌青桐树滴水，就对守素说：弟子想替师父砍掉这些树，改种几棵松树，可以吗？到了晚上，守素就开玩笑地咒骂青桐树说：我种了你二十多年，你却用汗水滴滴答答，让人讨厌，就像恶木一样，不能在树下休息。明年如果还这样，我一定要把你烧了。从此以后，青桐树就消失了！守素发誓不出寺院，诵读《法华经》三万七千部。晚上经常有狐狸来寺院捣乱，来听经。斋饭的时候，乌鸦、喜鹊就落在他的手掌上吃东西。别的僧人用食物引诱它们，这些鸟儿都惊叫着飞走了。长庆初年，有个僧人玄幽在寺院里题诗说：三万莲经三十春，半生不踏院门尘。当时人们都认为这句诗很好。守素最后是怎么死的，就不得而知了。}%

@{系曰：刺漆樹者恒患其少滴，愛故難求；斬魏樹者患其多辛，惡之易得。嗟！爾青桐發汗，世所罕聞；及乎素公詆呵，明年絕跡。豈有出家弟子不如其無情樹木乎？既不能為漆與物隔其污，為魏與食加其味乎？苟認師友之彈呵，取令完淨。傳曰：過則勿憚改。本教則悔罪，清淨，如本無異。思之。}@
%{人们总是担心漆树汁液少，因为喜欢它，所以很难得到；砍伐魏树的人，却担心它辛辣，因为不喜欢它，所以容易得到。哎！你青桐树出汗，这可是世间罕见的事；等到守素大师斥责你，第二年你就消失了。难道出家弟子还不如无情的树木吗？既不能像漆树一样，隔绝污垢，也不能像魏树一样，为食物增添香味吗？如果能接受师友的批评指责，就能让自己变得完美。古人说：有错就不要害怕改正。佛教的教义，就是悔过、清净，就像原本就没有错一样。想想吧！}%

@{釋華嚴和尚，不知名氏。居在幽州城北，恒持《華嚴經》以為淨業——時號之，全取經題呼召耳。其所誦時，一城皆聞之，如在庭廡之下。萬歲通天年中，韓國公張仁愿之為幽州都督也，夜聞經聲，品次歷歷然。及爾晨興，謂夫人曰：昨宵城北道人諷誦，若在衙署前也，還聞已否？夫人曰：是何地遠可得聞乎？張君曰：如其不信，可各遣小豎走馬往覆之。果無差謬。張君請召入城，及相見，謂張君曰：有願胡不報乎？答曰：現造袈裟五百，緣布施羅漢去。華嚴曰：勿去餘處，但送往州西馬鞍山竹林寺內施僧。及遣使齎香、衣物登佛龕，山已去，覓竹林寺且無蹤跡。如是深入，陟高山，見一翁問之，曰：但隨吾來。倏覩雲開寺現，景物非凡世所有。入寺散袈裟畢，而少二人。彼老宿曰：可齎還二分，一與張仁愿，一與華嚴和尚。自此方知華嚴和尚是竹林聖寺中來，使留一宿，出已經年。行化既久，及終坐亡，肉身不萎敗。范陽之人多往乞願，時有徵應。塔近因兵革而廢矣。}@
%{释华严和尚，不知道名字。他住在幽州城北，总是手持《华严经》来修行净业——当时人们称呼他，完全是根据经书的题目来称呼他。他诵经的时候，整个城市都能听到，就像在庭院里一样。万岁通天年间，韩国公张仁愿担任幽州都督，有一天晚上，他听到诵经的声音，声音清晰，条理分明。第二天早上，他对夫人说：昨天晚上城北有个道人诵经，声音好像就在衙门前，你听到没有？夫人说：那地方离我们这么远，怎么可能听得见呢？张仁愿说：如果你不信，可以派几个小童骑马去看看。结果果然没有错。张仁愿就请华严和尚进城，见面后，对他说：你有愿望吗？为什么不告诉我呢？张仁愿回答说：我现在正在做五百件袈裟，打算布施给罗汉。华严和尚说：不要去别的地方，直接送到州西马鞍山竹林寺内，布施给僧人。张仁愿就派人带着香、衣服，到佛龛上去，可是山已经不见了，也找不到竹林寺。于是，他们就深入山林，爬上高山，遇到一位老人，就问他：请问竹林寺怎么走？老人说：跟着我来吧。转眼间，云开雾散，寺院出现了，景色非凡世间所有。他们进入寺院，把袈裟分发完毕，却少了两个人。老人说：可以带回去两份，一份给张仁愿，一份给华严和尚。从这件事，人们才知道华严和尚是从竹林圣寺来的，他让张仁愿留宿一晚，第二天就离开了。他四处弘法，时间很长，最后坐化圆寂，肉身没有腐烂。范阳地区的百姓，很多人去他的塔前祈求，经常有感应。他的塔后来因为战乱而毁掉了。}%
@{系曰：一口宣誦，何能入遠近人人耳耶？通曰：近則若願持經，善法力故；遠則一音演說，隨類聞解。其人是聖寺員位，斷可知矣！}@
%{说起来，一个人朗读经文，怎么才能让远近所有人听到呢？ 
有人说：如果想让附近的人听到，靠的是经文本身的善法力量；如果想让远方的人听到，靠的是声音本身的传播，让不同的人都能听懂。 
能做到这样的人，一定是在寺院里担任重要职务的人，这肯定没错！}%

@{唐河中府柏梯山文照傳}@
%{这是唐朝河中府柏梯山文照的传记}%

@{釋文照，不知何許人也。本敦朴遲訥之人耳，然見佛像則悅懌。一旦詣柏梯寺，禮曇延法師畫影出家。專念諸經，罔知詮顯，常憤受性昏濁。忽若假寐，見曇延法師身長一丈，目光四射，謂照曰：爾所欲者，吾安能致之？吾有聰明經一卷，求之於彼，必謹而持，取感應若俯拾地芥耳！即袖中出以授之，則《金剛般若》也。登即執讀，七過而便驚寤，經猶在目。然後念通無滯，如久習焉。其喉舌間曲折浮沈，尋變入節，非常調也。自此聰敏日新，辯給在口，時謂為觀音附麗于厥躬也。且曰：我師是周隋國師。凡所纂集義疏，必乘夢寐而神授，我無愧為資矣。}@
%{文照，不知道是哪里人。他原本性格敦厚朴实，说话迟缓，但看到佛像就会很高兴。有一天，他去柏梯寺，拜了昙延法师的画像，就出家了。他专心念经，却不懂得解释和阐述经义，常常因为自己愚钝而感到沮丧。有一天，他好像睡着了，梦见昙延法师身高一丈，目光四射，对他说：“你想要的东西，我怎么可能给你？我有一卷聪明经，你去求它，一定要认真地持诵，感应就会像捡地上的芥菜一样容易！”说完，就从袖子里拿出一卷经书递给他，正是《金刚般若经》。文照马上开始读，读了七遍就惊醒过来，经书还在眼前。然后，他念经就通顺无阻，就像读了很久一样。他说话时，喉咙和舌头灵活自如，声音抑扬顿挫，非常动听。从那以后，他变得越来越聪明，口才也越来越好，人们都说观音菩萨附在他身上了。他还说：“我的师父是周朝和隋朝的国师，他编写的经义注解，都是梦中神授的，我继承了他的衣钵，不觉得惭愧。”}%

@{唐陝府法照傳}@
%{这是唐朝陕府法照的传记}%

@{釋法照，不知何許人也。立行多輕率，遊方不恒。長慶元年，入逆旅避雨，逡巡轉甚泥淖，過中時乞食不得。乃咄遣童子買彘肉，煮夾胡餅數枚，麁食略盡，且無恥愧，旁若無人。客皆詬罵，少年有欲敺者。照殊不答。至夜，念《金剛經》，本無脂燭，一室盡明，異香充滿。凡二十一客皆來禮拜謝過，各施衣物。照踞坐若無所覩。後不知終所。}@
%{法照，不知道是哪里人。他做事轻率，到处游方，没有固定住处。长庆元年，他进入一家旅店避雨，走来走去，弄得满身泥泞。到了中午，他去乞讨却什么也没得到。于是，他叫一个小孩子去买猪肉，煮了几个夹着胡饼的肉丸子，粗略地吃掉了。他一点也不觉得羞愧，就像没有别人一样。客人们都骂他，年轻人还想要赶他走。法照根本不理会。到了晚上，他念《金刚经》，本来没有油灯，房间却亮如白昼，满屋都是奇香。二十一个客人都来向他礼拜谢罪，还各自送他衣服。法照坐在那里，好像什么也没看见。后来，就不知道他最后去了哪里。}%

@{唐蘄州廣濟縣清著禪院慧普傳}@
%{这是唐朝蕲州广济县清著禅院慧普的传记}%

@{釋慧普，姓宋，本郡蘄水人也。性地疎朗，敏利桀然，既奉尸羅，氷雪任操。元和十二年，樂廣濟山秀地靈，願棲于此。始謀誦《大涅槃經》，歷稔彌年，卒通四十二卷。聞者憮然曰：四帙大經，若為溫習，非揣量而可庶幾乎！或疑其妄言徹部，有亂次舉品題以試驗之，且無澁滯、少遼、緩之，無不弭伏。普亦不戒意，躬刀耕火種，趣足而已；卉服布裘，度其伏臘，日夜經聲不絕。如是涉三十載，邑人學者，莫不推重，增修院宇。以大中三年冬，無疾，集眾告違，跏趺坐終，儼若凝思。弟子以香泥纏飾，遷于山椒塔中，號涅槃焉。于今香火不絕。}@
%{慧普，姓宋，是蕲州蕲水人。他性格开朗，聪明伶俐，自从受持戒律后，就如同冰雪一般清净，任劳任怨。元和十二年，他喜欢广济山秀丽的景色和灵气的环境，就想要住在这里。他开始计划诵读《大涅槃经》，经过很多年，终于通读了四十二卷。听到的人都很惊讶，说：“四帙大经，怎么才能温习呢？这可不是随便想想就能做到的！”有些人怀疑他夸口读遍了全经，就故意打乱顺序，提出一些经文题目来考验他，他却毫不迟疑，没有一处出错，没有一处漏掉，没有一处缓慢，没有一处不流畅。慧普也不在意，自己耕田种地，只求生活自足；穿着粗布衣服，披着毛皮大衣，度过寒冬腊月，日夜不停地念经。就这样过了三十年，当地的人和学者都非常敬重他，扩建了寺院。到大中三年冬天，他无病而终，召集众人告别，盘腿坐着，面容安详，好像在沉思。弟子们用香泥包裹他的遗体，迁到山顶的塔中，称之为涅槃塔。直到现在，香火不断。}%

@{唐今東京客僧傳}@
%{这是唐朝今东京客僧的传记}%

@{亡名，長慶中自遠而至，狀輒麁暴。見寺中淨人，咄曰：與吾將錢沽酒。寺僧見之，怒其勿遮戒檢，辱我僧坊，其何以堪。遂奪其瓶，擊寺外柏樹，瓶則鏗然已碎，其酒凝滯不流，著樹如綠玉，搖之不散，嗅之無臭。寺僧驚怪，顧客何為？客曰：某常持《金剛般若》，須預飲此物一杯，則諷吟瀏亮，率以為常，非此不可。上人勿怪。寺僧遲迴之際愀然。其客將器就樹盛之，其酒盡落器中，略無孑遺——觀者如堵。奄然流啜，斯須器窳而酣暢。不知其僧往復何所。}@
%{这个僧人，名字已经不详，在长庆年间从远方来到这里，样子粗暴。他看到寺院里的扫地僧，就大声说：“给我钱去买酒！”寺院的僧人看到他，很生气，因为他不遵守戒律，侮辱寺院，实在是太不像话了。于是，他们夺了他的酒瓶，用力地砸向寺院外边的柏树，酒瓶发出清脆的碎裂声，酒却凝固在树上，像一块块绿色的玉石，摇晃它也不会散开，闻起来也没有气味。寺院的僧人感到很奇怪，就问他：“你这是在干什么？”客僧说：“我经常持诵《金刚般若经》，需要先喝一杯这种酒，这样才能朗朗上口，念得顺畅，这是我的习惯，没有它不行。大师不要见怪。”寺院的僧人犹豫了一下，脸色变得难看。客僧拿着一个容器，走到树下盛酒，酒都流进了容器里，一点也不剩——围观的人像堵墙一样多。客僧马上喝了一口，一会儿就感到酒杯空了，却依然神清气爽。不知道这位僧人后来去了哪里。}%

@{唐上都大溫國寺靈幽傳}@
%{这是唐朝上都大温国寺灵幽的传记}%

@{釋靈幽，不知何許人也。僻靜淳直，誦習惟勤。偶疾暴終，杳歸冥府。引之見王，問修何業？答：貧道素持《金剛般若》，已有年矣！王合掌屢稱善哉，俾令諷誦。幽吮脣播舌，章段分明。念畢，王曰：未盡善矣。何耶？勘少一節文。何貫華之線斷乎？師壽命雖盡，且放還人間十年，要勸一切人受持斯典。如其真本，即在濠州鍾離寺石碑上。如是已，經七日而蘇。幽遂奏奉勅令寫此經真本，添其句讀，在無法可說，是名說法之後是也。}@
%{灵幽，不知道是哪里人。他性格僻静淳朴，直爽诚实，诵经非常勤奋。有一次，他突然生病去世了，魂魄飘到冥府。阎王把他叫过去，问他：“你修什么功德？”灵幽回答说：“贫道平时持诵《金刚般若经》，已经很多年了！”阎王合掌，连声说：“太好了！”就让他朗读经文。灵幽舔着嘴唇，念得字字清晰，段落分明。念完之后，阎王说：“还没念完，还差一段经文。‘何贯华之线断乎？’这一句怎么没有了？你虽然寿终正寝，但可以再回到人间十年，要劝导所有的人持诵这部经书。这部经书的真本，就在濠州钟离寺的石碑上。”说完，灵幽就苏醒了，经过七天，他恢复了健康。灵幽于是奏请皇帝，得到旨意，将这部经书的真本抄写下来，加上句读，在‘无法可说’之后，加上‘是名说法之后是也’这句话。}%

@{系曰：《春秋》夏五，不敢輕加；佛教宜然，無妄釀矣。通曰：靈幽獲鍾離寺石經，符合無苦。如道明所添糅，使人疑豫，必招詐偽。率易改張，稱有冥告，誡之哉。}@
%{有人说：《春秋》记载夏朝五代，不敢轻易增减；佛教也应该这样，不要随便编造。 
有人说：灵幽得到钟离寺的石经，符合经文，没有错误。如果像道明那样随意添加，就会让人产生怀疑，一定会被认为是虚假。 
轻易修改，说有冥府的指示，要警惕啊！}%@{唐荊州法性寺惟恭傳(靈巋)}@
%{唐朝荆州法性寺惟恭传 (灵巋)}%

@{釋惟恭，不詳何許人也。少孺出俗于法性寺，好尚偪下，多狎非法之友。雖乖僧行，猶勤持誦《金剛般若》，罕離脣齒。酒徒博侶，交集門庭，虛誑云為，曾無廉恥。後遇病且死。同寺有靈巋，其跡相類，號為一寺二害也。巋偶出，去寺一里所，逢六七人少年甚都，衣服鮮潔，各執樂器如龜茲部，問靈巋曰：惟恭上人何在？巋即語其處，疑其寺行香樂佛也。及曉，迴入寺，聞鐘聲，云恭卒。所見者乃天樂耳。蓋承經力，必生淨剎，亦以其跡勉靈巋也。巋感悟折節，緇門崇重，終成高邁焉。}@
%{释惟恭，不知道是哪里人。小时候就出家到法性寺，喜欢结交地位低的人，还经常跟那些不守规矩的人混在一起。虽然行为不像个和尚，但他还是勤奋地诵读《金刚般若经》，几乎不离嘴。酒徒、赌徒都来他这里，他虚伪地装模作样，一点廉耻都没有。后来他病了，快要死了。同寺有个叫灵巋的和尚，他的行为跟惟恭很像，人们都说这个寺庙里有两个人是祸害。灵巋偶然出寺，走到离寺庙一里路的地方，遇到了六七个非常帅气的少年，他们穿着干净整洁的衣服，每个人都拿着乐器，就像龟兹人一样，他们问灵巋说：惟恭上人现在在哪里？灵巋就告诉了他们，他以为寺庙里正在举行香会，演奏音乐供佛。等到天亮了，他回到寺庙，听到钟声，才知道惟恭死了。他之前看到的那些演奏音乐的人其实是天上的音乐啊。可能是因为惟恭精通经文，所以死后一定能生到净土，这也是用来勉励灵巋的。灵巋因此醒悟，改变了行为，在僧侣中受到尊重，最后成为一个高尚的人。}%

@{唐明州德潤寺遂端傳}@
%{唐朝明州德润寺遂端传}%

@{釋遂端，姓張，不知何從而來德潤寺求師。其為人也，質直清粹，不妄交遊。師授《法華經》，誦猶宿構，人皆駭歎。至乎老齒，勤而無懈——十二時間恒諷不輟。咸通二年，忽結跏趺坐而化，須臾口中出青色蓮華七莖。遠近奔走，皆至觀禮。邑人同心造龕，窆於東山之下。二十餘年，墳塋屢屢光發，後開視之，形質如生。眾迎還寺，漆紵飾之。今號真身院存焉。伊寺者，吳太子太傅都鄉侯闞澤書堂，後捨為伽藍，其題額取澤字也(今普濟寺是也)。}@
%{释遂端，姓张，不知道他从哪里来到德润寺拜师。他为人质朴正直，清净纯真，不随便跟人交往。师父教他《法华经》，他诵读起来就像以前就背过一样，大家都惊叹不已。到了老的时候，他依然勤奋努力，没有懈怠，十二个时辰不停地诵经。咸通二年，他突然盘腿坐化，一会儿功夫，他口中就吐出七根青色的莲花。附近的人听到消息，都赶来观礼。当地人一起造了灵塔，把他葬在东山下。二十多年后，坟墓经常发光，后来人们打开一看，他的身体就像活着一样。大家把他迎回寺庙，用漆和麻布装饰起来。现在那里叫做真身院，还保存着他的真身。这座寺庙，原来是吴国太子太傅都乡侯阚泽的书堂，后来他把它捐出来建成寺院，寺庙的名字就取自阚泽的“泽”字 (现在的普济寺就是它)。}%

@{系曰：端終口出優曇鉢華，是乎？聞諸輪王出世海中道上方生是華，今像末豈有是邪？通曰：為感其人而應，則不可以時拘也。譬猶麟非中國之物，感明王而至，同也。}@
%{有人说：遂端临终时口中吐出优昙鉢花，这是真的吗？听说只有转轮王出世的时候，海中道上方才会生这种花，现在是末法时代，怎么可能会有这种花呢？通曰：这是因为遂端感动了这种花，所以它就出现了，不能用时间来限制它。就像麒麟不是中国的东西，但因为感动了明王，所以就来到了中国，道理是一样的。}%

@{唐越州諸暨保壽院神智傳}@
%{唐朝越州诸暨保寿院神智传}%

@{釋神智，婺州義烏人也，俗姓力。力氏之先，黃帝臣牧之後。漢有魯郡相力歸，因官居兗，遂為魯人也。祖考皆田畯，而以朴素相㳂。智少有貞操，懇樂捨家，就雲門寺惟孝為師。年十二，一食斷中；持〈大悲心呪〉，應法登戒，峻勵恪勤。俄屬會昌滅法，智形服雖殊，誓重為僧，磨不磷而涅不淄，于時見矣。大中初，復道。巡遊暨陽，考于禪室，且曰：營廷之魚，潛于藪澤，宜哉！此處吾之藪澤也。恒呪水盃以救百疾，飲之多差。百姓相率，日給無算，號大悲和尚。大中中，入京兆，時昇平相國裴公休預夢智來，迨乎相見，欣然。相國女郎鬼神所被，智持呪，七日平復。遂奏請院額曰大中聖壽，仍賜左神策軍鐘一口、天后繡㡧、藏經五千卷。裴君為書殿額。智以光啟丙午歲十二月，終于東白山，春秋六十八，法臘四十八。遷座歸暨陽南山入塔焉。}@
%{释神智，婺州义乌人，俗姓力。力氏的祖先，是黄帝的臣子牧民。汉朝的时候，鲁郡相力归，因为官职在兖州，所以就成了鲁国人。他的祖先都是田畯，以朴素相传。神智从小就很有操守，恳切地乐意舍弃家产，去云门寺拜惟孝为师。十二岁的时候，他一餐只吃一点东西；他持诵《大悲心咒》，按照佛法受戒，严格要求自己，勤奋努力。后来到了会昌灭佛的时候，虽然神智的形貌和服饰都改变了，但他依然发誓要重新做和尚，磨而不磷，涅而不淄，在当时就体现出来了。大中初年，佛法又兴盛起来。他巡游到暨阳，考察了禅室，说：池塘里的鱼，应该潜伏在水草丛中，这里正是我应该待的地方。他经常用咒语加持水杯，用来救治百病，喝了它的人大多都好了。百姓们都来求他，每天都有无数人来求医，人们称他为大悲和尚。大中中，他来到京兆，当时昇平相国裴公休曾经梦见神智来，等到他们见面的时候，裴公休非常高兴。相国的小女儿被鬼神附体，神智念诵咒语，七天后就恢复了正常。于是裴公休就奏请皇帝赐给神智寺院名号，叫做大中圣寿，还赐给他左神策军钟一口、天后绣袈裟、藏经五千卷。裴公休还为他写了寺庙的匾额。神智在光启丙午年十二月，在东白山圆寂，享年六十八岁，法腊四十八岁。人们把他迁回暨阳南山，安葬在塔里。}%

@{梁揚州禪智寺從審傳}@
%{梁朝扬州禅智寺从审传}%

@{釋從審，不詳氏族，幼入江都禪智寺，捨家誦經數萬餘言。其寺即隋煬帝之故宮也。咸通五年，受具戒於燕臺奉福寺。律席經筵，遍知甞染。後併三衣成五納，諸名山勝概，無不遊覽。末歸淮甸，推為僧首。五六年間，一皆嚴肅。然恒誦《淨名經》，未愆日計。以貞明二年三月十八日構疾，迨十九日禺中微息而終，顏貌如常。茶毘，獲舍利三十粒，堅明通鍛無耗。疊石為墳，筠源沙門靈護述墳銘云。}@
%{释从审，不知道他的家族，小时候就进入江都禅智寺，舍弃家产，诵读经文数万言。这座寺庙就是隋炀帝的旧宫殿。咸通五年，他在燕台奉福寺受具足戒。律席、经筵，他都精通。后来他把三衣合并成五件，把各种名山胜景都游览遍了。最后回到淮甸，被推举为僧首。五六年的时间里，他都非常严谨。但他始终诵读《净名经》，没有一天间断。贞明二年三月十八日，他病了，等到十九日午后，他轻轻地呼吸，就圆寂了，面容如常。荼毗后，得到了三十粒舍利，坚固明亮，经过锤炼也没有损耗。人们用石头堆成坟墓，筠源沙门灵护写了坟墓的铭文。}%

@{梁溫州大雲寺鴻楚傳}@
%{梁朝温州大云寺鸿楚传}%

@{釋鴻楚，字方外，姓唐氏，永嘉人也。生而符彩且異群兒。及甫髫齡，器度宏曠。楚之外，昆弟皆出俗越之龍宮伽藍，遂祈二親，亦願隨往。網疎魚脫，籠揭鶴飛，杜若殖于蘭洲，新繒染于絳色，互相切直，誦習彌通。年二十三，方升上品無作。及迴本郡，時州將朱褒知其名節，欽揖愈勤。唐大順中以城南有廢大雲寺荒墌，表聞昭宗，欲重締構。帝俞其請。於是百工俱作，楚躬主之。施利程功，不愆于素；而講經禮像，無相奪倫。武肅王錢氏，乾化初年於杭州龍興寺開度戒壇，召楚足臨壇員數，因奏薦梁太祖，賜紫衣并號，固讓弗聽，終不披著——自言涼德，何稱法門命數之服？時詩人鄭說南遊，訪鴻靜法師，邂逅與楚會。體知高行，杼詩贈楚云：架上紫衣閑不著，案頭金字坐長看。楚寬慈，人未甞見其慍色。神氣清爽，厥頤豐下，且皤其腹。目不邪視，顧必迴身。世俗之言，不輕掉舌。所講《法華經》，計五十許座。一日，楚之講堂中忽生蓮華，重柎複葉，香氣芬荂。以長興三年壬辰六月五日，無疾而化。俗齡七十五，法臘五十二。道俗孺慕。其年遷塔于慈雲右岡焉。楚講貫外，深夜行道誦經。將逝夕，燈光忽暗，經聲絕微，告門人曰：勞爾給使，吾將往矣。其所臥之榻中先有白蛇——其大若肱，恒同臥處——，長誡童侍，無妄驚擾。生常撰《上生經鈔》，刺血寫《法華經》一部，至今永嘉人謂為僧寶中異寶焉。}@
%{释鸿楚，字方外，姓唐氏，永嘉人。他出生的时候，相貌和气质就异于常人。到了七八岁的时候，他的器量就非常宏大。除了鸿楚之外，他的兄弟姐妹都出家到越州龙宫伽蓝，于是他就恳求父母，也希望跟着他们一起去。就像网眼稀疏，鱼儿就逃脱了；笼子掀开，鹤就飞走了；杜若生长在兰洲，新的丝绸染成红色，他们互相切磋，诵读学习，越来越精通。二十三岁的时候，他刚刚升到上品无作。回到本郡的时候，当时的州将朱褒知道他的名节，对他更加敬重。唐朝大顺年间，城南有一座废弃的大云寺，荒凉破败，朱褒就上表奏请昭宗皇帝，想要重新修建它。皇帝同意了他的请求。于是工匠们都开始施工，鸿楚亲自主持。施舍钱财，工程进度，都没有违背原来的计划；而讲经、礼佛，也没有人敢超越他。武肃王钱氏，在乾化初年，在杭州龙兴寺开设戒坛，召集鸿楚来担任戒坛的官员，于是就奏请梁太祖，赐给他紫衣和称号，鸿楚坚决拒绝，始终没有穿上它，他说：我不过是一个平凡的人，怎么能穿法门中命数的衣服呢？当时诗人郑说南游，去拜访鸿静法师，偶然遇到了鸿楚。他了解到鸿楚的高尚品行，就写诗赠送给鸿楚说：架上的紫衣闲置不穿，案上的金字，坐着长久地观看。鸿楚宽厚慈悲，人们从来没有见过他生气的样子。他的神气清爽，下巴丰满，肚子也圆滚滚的。他的眼睛不斜视，回头看的时候一定会转过身。他不会随便说世俗的话。他讲《法华经》，一共讲了五十多座。有一天，鸿楚的讲堂里突然生出莲花，花瓣重叠，叶子繁茂，香气浓郁芬芳。在长兴三年壬辰年六月五日，他无疾而化。俗龄七十五岁，法腊五十二岁。道俗都非常怀念他。那一年，人们把他迁葬到慈云右冈的塔里。除了讲经说法，鸿楚还经常在深夜行道诵经。临终前夕，灯光突然变暗，经声变得微弱，他告诉门人说：辛苦你们了，我快要走了。他躺着的床榻里，原来有一条白蛇——它跟胳膊一样粗，经常和他一起睡觉——，他嘱咐童侍，不要惊扰它。他生前曾经撰写《上生经钞》，用自己的血写了一部《法华经》，至今永嘉人都把它视为僧宝中的奇宝。}%
@{後唐溫州小松山鴻莒傳}@
%{后唐温州小松山鸿莒传}%

@{釋鴻莒，姓唐氏，永嘉人也。}@
%{释鸿莒，姓唐氏，永嘉人。}%

@{早出家于越州龍宮寺。}@
%{早年出家在越州龙宫寺。}%

@{始則誦《法華經》全部。}@
%{一开始就诵读了整部《法华经》。}%

@{得度，裹足往趨長安學律。}@
%{得度之后，他便急匆匆地前往长安学习律法。}%

@{因讀化度寺碑，時有舉人旁聽，見莒目瞻多行，異之，知能背碑，請莒誦之。}@
%{一次，他在读化度寺碑文的时候，旁边有举人听着，看到鸿莒眼睛不停地扫视着碑文，觉得很奇怪，就猜到他应该能背诵碑文，于是请鸿莒背诵。}%

@{儒生覆其文，了無一誤。}@
%{儒生检查了碑文，发现没有一个字错误。}%

@{又相將去崇聖寺，亦然，而多強記，輩流所推。}@
%{又带着他去崇圣寺，也是一样，鸿莒记忆力很强，同辈人中都很推崇他。}%

@{言歸故鄉，請受二眾依止。}@
%{后来他回到家乡，人们都请求他收留他们，让他做他们的依靠。}%

@{其細行也，生來未嘗叱其狸犬，豈況諸餘乎？}@
%{他平时待人很温和，从出生到现在，从未训斥过自己的狸猫，更别说其他动物了。}%

@{然晝夜行道誦經，有鬼神扶衛——或為然燭，或代添香，皆鬼物也。}@
%{但他白天黑夜都在修行诵经，有鬼神护卫他——有时帮他点燃蜡烛，有时帮他添香，都是鬼神在帮忙。}%

@{天成三年戊子，水澇之後，報之以大旱，民荐饑饉。}@
%{天成三年戊子年，水灾过后，又发生了旱灾，百姓因此而饥饿。}%

@{有強盜入其室，莒待之若賓客，躬作粥飯飼之，曰：徐徐去，山深無人。汝曹為天災所困耳。}@
%{有强盗闯入他的房间，鸿莒像对待客人一样招待他们，亲自做粥饭给他们吃，对他们说：“慢慢地离开吧，山里没有人，你们是被天灾所困扰啊。”}%

@{盜者拜受而去。}@
%{强盗们拜谢后就离开了。}%

@{弟子中欲襲其不備，莒曰：非我弟子，我捨此永入深山矣！諸子罷輕襲之意。}@
%{弟子们想要趁他不备袭击他，鸿莒说：“这不是我的弟子，我要离开这里永远进入深山了！”弟子们听到后，就放弃了轻举妄动的想法。}%

@{長興癸巳歲中，恬然無疾，跏趺儼然長逝。}@
%{长兴癸巳年，鸿莒平静安详，没有病痛，盘腿而坐，安然离世。}%

@{至三更，手敲龕門者三，弟子哭泣啟開，云：吾告汝等，與吾換新衣裳，緣佛土諸上善人嫌吾服章不淨。}@
%{到了三更时，他用手敲了三下棺材门，弟子们哭着打开棺材，他说：“我告诉你们，要帮我换一件新衣服，因为佛土中的上善人嫌我的衣服不干净。”}%

@{易畢便終，七日頂暖。}@
%{换好衣服后，他就圆寂了，七天后，他的头顶仍然是温暖的。}%

@{時院中有巨犬三——能猛噬——，遷塔日隨人馴狎。}@
%{当时寺院里有三条大狗——很凶猛——，在迁塔那天，它们都变得温顺，跟着人们。}%

@{時山中麏鹿飛鳥相參，犬無摯猛，獸不驚奔。}@
%{当时山里到处都是鹿和飞鸟，狗们不再凶猛，野兽也不再惊慌逃跑。}%

@{葬後，有虎繞墳嘷叫。}@
%{葬后，有一只老虎在坟墓周围哀嚎。}%

@{其感物之情如是。}@
%{鸿莒感化万物的情形就是这样。}%

@{有弟鴻楚，並高行，為時所重。}@
%{他有一个弟弟叫鸿楚，也德行高尚，受到人们的尊敬。}%

@{後唐鳳翔府道賢傳}@
%{后唐凤翔府道贤传}%

@{釋道賢，不知何許人也。}@
%{释道贤，不知道是哪里人。}%

@{持諷《孔雀王經》以為日計，末則受瑜伽灌頂法，持明之功愈多徵應。}@
%{他持诵《孔雀王经》作为每天的功课，最后接受了瑜伽灌顶法，持明功力越来越大，感应也越来越多。}%

@{嘗夜夢佛携賢行，步步蹈履濃雲，若乘剛焉。}@
%{有一次，他晚上梦见佛祖带着他行走，一步一步踏着浓云，好像乘坐一辆坚固的车子一样。}%

@{每行不知幾百里，而指之曰：此摩竭陀國，此占波國，南印度、西印度、迦濕彌羅等國。}@
%{每次走不知几百里，佛祖就指着地方说：“这里是摩竭陀国，这里是占波国，这里是南印度、西印度、迦湿弥罗等国。”}%

@{且行且記，喜躍不勝。}@
%{他边走边记，高兴得不得了。}%

@{及寤覺，冥解五天梵音，悉曇語言。}@
%{醒来之后，他就能冥冥之中理解五天梵音，懂得悉昙语。}%

@{時西域僧到岐下，葱嶺北諸胡僧往往偽稱五印人，賢以一接語言，先斥之曰：汝是某國人。}@
%{当时西域僧人来到岐下，葱岭北面的胡僧经常假冒五印人，道贤只要一接触他们的语言，就能先斥责他们说：“你是某国人。”}%

@{北戎南梵，無敢紿之。}@
%{无论是北方的戎狄还是南方的梵僧，都没有人敢欺骗他。}%

@{隴坻道俗，皆稟承密藏，號阿闍黎也。}@
%{陇坻的道俗，都从他那里承袭密藏，称他为阿阇黎。}%

@{迨長興末，明宗晏駕，立從厚為帝，鳳翔清泰不恭其命，遣王思同帥師伐之，清泰乃嬰城自守。}@
%{到了长兴末年，明宗驾崩，立从厚为帝，凤翔的清泰不听从他的命令，派王思同率领军队攻打他，清泰就固守城池。}%

@{清泰問賢曰：危甚矣，如何？}@
%{清泰问道贤说：“情况很危急，怎么办？”}%

@{對曰：召竇八郎，可逆知勝負也。}@
%{道贤回答说：“召来窦八郎，就可以逆知胜负了。”}%

@{清泰出乘城撫眾，其竇八介甲持戈來馬前，作迎鬪之狀。}@
%{清泰出城安抚百姓，窦八郎穿着铠甲，拿着戈，来到马前，做出迎战的样子。}%

@{跳躍已，解甲投戈而走。}@
%{跳跃了几下，他就解开铠甲，扔掉戈，逃跑了。}%

@{賢曰：此外敵必降之象也。}@
%{道贤说：“这是外敌必将投降的征兆。”}%

@{果如斯說。}@
%{果然如他所说。}%

@{清泰乃擁兵而東，召賢俱行。}@
%{清泰于是率领军队向东进军，召来道贤同行。}%

@{入洛，即帝位歟，改元曰清泰。}@
%{进入洛阳，他就登上了帝位，改元为清泰。}%

@{賢奏曰：年號不佳，何邪？水清石見。}@
%{道贤奏请说：“年号不好，为什么呢？水清石见。”}%

@{至二年，勅移并州晉高祖為天平軍，乃阻兵自固，潛連契丹，長驅入洛，清泰自焚，果石見之應矣。}@
%{到了第二年，朝廷命令并州晋高祖为天平军，他就率兵固守，暗中联络契丹，长驱直入洛阳，清泰自焚，果然应验了“水清石见”的预言。}%

@{晉兵未至，賢先終于洛，今兩京傳大教者，皆法孫之曾、玄矣！}@
%{晋兵还没有到达，道贤就先在洛阳圆寂了，现在两京传播佛教的人，都是他的法孙的曾孙、玄孙了！}%

@{竇八郎者，岐人也，家且富焉。}@
%{窦八郎是岐州人，家里很富有。}%

@{自荷器鬻水，言語不常，唯散髮披衣狂走，與李順興相類。}@
%{他经常背着器皿卖水，说话不正常，只知道披散着头发，穿着衣服，疯狂地奔跑，和李顺兴很像。}%

@{或遇牛驢車，必撫掌而笑。}@
%{遇到牛驴车，他一定会拍手大笑。}%

@{迨死，焚之，火聚中盡化金色胡蝶而飛去。}@
%{他死后，人们把他火化，火堆中全部化成金色的蝴蝶飞走了。}%

@{或手掬、衣扇行之，歸家供養焉。}@
%{有人用手捧着，有人用衣服扇着，把他带回家供养。}%

@{漢江州廬山若虛傳(亡名僧)}@
%{汉江州庐山若虚传(亡名僧) }%

@{釋若虛，隱于廬山，數年持經，不出石室。}@
%{释若虚，隐居在庐山，几年来一直持诵经书，不走出石室。}%

@{江南國主李氏欽尚其道，累徵，終不降就。}@
%{江南国主李氏敬仰他的道行，多次征召他，但他始终不屈服。}%

@{唯言老僧無能，寧銷王者歸心？若更相呼，竄入深山矣！}@
%{只说：“老僧无能，怎么能消磨王者的归心呢？如果再呼唤我，我就躲进深山了！”}%

@{或衣物則避讓，香則受之。}@
%{有人送衣服给他，他就躲避，有人送香给他，他就接受。}%

@{以乾祐中盛夏坐終，身不沮壞，今湓城人供養影相焉。}@
%{在乾祐年间盛夏时节，他坐化了，身体没有腐烂，现在湓城人供养着他的画像。}%

@{又潭州釋亡名，恒誦《法華經》，口無他語。}@
%{还有潭州的释亡名，经常诵读《法华经》，嘴里没有其他言语。}%

@{長沙文昭王馬氏特加禮重，召入天策府湘西院供養。}@
%{长沙文昭王马氏对他格外尊重，召他进入天策府湘西院供养。}%

@{然其語事，詭異堪驚。}@
%{但是他的言行举止，诡异惊人。}%

@{一旦召知佛殿僧，令急襞掠佛像，各就兩廂。}@
%{有一次，他召集佛殿的僧人，命令他们赶紧擦拭佛像，分别放在两边。}%

@{僧皆謂為狂發，相目而笑。}@
%{僧人们都认为他疯了，互相看着，笑着。}%

@{舉止極甚怱切。}@
%{他的举止非常急促。}%

@{須臾，自入正殿內據佛座而坐，奄然而化。}@
%{一会儿，他就自己进入正殿，坐在佛座上，突然就圆寂了。}%

@{舉州道俗，爭禮焚香，漢乾祐中也。}@
%{全州的道俗，都争着礼拜焚香，这是汉乾祐年间的事情。}%
@{周會稽郡大善寺行瑫傳}@
%{周会稽郡大善寺行瑫传}%

@{釋行瑫，姓陳氏，湖州長城人也。}@
%{释行瑫，姓陈氏，湖州长城人。}%

@{考曰良，母陶氏，鍾愛之心與諸子異。}@
%{父亲叫良，母亲姓陶，对他特别宠爱，和对待其他孩子不一样。}%

@{然其敏利，又於群童傑然而出。}@
%{但他很聪明，在同龄孩子中脱颖而出。}%

@{父母多途礙其出家之志，終弗能禁。}@
%{父母多次阻拦他出家，最终还是没能阻止。}%

@{唐天祐二年依光遠師求于剃染。}@
%{唐天祐二年，他依止光远法师请求剃度出家。}%

@{年十有二，誦《法華經》，月奇五辰而畢軸。}@
%{他十二岁的时候，诵读《法华经》，奇数月十五日就能读完一部。}%

@{次《維摩經》盡，如道安朝請經而暮納本焉。}@
%{接着读完《维摩经》，如同道安法师早上借经书，晚上就归还一样。}%

@{尋於餘杭龍興寺受滿足戒，遂往金華雙林寺智新傳南山律鈔，弭節服膺，流輩推揖。}@
%{后来在余杭龙兴寺受具足戒，随后前往金华双林寺，向智新法师学习南山律钞，谦虚谨慎，认真学习，同辈都对他敬佩。}%

@{常食時至，以不𥽦之米與菜茹投小鼎中，參煮而食，此外斷無重味。}@
%{他吃饭的时候，就用普通的米和蔬菜放在小锅里，一起煮着吃，除此之外，绝不追求美味。}%

@{義解之心，理棼破木，都無難色。}@
%{他理解佛理，就像解开绳结、劈开木头一样，毫无困难。}%

@{甞謂人曰：所好甚者，不見他物之可好。吾之好也，樂且無荒也。}@
%{他曾经对人说：“如果很喜欢一样东西，就看不到其他东西的好处了。我喜欢的，就是快乐而没有过度的追求。”}%

@{後唐天成中，寓于越，樂若耶山水，披覽大藏教，服枲麻之衣。}@
%{后唐天成年间，他住在越地，喜欢若耶山水的景色，翻阅大藏经，穿麻衣。}%

@{募道俗置看經道場於寺之西北隅，構樓閣堂宇，蔚成別院，供四方僧，曾無匱乏。}@
%{他在寺院的西北角，募集僧俗建造阅经道场，建起了楼阁和殿宇，形成一个独立的院落，供养四方僧人，从未缺乏资粮。}%

@{以顯德三年壬子秋七月示疾，終于此院，報齡六十二，法臘四十四。}@
%{显德三年壬子年秋七月，他生病了，最终在院子里圆寂，享年六十二岁，法腊四十四年。}%

@{瑫性剛正，無面諛，無背憎，足不趨豪貴之門，囊不畜盈餘之物，房無閉戶，口無雜言。}@
%{瑫性格刚正，不阿谀奉承，也不背后憎恨别人，从不趋奉权贵，不积攒钱财，房间没有关门，嘴巴没有闲言碎语。}%

@{亦覽群書，旁探經論，慨其郭迻音義疎略，慧琳音義不傳，遂述大藏經音疏五百許卷，今行于江浙左右僧坊。}@
%{他也阅读各种书籍，旁通经论，感叹郭璞的音义疏略，慧琳的音义失传，于是撰写了《大藏经音疏》五百多卷，现在流传于江浙一带的寺院。}%

@{然其短者，不宜稱疏——若言疏，可以疏通一藏經，瑫便過慈恩百本幾倍矣。}@
%{不过，他的著作不能称作疏——如果说疏，它可以解释一部大藏经，瑫的著作就比慈恩寺百本疏要多好几倍了。}%

@{其耿介持律，古之高邁也矣。}@
%{他耿介持律，是古时候高尚的人啊。}%

@{宋東京開寶寺守真傳(沙彌彌伽道蔭)}@
%{宋朝东京开宝寺守真传(沙弥弥伽道荫) }%

@{釋守真，永興萬年人也。}@
%{释守真，永兴万年人。}%

@{俗姓紀，漢詐帝信之鴻緒。}@
%{俗姓纪，是汉朝伪帝刘信的后代。}%

@{乃祖乃父，素履貞吉，奕葉孝行，充塞閭里，故鄉人美其孝焉，遂目之曰紀丁蘭也——真即其後矣！}@
%{他的祖辈和父亲，一向品行端正，世代孝顺，在乡里名声很好，乡人都称赞他的孝行，所以称他为纪丁兰——守真就是他的后代。}%

@{洎黃寇干紀，僖宗蒙塵，車駕避鋒而西幸，咸、鎬失守而沒賊，因而徙家居于蜀矣。}@
%{后来黄巢起义，僖宗皇帝逃难，车驾避开战乱西行，咸阳和镐京被黄巢攻陷，守真一家因此迁徙到蜀地。}%

@{及冠也，偶遊聖壽寺見修進律師行出物表，語越常度，乃解帶卸冠，北面而事之。}@
%{他成年后，偶然去圣寿寺游玩，看到修进律师行为超凡脱俗，言语非凡，于是解下帽子，面向北方拜师。}%

@{七支既備，先謁從朗師，學《起信論》；次依性光師，傳法界觀；後禮演祕闍梨，授瑜伽教，竝得心要，咸盡指歸。}@
%{拜师礼毕，他先拜访从朗法师，学习《起信论》；然后依止性光法师，学习法界观；后来礼拜演祕闍梨，学习瑜伽教，都领悟了精髓，彻底明了佛法。}%

@{自明達諸法，宣暢妙典，四十年間略無怠矣。}@
%{他通达一切佛法，宣扬妙典，四十年间从未懈怠。}%

@{而賜號曰昭信焉。}@
%{人们赐给他昭信的称号。}%

@{講《起信》及法界觀共七十餘遍，皆以燈傳燈，用器投器，嗣乎法者二十許人。}@
%{他讲授《起信论》和法界观共七十多次，都是以灯传灯，以器投器的方式，传承佛法的人有二十多人。}%

@{開灌頂道場五遍，約度僧尼士庶三千餘人，開水陸道場二十遍。}@
%{他开坛灌顶五次，度化僧尼和普通人三千多人，开水陆道场二十次。}%

@{常五更輪，結文殊五髻教法，至夜二更輪，西方無量壽教法，稱阿彌陀尊號，修念佛三昧，期生淨域。}@
%{他每天五更时，修持文殊五髻法，到晚上二更时，修持西方无量寿法，念阿弥陀佛名号，修念佛三昧，期望往生净土。}%

@{一日，謂弟子緣遇曰：如來不云出息不保入息？吾之壽也幸矣，汝之年也耄矣，今欲順俗從世，預設二塔，其可得乎？}@
%{有一天，他对弟子缘遇说：“佛陀不是说过，出息不保入息吗？我的寿命还算幸运，你的年纪已经很大了，现在我想顺应世俗，预先建造两座塔，可以吗？”}%

@{緣遇稽首而對曰：廣度長老捨院之右地請建塔者有年矣！今大師屬其意，長老致其美，因緣冥契，安可而止。}@
%{缘遇叩头回答说：“广度长老舍院的右边土地，想要建造塔已经很多年了！现在大师您有这个心愿，长老也愿意成就您的美事，因缘冥契，怎么能停止呢？”}%

@{於是鳩工而營之，自十月琢磨，至來一月徹繢。}@
%{于是他们招募工匠建造，从十月开始雕琢，到来年一月完工。}%

@{以開寶四年秋八月九日命眾念佛，佛聲既久，令止，奄然而歸寂，俗壽七十八，僧臘五十三。}@
%{开宝四年秋八月九日，他命令大家念佛，佛号声持续了很久，他命令停止，然后突然圆寂，俗岁七十八，僧腊五十三。}%

@{其月二十一日焚葬於北永泰門外智度院側。}@
%{当月二十一日，他被火化，葬在北永泰门外智度院旁边。}%

@{其獲舍利光潤，各將供養之。}@
%{他的舍利光润明亮，大家分别供养着。}%

@{次沙彌彌伽者，于闐國人也，專誦《華嚴經》，曾無間息。}@
%{另一个沙弥弥伽，是于阗国人，专门诵读《华严经》，从未间断。}%

@{聖曆年中，天帝釋請迎伽上天誦持，乃曰：每被阿脩羅見擾，故屈師來，請為誦宣《華嚴經》，以禳彼敵。}@
%{圣历年间，天帝释提桓因请弥伽到天上诵经，弥伽说：“我经常被阿修罗骚扰，所以请您来，请您为我诵读《华严经》，以禳解敌人的侵扰。”}%

@{遂陞座，朗諷是經。}@
%{于是弥伽登上宝座，朗声诵读《华严经》。}%

@{時修羅軍眾聞經乃現威神，一時而化去。}@
%{当时阿修罗军队听到经文，显现威神，立刻就消失了。}%

@{又沙彌道蔭常念《金剛經》，寶曆初，因他出夜歸，虎暴中路，忽遇哮吼跳躑于前。}@
%{还有一个沙弥道荫，经常念诵《金刚经》，宝历初年，他外出，晚上回来的时候，路上遇到一只老虎，突然咆哮跳跃，挡在前面。}%

@{蔭知不免，乃閉目而坐，唯默念是經，心期救護，虎遂伏草守之。}@
%{道荫知道自己难免一死，于是闭目坐在那里，只默念《金刚经》，心中期盼救护，老虎就趴在草丛里守着他。}%

@{達曙，村人來往，乃視虎，其蹲處涎流於地焉。}@
%{天亮了，村民来来往往，看到老虎，它蹲在那里，口水流在地上。}%

@{蔭後持誦，益加高行矣。}@
%{道荫后来更加精进持诵，道行也更加高深了。}%
@{論曰：}@
%{论说：}%

@{入道之要，三慧為門。}@
%{入道关键，三慧是门。}%

@{若取聞持，勿過讀誦者矣。}@
%{如果想获取和保持佛法，不要过度读诵经文。}%

@{何耶？}@
%{为什么呢？}%

@{始惟據本，本立則道生。}@
%{开始要依靠经典，经典立住，道就生出来。}%

@{次則捨詮，詮留則月失，比為指天邊之桂影，而還認馬上之鞭鞘。}@
%{接下来要舍弃对经文的解释，解释停留，就像月亮消失一样，比喻成指着天边桂树的影子，却还认成马上的鞭鞘。}%

@{如此滯拘，去道彌遠。}@
%{这样执着拘泥，离道就越来越远。}%

@{然則機有新發，跡或乍移，須令廣覽多聞。}@
%{然而，机缘会有新的发展，迹象可能突然改变，就需要广泛阅读，多闻博识。}%

@{復次，背文高唱，在乎品位，先號法師。}@
%{其次，背着经文高歌，在乎的是品位，先被称作法师。}%

@{故經云：受持、讀、誦、解說、書寫，如法修行。}@
%{所以经文说：受持、读、诵、解说、书写，如法修行。}%

@{是也。}@
%{没错。}%

@{原夫經傳震旦，夾譯漢庭，北則竺蘭始直聲而宣剖，南惟僧會揚曲韻以諷通。}@
%{本来，经文传到中国，夹译在汉朝的宫廷，北方是竺兰开始用直声宣讲，南方只有僧会用曲韵来吟诵。}%

@{蘭乃月氏之生，會則康居之族。}@
%{兰是月氏人，会是康居人。}%

@{兩家左右，二見否臧，無為氷上之狐，免問堠傍之路。}@
%{这两家左右，两种见解，好坏都有，不要像冰上的狐狸一样，免得问路边上的哨卡。}%

@{通曰：西竺僧持部類，行事不同：或執親從佛聞，更難釐革；或稱我宗自許，多決派流；或直調而質乎；或歌聲而巧矣。}@
%{通说：西域僧人持守的部类，行事不同：有的执着于亲近佛陀所闻，更难改变；有的自称我宗，多决定派别流派；有的直调而质朴；有的歌声巧妙。}%

@{致令傳授各競師資，此是彼非，我真他謬，終年矛盾，未有罷期。}@
%{因此，传授者各自争夺师资，这个对那个错，我真他假，终年矛盾，没有停歇的时候。}%

@{故有若美一期之唄𠽋，誦三契之伽陀，感車馬而不行，動人天之共聽，此曲折聲之効也。}@
%{所以有像美妙的音乐，诵读三契的伽陀，让车马都停下，感动人天共同聆听，这就是曲折声音的效果。}%

@{若乃盤特少句，薄拘短章——止憂忘以鼓脣，胡暇巧而揚舌——，猶登中聖，或致感徵，此直置聲之驗也。}@
%{如果只是盘旋少句，薄拘短章——只担心忘记而鼓动嘴唇，哪里有时间巧妙地扬起舌头——，仍然可以登临中圣，或许能感召征兆，这就是直接声音的验证。}%

@{今以一言蔽之，但有感動龍神能生物善者，為讀誦之正音也。}@
%{现在用一句话概括，只要能感动龙神，能使万物向善，就是读诵的正音。}%

@{或曰：常聞光音天之語言，則是梵音。}@
%{有人说：经常听到光音天的语言，那就是梵音。}%

@{未委那為梵音邪？}@
%{还不明白什么是梵音吗？}%

@{請狀貌以示之。}@
%{请描述一下，让我看看。}%

@{通曰：諸陀羅尼，則梵語也。}@
%{通说：所有的陀罗尼，就是梵语。}%

@{唄𠽋之聲，則梵音也。}@
%{音乐的声音，就是梵音。}%

@{或曰：如天下言音令人樂聞者，與襄陽人為較——準彼漢音也——，音附語言，謂之漢音、漢語。}@
%{有人说：像天下言语声音让人乐于听闻的，与襄阳人比较——以他们为标准汉音——，声音附着在言语上，就叫做汉音、汉语。}%

@{則知語與音別。}@
%{这样就知道言语和声音是不同的。}%

@{所言唄𠽋者是梵音，如此方歌謳之調歟！}@
%{所说的音乐是梵音，就像四方歌颂的调子吗？}%

@{且梵音急疾而言，則表詮也；分曉舒徐引曳，則唄𠽋也。}@
%{而且梵音快速急促地说，就是表述解释；清晰舒缓地引长，就是音乐。}%

@{或曰：此只合是西域僧傳授，何以陳思王與齊太宰撿經示沙門耶？}@
%{有人说：这只有西域僧人才能传授，为什么陈思王和齐太宰要检阅经文，指给沙门看呢？}%

@{通曰：此二王先已熟天竺曲韻，故聞山響及經偈，乃有傳授之說也。}@
%{通说：这两位国王早就熟悉天竺的曲韵，所以听到山响和经文偈语，才有传授的说法。}%

@{今之歌讚，附麗淫哇之曲，惉懘之音，加釀瓌辭，包藏密呪，敷為梵奏，此實新聲也。}@
%{现在的歌赞，附着在靡靡之音，婉转的声音上，加上精妙的辞藻，包藏着密咒，敷陈成梵乐，这其实是新声。}%

@{如今啟夾，或曰開題，秖知逐句隨行，那辨真經偽造？}@
%{现在打开经卷，或者说打开题目，只知道逐句跟随，怎么辨别真经和伪造？}%

@{豈分支品，未鑒別生。}@
%{难道没有区分品类，没有鉴别真伪吗？}%

@{能顯既知，所詮須體，當聞捨筏，適足歸宗。}@
%{能够显明已经知道，所解释的道理必须体悟，应该听到舍弃筏子，才能回归本宗。}%

@{達其阿字之門，圖其法身之體，此讀誦之至也。}@
%{达到“阿”字的门，描绘法身的样子，这就是读诵的极致。}%

@{其有難通帚字，多遊族家，急令口誦於一經。}@
%{如果有人难以通晓“帚”字，却经常在亲戚家游玩，就急忙让他口诵一部经文。}%

@{且為身參於五眾，賴能暗誦，免呼粥飯之僧；如偶澄清，緩裹歸家之幞。}@
%{并且让他身参于五众，依靠能够暗诵，免得像呼唤粥饭的僧人一样；就像偶尔澄清，慢慢地裹着回家去。}%

@{或曰：國朝度戒，何責經乎？}@
%{有人说：国家时代受戒，为什么责备经文呢？}%

@{豈不聞《羯磨》之辭，止云年滿、衣鉢具足，不言念經為增上緣耶？}@
%{难道没有听说《羯磨》的词语，只说年龄满了，衣钵俱足，没有说念经是增上缘吗？}%

@{通曰：此滅法無知之徒言耳。}@
%{通说：这是灭法无知的人说的话。}%

@{上根感戒，果證相隨，何以經紙數考試耶？}@
%{上根的人感悟戒律，果证相随，为什么还要用经纸数量来考试呢？}%

@{脫捨下根之誦持，入法止闒茸、白丁矣！}@
%{如果舍弃下根的人诵持经文，入法就只有闒茸、白丁了！}%

@{南山大師云：纔登解髮，便須通覽。}@
%{南山大师说：刚开始剃度，就要通览经文。}%

@{又後周初，多度僧尼，勅靈藏銓品行業，若講若誦，卷部眾多，隨有文義，莫不周鑑，時共測量，通經了意，最為第一。}@
%{又后周初，大量度僧尼，命令灵藏铨选品行功业，无论是讲经还是诵经，卷部众多，只要有文义，没有不周密考察的，当时共同衡量，通经达意，是最为第一。}%

@{此乃精選誦經、通義，為入道之階漸也。}@
%{这就是精挑细选诵经、通达义理，作为入道的阶梯。}%

@{不見此文，深為痛惜。}@
%{没有看到这些文字，深感痛惜。}%

@{《梁傳》目此為〈經師〉，宣師不沿而革，號為〈讀誦〉。}@
%{《梁传》把这个称为“经师”，宣师不沿袭而革新，称为“读诵”。}%

@{今采諸師從唐至宋，取其多善，宗歸乎高。}@
%{现在采纳唐朝到宋朝各代高僧，取其众多优点，归宗于高明之处。}%

@{則有感神宿廟，度苦因經；法智往生，感金光之照野；明慧行道，占虹氣之貫天；}@
%{就有感神宿庙，度脱苦难，因为经文；法智往生，感召金光照耀田野；明慧行道，占卜虹气贯穿天空；}%

@{或受請居羅漢之前，或持明救城陽之疾；得御詩之餞送，見勢至之來迎；}@
%{有的受邀住在罗汉面前，有的持明救治城阳的疾病；得到御诗的饯送，见到势至菩萨的迎接；}%

@{使者攝而不能，妖狐媚而自變；猗歟元皎，致李樹之叢生；焯爾楚金，感帝王之入夢；}@
%{使者捉拿它却不能，妖狐迷惑它却自己变化；猗欤元皎，导致李树丛生；焯尔楚金，感动帝王入梦；}%

@{圓光在頂，三昧現前；遇誦《華嚴》，放金光於口角；後遊地獄，乘寶座於西方；}@
%{圆光在头顶，三昧现前；遇到诵读《华严经》，放出金光在嘴角；后来游历地狱，乘坐宝座往西方；}%

@{三刀斷勢，傷於竹筒；千福經聲，入於帝耳；燈返不飡於薏苡，康聲無斷於連珠；}@
%{三刀断势，伤害了竹筒；千福经声，进入帝耳；灯光返回不食薏苡，康健的声音不断像连珠一样；}%

@{或添齡於三十許年，或差蠱於數十莖髮，或經音遍於燕壘，或本足在於鐘離，或樂象龜茲，或口開菡萏，或鬼神避呪，或陸地生蓮，或夢華胥而悉解梵音，或坐佛座而便歸圓寂。}@
%{有的增加寿命三十多年，有的驱除蛊毒几十根头发，有的经文声音遍布燕垒，有的本来脚在钟离，有的欢喜象龟兹，有的口开菡萏，有的鬼神避咒，有的陆地生莲，有的梦到华胥而全部懂得梵音，有的坐在佛座上就圆寂。}%

@{如斯上德，若此法師，殖璧隨方，貫華有次。}@
%{像这样上德之人，像这样的法师，栽种美玉随处可见，串连珠玉有次序。}%

@{身為金鼓，擊之成懺悔之音；口若玉簫，吹之出神仙之曲。}@
%{身体像金鼓，敲击它发出忏悔的声音；嘴巴像玉箫，吹奏它发出神仙的曲调。}%

@{因依相授，徙倚獨宣，可謂皮裹《法華》，足行經藏。}@
%{依靠相互传授，随意独自宣讲，可以说像皮袋里装着《法华经》，脚踏着经藏。}%

@{俾法音之不斷，善付三乘；皆成佛之無餘，還宣八辯者也。}@
%{使佛法之音不断，善巧地交付三乘；都成就佛法之无余，还宣讲八辩者。}%

@{《詩》曰：伐柯伐柯，其則不遠。}@
%{《诗经》说：伐柯伐柯，法则不远。}%

@{望吾曹無忘取則於此焉。}@
%{希望我们不要忘记从这里取法。}%

@{宋高僧傳卷第二十五}@
%{宋高僧传卷第二十五}%
