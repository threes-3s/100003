@{寶藏論}@
%{宝藏论}%

@{長安沙門釋僧肇著}@
%{长安沙门释僧肇著}%

@{廣照空有品第一}@
%{广照空有品第一}%

@{空可空非真空。色可色非真色。真色無形。真空無名。無名名之父。無色色之母。為萬物之根源。作天地之太祖。上施玄象。下列冥庭。元氣含於大象。大象隱於無形。為識物之靈。靈中有神。神中有身。無為變化。各稟乎自然。微有事用。漸有形名。形興未質。名起未名。形各既兆。遊氣亂清。寂兮寥兮。寬兮廓兮。分兮別兮。上則有君。下則有臣。父子親其居。尊卑異其位。起教敘其因。然後國分其界。人部其家。各守其位。禮義興行。有善可稱。有惡可名。善人所重。惡人所輕。於是即是非而競生。其智有解。其愚有縛。上施煩形。下無寂樂。失自然之志。拘物外之約。迷無為之為。動有作之作。其名教既行。使上下之應諾爾乃聲立五音。色立五色。行立五行。德立五德。差之毫釐。過犯山嶽。律禁未然。令防未欲。無放蕩之寬。有多方之局。所以然者。為人而不知足。斯為濁亂之時。有弟有師。師有所訓。弟有所依。天地寥落。宇宙寬廓。中有煙塵。清虛翳膜。巍巍之形。內神外靈。妄有想慮。真一闇冥。其妄有識。其真有惑。非取而取。非得而得。是故理則無窮。物則無極。動兮亂兮。內發三毒。視兮聽兮。外受五欲。其心慌慌。其身忙忙。觸物動作。如火煌煌。故聖人立正教。置真謨。使無知之侶。上下相依。修無為。息有餘。漸至乎如如。如如之理。同本真軌。不可以修證。不可以希冀。惟寂滅性耳。}@
%{空可以空，但空不是真正的空。色可以是色，但色不是真正的色。真正的色没有形，真正的空没有名。没有名是名的父亲，没有色是色的母亲，它是万物之根源，是天地之太祖。它施予玄象，下至冥庭。元气包含在大象中，大象隐藏在无形之中。它是识物的灵，灵中有神，神中有身。无为变化，万物皆禀承于自然。渐渐有了事用，渐渐有了形名。形出现却没有质，名出现却没有名。形各已显兆，游气乱清。寂静寥寥，宽阔廓然，分隔彼此。上面有君，下面有臣，父子亲近其居所，尊卑有其不同的地位。起教叙述其缘由，然后国家划分疆界，人划分家庭，各守其位。礼义兴行，有善可称，有恶可名。善人所重视，恶人所轻视。于是是非就争相产生，智者有解脱，愚者有束缚。上施烦恼之形，下无寂静快乐。失去自然之志，拘泥于外物之约，迷失无为之行，动则有作之作。名教既已实行，使上下应诺，于是声立五音，色立五色，行立五行，德立五德。差之毫厘，谬以千里，过犯山岳。律法禁止未然，命令防范未欲，没有放荡的宽阔，有多方面的局限。所以这样，是因为人为而不满足，这就是浊乱之时。有弟子有老师，老师有所训诲，弟子有所依靠。天地寥落，宇宙宽阔，其中有烟尘，清虚翳膜。巍巍之形，内神外灵。妄有想法，真一暗冥。其妄有识，其真有惑。非取而取，非得而得。所以道理无穷，万物无极。动乱不安，内心生出三毒。看听感知，外受五欲。其心慌慌，其身忙忙，触物动作，如火煌煌。所以圣人立正教，置真谟，使无知之侣，上下相依，修无为，息有余，渐渐达到如如。如如之理，同本真轨，不可修证，不可希冀，唯有寂灭性耳。}%

@{夫真也者。無洲無渚。無伴無侶。無涯無際。無處無所。能為萬物之祖宗。非目視。非耳聞。非形色。非幻魂。能為三界之根門。其正者先離形。次泯情。不依物。不拘生。可以合大道通神明。有用曰神。有形曰身。無為曰道。無相曰真。應物而號。隨物而造。常住常存。不生不老。理合萬德。事出千巧。事雖無窮。理終一道。無有證者。無有得者。然不證不得。恒處心惑。其心不真。惑亂餘人。恍然惚然。如有魍魎。似有思想。究兮推兮。了無指掌。如空忽雲。如鏡忽塵。彼此緣起。而以妄存。有妄曰愚。無妄曰真。真氷釋水。妄水結氷。氷水之二。其體不異。迷妄曰愚。惺真曰智。其氷也冬不可釋。其水也春不可結。故愚不可即改。智不可即待。漸釋漸消。以通乎大海。斯可謂自然之道。運用玄玄。非念慮所測。當可以綿綿。不可以勤勤。}@
%{真正的道，没有洲渚，没有伴侣，没有涯际，没有处所。它能做万物的祖宗，非目视，非耳闻，非形色，非幻魂。它能做三界的根门。其正者先离形，次泯情，不依物，不拘生。可以合大道通神明。有用曰神，有形曰身，无为曰道，无相曰真。应物而号，随物而造。常住常存，不生不老。理合万德，事出千巧。事虽无穷，理终一道。无有证者，无有得者。然不证不得，恒处心惑，其心不真，惑乱余人。恍惚恍惚，如有魍魉，似有思想。究推了无指掌，如空忽云，如镜忽尘。彼此缘起，而以妄存。有妄曰愚，无妄曰真。真冰释水，妄水结冰。冰水之二，其体不异。迷妄曰愚，惺真曰智。其冰也冬不可释，其水也春不可结。故愚不可即改，智不可即待。渐渐释然，渐渐消融，以通达大海。这可称为自然之道。运用玄玄，非念虑所测，当可以绵绵，不可以勤勤。}%

@{夫進道之由。中有萬途。困魚止瀝。病鳥棲蘆。其二者不識於大海。不識於叢林。人趨乎小道其義亦然。此可謂久功中止。不達如理。捨大求小。半路依止。以小安而自安。不及大安而安矣。其大也愰蕩無涯。含識一體。萬物同懷。應則千變。化則眾現。不出不沒。用無有間。有心無形。有用無人。示生無生。示身無身。常測不測。常識不識。為而無為。得而無得。鏡象千端。水質萬色。影分塵界。應用無極。無形而形。無名而名。物類相感。和合而生。生而不生。其無有情。眾謂之聖。眾謂之明。種種稱號。各任其名。然其實也。以無為為宗。無相為容。等清虛。同太空。究無處所。用在其中。其得者一。其證者密。得則不一。證則不密。然非不一。然非不密。其體陰離。其用陽微。言不盡理。行不盡儀。斯可謂太微。夫山草無窮。泉水無竭。谷風無休。鐘聲無歇。物尚如斯。何況道乎。有必速亡。無必久長。天地雖變。虛空獨常。}@
%{进道之由，其中有万途。困鱼止沥，病鸟栖芦。其二者不识于大海，不识于丛林。人趋于小道，其义亦然。此可谓久功中止，不达如理。舍大求小，半路依止，以小安而自安，不及大安而安矣。其大也恍惚无涯，含识一体，万物同怀。应则千变，化则众现，不出不没，用无有间。有心无形，有用无人，示生无生，示身无身。常测不测，常识不识，为而无为，得而无得。镜象千端，水质万色，影分尘界，应用无极。无形而形，无名而名。物类相感，和合而生，生而不生。其无有情，众谓之圣，众谓之明。种种称号，各任其名。然其实也，以无为为宗，无相为容。等清虚，同太空。究无处所，用在其中。其得者一，其证者密。得则不一，证则不密。然非不一，然非不密。其体阴离，其用阳微。言不尽理，行不尽仪。斯可谓太微。夫山草无穷，泉水无竭，谷风无休，钟声无歇。物尚如斯，何況道乎。有必速亡，无必久长。天地虽变，虚空独常。}%

@{夫學道者習無餘。不學道者習有餘。無餘道近。有餘道疎。知有有壞。知無無敗。真知之知。有無不計。於有不有。於無不無。有無不見。性相如如。閴然無物。而乃用出。若不如是。多妄多失。中有夢慮。主習眾疾。非凶為凶。非吉為吉。吉凶之事。翳障真一。故為道者。不可以同迷。夫學道者有三。其一謂之真。其二謂之隣。其三謂之聞。習學謂之聞。絕學謂之隣。過此二者謂之真。不學道者亦有三。其上謂之祥。其次謂之良。其下謂之殃。極樂謂之良。極苦謂之殃。不苦不樂謂之祥。然此三者皆不入真。常斯為不道。騰神浩浩。風海波濤。心塵動擾。悲哉哀哉。三界輪迴。出沒生死。六道去來。不可以道濟。不可以真携。乘聖共愍。如母念孩。所以偃化非時。忍待有機。大道如此。古今同儀。不可以率爾。不可以驅馳。神中有智。智中有悲。悲救不得。徒自困疲。然謂可度。復事如故。察察精勤。恒興夢慮。惶惶外覓。轉失玄路。濁辱清虛。情存有處。哀哉苦哉。不離煩務。夫日隱雲中。雖明而不照。智藏惑中。雖真而不道。何以然者。自未出纏也。是故疎不可會。親不可離。其未道者。不可妄為。}@
%{夫学道者习无余，不学道者习有余。无余道近，有余道疏。知有有坏，知无无败。真知之知，无有不计。于有不有，于无不无，无不见。性相如如，閴然无物，而乃用出。若不如是，多妄多失，中有梦虑，主习众疾。非凶为凶，非吉为吉。吉凶之事，翳障真一。故为道者，不可以同迷。夫学道者有三，其一谓之真，其二谓之邻，其三谓之闻。习学谓之闻，绝学谓之邻，过此二者谓之真。不学道者亦有三，其上谓之祥，其次谓之良，其下谓之殃。极乐谓之良，极苦谓之殃，不苦不乐谓之祥。然此三者皆不入真，常斯为不道。腾神浩浩，风海波涛，心尘动扰。悲哉哀哉，三界轮回，出没生死，六道去来，不可以道济，不可以真携。乘圣共愍，如母念孩。所以偃化非时，忍待有机。大道如此，古今同仪，不可以率尔，不可以驱驰。神中有智，智中有悲，悲救不得，徒自困疲。然谓可度，复事如故。察察精勤，恒兴梦虑，惶惶外觅，转失玄路。浊辱清虚，情存有处。哀哉苦哉，不离烦务。夫日隐云中，虽明而不照，智藏惑中，虽真而不道。何以然者，自未出缠也。是故疏不可会，亲不可离。其未道者，不可妄为。}%

@{夫決歸者。而不顧於後。決戰者而不顧於首。決學者而不貴於身。決道者而不貴於事。其入無跡。其出無覓。了無所得。攀緣自寂。寂而不生。自體無名。無名之朴。理無外欲。恒沙功德。宛然自足。夫殼居者。不知宇宙之寬大。形處者。不知虛空之廣大。故晦中無明。明中無晦。諸法念念。各不相待。物隔情離。違情難會。夫赤棗含蟲。內壞外隆。沙水同流。上清下稠。國藏於佞。天下不政。形藏於心。萬物皆淫。所以然者。以其有病也。故物有靈。靈必有妖。妖必有欲。欲必有心。心必有情。情動為欲。妖發為精。精惑於神。欲惑於真。故為道者。不可以隣。}@
%{夫决归者，而不顾于后。决战者而不顾于首。决学者而不贵于身。决道者而不贵于事。其入无迹，其出无觅，了无所得。攀缘自寂，寂而不生。自体无名，无名之朴。理无外欲，恒沙功德，宛然自足。夫壳居者，不知宇宙之宽大。形处者，不知虚空之广阔。故晦中无明，明中无晦。诸法念念，各不相待。物隔情离，违情难会。夫赤枣含虫，内坏外隆。沙水同流，上清下稠。国藏于佞，天下不政。形藏于心，万物皆淫。所以然者，以其有病也。故物有灵，灵必有妖，妖必有欲，欲必有心，心必有情。情动为欲，妖发为精，精惑于神，欲惑于真。故为道者，不可以邻。}%

@{夫古鏡照精。其精自形。古教照心。其心自明。夫約天地為上下。約日月為東西。約身為彼此。約心為是非。若無彼此。是非何為。但以物隨情變。情逐物移。內外搖動。識物乘馳。其生也人。其死也魂。相似相續。夢有形身。實彼非此。實此非彼。鳥跡空文。奇特以現。難思難議。陰報陽施。冥道罔象。因果自縻。其事如幻。種種模面。焰水乾城。都無實現。斯謂不真。惑亂餘人。清虛之理。畢竟無身。夫神通變化者。其猶於龍昇天。覆宇宙者其猶於雲凝。斯未可貴。斯未可真。若取其為實者。而未為道也。或有形而麗。或有語而辨。或有智而聰。或有用而巧。若取以為道者。亦未為善也。有必不真。作必不常。乾坤尚壞。器物何剛。唯道無根。虛湛常存。唯道無體。微妙常真。唯道無事。古今常貴。唯道無心。萬物圓備。}@
%{夫古镜照精，其精自形。古教照心，其心自明。夫约天地为上下，约日月为东西，约身为彼此，约心为是非。若无彼此，是非何为。但以物随情变，情逐物移，内外摇动，识物乘驰。其生也人，其死也魂。相似相续，梦有形身，实彼非此，实此非彼。鸟迹空文，奇特以现，难思难议。阴报阳施，冥道罔象，因果自縻，其事如幻。种种模面，焰水乾城，都无实现。斯谓不真，惑乱余人。清虚之理，毕竟无身。夫神通变化者，其犹于龙昇天。覆宇宙者其犹于云凝。斯未可贵，斯未可真。若取其为实者，而未为道也。或有形而丽，或有语而辨，或有智而聪，或有用而巧。若取以为道者，亦未为善也。有必不真，作必不常。乾坤尚坏，器物何刚。唯道无根，虚湛常存。唯道无体，微妙常真。唯道無事，古今常贵。唯道无心，万物圆备。}%

@{故道無相無形。無事無意無心。善利群品。率益人倫。可謂一切物無不賓。夫萬物有侶。唯道獨存。其外無他。其內無復。無內無外。包含太一。該羅八冥。周備萬物。其狀也非內非外。非小非大。非一非異。非明非昧非生非滅。非麁非細。非空非有。非開非閉。非上非下。非成非壞。非動非靜。非歸非逝。非深非淺。非愚非慧。非違非順。非通非塞。非貧非富。非新非故。非好非弊。非剛非柔。非獨非對。所以然者。若言其內。通含法界。若言其外。備應形載。若言其小。包裹彌遠。若言其大。復入塵界。若言其一。各任其質。若言其異。妙體無物。若言其明。杳杳冥冥。若言其昧。朗照徹明。若言其生。無狀無形。若言其滅。今古常靈。若言其麁。束入塵盧。若言其細。山嶽之軀。若言其空。萬用在中。若言其有。閴然無容。若言其開。不入塵埃。若言其閉。義出無際。若言其上。平等無相。若言其下。物莫能況。若言其成。撲散眾星。若言其壞。鎮古常在。若言其動。湛然凝重。若言其靜。忙忙物聳。若言其歸。往而不辭。若言其逝。應物還來。若言其深。萬物同任。若言其淺。根不可尋。若言其愚。計用萬途。若言其慧。寂寞無餘。若言其違。有信有依。若言其順。物莫能羈。若言其通。不達微踪。若言其塞。出入虛容。若言其貧。萬德千珍。若言其富。曠絕無人。若言其新。自古宿因。若言其故。物莫能污。若言其好。無物可保。若言其弊。物始依然。若言其剛。摧挫不傷。若言其柔。力屈不尫。若言其獨。恒沙物族。若言其對。真一孤轂。}@
%{故道无相无形，无事无意无心。善利群品，率益人伦。可謂一切物无不宾。夫万物有侣，唯道独存。其外无他，其内无复。无内无外，包含太一，该罗八冥，周备万物。其状也非内非外，非小非大，非一非异，非明非昧非生非灭，非粗非细，非空非有，非开非闭，非上非下，非成非坏，非动非静，非归非逝，非深非浅，非愚非慧，非违非顺，非通非塞，非贫非富，非新非故，非好非弊，非刚非柔，非独非对。所以然者，若言其内，通含法界。若言其外，备应形载。若言其小，包裹弥远。若言其大，复入尘界。若言其一，各任其质。若言其异，妙体无物。若言其明，杳杳冥冥。若言其昧，朗照彻明。若言其生，无状无形。若言其灭，今古常灵。若言其粗，束入尘卢。若言其细，山岳之躯。若言其空，万用在中。若言其有，閴然无容。若言其开，不入尘埃。若言其闭，义出无际。若言其上，平等无相。若言其下，物莫能況。若言其成，扑散众星。若言其坏，镇古常在。若言其动，湛然凝重。若言其静，忙忙物耸。若言其归，往而不辞。若言其逝，应物还来。若言其深，万物同任。若言其浅，根不可寻。若言其愚，计用万途。若言其慧，寂寞无余。若言其违，有信有依。若言其顺，物莫能羁。若言其通，不达微踪。若言其塞，出入虚容。若言其贫，万德千珍。若言其富，旷绝无人。若言其新，自古宿因。若言其故，物莫能污。若言其好，无物可保。若言其弊，物始依然。若言其刚，摧挫不伤。若言其柔，力屈不尫。若言其独，恒沙物族。若言其对，真一孤轂。}%

@{故道不可以一名言。理不可以一義宣。蓋略陳其說。何能以盡其邊。是以斬首灰形。其無以損生。金丹玉液。其無以養生。故真生不滅。真滅不生。可謂常滅。可謂常生。其有愛生惡滅者。斯不悟常滅。愛滅惡生者。斯不悟常生。其迷悟二名。不見真成。取捨之意。隨虛妄情。故常空不有。常有不空。兩不相待。句句皆宗。是以聖人。隨有道有。隨空道空。空不乖有。有不乖空。兩語無病。二義雙通。乃至說我。亦不乖無我。乃至說事。亦不乖無事。以故不為言語之所轉也。}@
%{故道不可以一名言，理不可以一义宣。盖略陈其说，何能以尽其边。是以斩首灰形，其无以损生。金丹玉液，其无以养生。故真生不灭，真灭不生。可谓常灭，可谓常生。其有爱生恶灭者，斯不悟常灭。爱灭恶生者，斯不悟常生。其迷悟二名，不见真成。取舍之意，随虚妄情。故常空不有，常有不空。两不相待，句句皆宗。是以圣人，随有道有，随空道空。空不乖有，有不乖空。两语无病，二义双通。乃至说我，亦不乖无我。乃至说事，亦不乖無事。以故不为言语之所转也。}%

@{夫鑄金為人。但觀其人。不覩其金。其名也迷。其相也惑。所以然者。皆失乎真。然則一切皆幻。虛妄不實。知幻是幻。守真抱一。不染外物。清虛太一。其何有失。亡心喪意。體離眾疾。一相不生。寂靜凶吉。吉猶不隨。凶何所為。吉凶之事。二俱無依。夫入道之徑。內虛外淨。如水凝澄。萬象光映。其意不沈。其心不浮。不出不入。湛寂自如。內外不干。識物不關。各任其一。復何用言。}@
%{夫铸金为人，但观其人，不覩其金。其名也迷，其相也惑。所以然者，皆失乎真。然则一切皆幻，虚妄不实。知幻是幻，守真抱一，不染外物，清虚太一，其何有失。亡心丧意，体离众疾。一相不生，寂静凶吉。吉犹不随，凶何所为。吉凶之事，二俱无依。夫入道之径，内虚外净，如水凝澄，万象光映。其意不沈，其心不浮，不出不入，湛寂自如。内外不干，识物不关，各任其一，复何用言。}%

@{夫火不待日而熱。風不待月而涼。堅石處水。天瞽猶光。明暗自爾。乾濕同方。物尚不相借。何況道乎。王以萬有為人。人歸於王。王依於人。合者同一。其名曰佛。三界獨尊。覺了無物。非作而作。所作已畢。天人之師正遍知悉。權應形事。引導眾疾。理靜虛無。光超慧日。普照十方。上同下吉。不欲異人。不欲異塵。不欲異義。不欲異因。平等不二。圓通一身。可謂大象之真。其理難見。假設方便。數詰言論。任物而現。夫欲外者塵。欲內者身。欲聞者心。取塵者為欲界。依形身者為色界。依計心者為無色界。滅此三者。名為道諦。諦滅者為道也。}@
%{夫火不待日而热，风不待月而凉。坚石处水，天瞽犹光。明暗自尔，乾湿同方。物尚不相借，何況道乎。王以万有为人，人归于王，王依于人。合者同一，其名曰佛。三界独尊，觉了无物。非作而作，所作已毕。天人之师正遍知悉。权应形事，引导众疾。理静虚无，光超慧日，普照十方。上同下吉，不欲异人，不欲异尘，不欲异义，不欲异因。平等不二，圆通一身。可谓大象之真。其理难见，假設方便，数诘言论，任物而现。夫欲外者尘，欲内者身，欲闻者心。取尘者为欲界，依形身者为色界，依计心者为无色界。灭此三者，名为道諦。諦灭者为道也。}%

@{然此道者。權未正也。虛兮妄兮。三界不實。幻兮夢兮。六道無物。不遣一法。不得一法。不修一法。不證一法。性淨天真。而謂大道乎。是以遍觀天下。莫非真人。孰得此理。同其一倫。其學者希。其得者微。可謂渺漠而難知。其知者師。其化者夷。無心動作。作而無為。無為而為。無所不為。和光任物。物無所羈。夫天地之內。宇宙之間。中有一寶。祕在形山。識物靈照。內外空然。寂寞難見。其號玄玄。巧出紫微之表。用在虛無之間。端化不動。獨而無雙。聲出妙響。色吐華容。窮覩無所。寄號空空。唯留其聲。不見其形。唯留其功。不見其容。幽顯朗照。物理虛通。森羅寶印。萬象真宗。}@
%{然此道者，权未正也。虚妄虚妄，三界不实。幻梦幻梦，六道无物。不遣一法，不得一法，不修一法，不证一法。性净天真，而谓大道乎。是以遍观天下，莫非真人。孰得此理，同其一伦。其学者希，其得者微，可謂渺漠而难知。其知者师，其化者夷。无心动作，作而无为，无为而为，无所不为。和光任物，物无所羁。夫天地之内，宇宙之间，中有一宝，秘在形山。识物灵照，内外空然，寂寞难见。其号玄玄，巧出紫微之表，用在虚无之间。端化不动，独而无双。声出妙响，色吐华容。穷睹无所，寄号空空。唯留其声，不见其形，唯留其功，不见其容。幽显朗照，物理虚通。森罗宝印，万象真宗。}%

@{其為也形。其寂也冥。本淨非瑩。法爾圓成。光超日月。德越太清。萬物無作。一切無名。轉變天地。自在縱橫。恒沙妙用。混沌而成。誰聞不喜。誰聞不驚。如何以無價之寶。隱在陰入之坑。哀哉哀哉。其為自輕。悲哉悲哉。晦何由明。其寶也煥煥煌煌。朗照十方。閴寂無動。應用堂堂。應聲應色。應陰應陽。奇特無根。虛湛常存。瞬目不見。側耳不聞。其本也冥。其化也形。其為也聖。其用也靈。可謂大道之精。其精甚真。萬物之因。凝然常住。與道同倫。故經云。隨其心淨。則佛土淨。任用森羅。其名曰聖。}@
%{其为也形，其寂也冥。本净非莹，法尔圆成。光超日月，德越太清。万物无作，一切无名。转变天地，自在纵横。恒沙妙用，混沌而成。谁闻不喜，谁闻不惊。如何以无价之宝，隐在阴入之坑。哀哉哀哉，其为自轻。悲哉悲哉，晦何由明。其宝也焕焕煌煌，朗照十方，閴寂无动，应用堂堂。应声应色，应阴应阳。奇特无根，虚湛常存。瞬目不见，侧耳不闻。其本也冥，其化也形，其为也圣，其用也灵。可谓大道之精，其精甚真。万物之因，凝然常住，与道同伦。故经云，随其心净，则佛土净。任用森罗，其名曰圣。}%
@{離微體淨品第二}@
%{离微体净品第二}%

@{其入離。其出微。知入離外。塵無所依。知出微內。心無所為。內心無所為。諸見不能移。外塵無所依。萬有不能羈。萬有不能羈。想慮不乘馳。諸見不能移。寂滅不思議。可謂本淨體自離微也。}@
%{它进入离，它出去微。知道进入离是外，尘埃无所依。知道出去微是内，心无所为。内心无所为，诸见不能移动。外尘无所依，万物不能羁绊。万物不能羁绊，想法念头不乘着奔驰。诸见不能移动，寂灭不可思议。可以说本净体自身就离微了。}%

@{據入故名離。約用故名微。混而為一。無離無微。體離不可染。無染故無淨。體微不可有。無有故無依。是以用而非有。寂而非無。非無故非斷。非有故非常。}@
%{根据进入就叫做离，约略使用就叫做微。混合在一起成为一，没有离没有微。体离不可染，无染故无净。体微不可有，无有故无依。所以是用而非有，寂而非无。非无故非断，非有故非常。}%

@{夫性離微者。非取非捨。非修非學。非本無今有。非本有今無。乃至一法不生。一法不滅。非三界所攝。非六趣所變。非愚智所改。非真妄所轉。平等普遍。一切圓滿。總為一大法界應化之靈宅。迷之者則歷劫而浪修。悟之者則當體而凝寂。}@
%{夫性离微者，非取非舍，非修非学，非本无今有，非本有今无，乃至一法不生，一法不灭。非三界所摄，非六趣所变，非愚智所改，非真妄所转。平等普遍，一切圆满。总为一大法界应化之灵宅。迷之者则历劫而浪修。悟之者则当体而凝寂。}%

@{夫妄有所欲者。不觀其離。妄有所作者。不觀其微。不觀其微者。即內興惡見。不觀其離者。即外起風塵。外起風塵故。外為魔境所亂。內興惡見故。內為邪見所惑。既內外緣生。真一宗隱。是以迷離妄染者。所謂凡夫。迷染妄離者。所謂二乘。達本性離者。所謂菩薩。了了見知三乘無異者。所謂平等真佛。}@
%{夫妄有所欲者，不观其离。妄有所作者，不观其微。不观其微者，即内兴恶见。不观其离者，即外起风尘。外起风尘故，外为魔境所乱。内兴恶见故，内为邪见所惑。既内外缘生，真一宗隐。所以迷离妄染者，所谓凡夫。迷染妄离者，所谓二乘。达本性离者，所谓菩萨。了了见知三乘无异者，所谓平等真佛。}%

@{然至理幽邃。非言說可顯。非相示可知。夫欲示其相。則迷其無相。欲顯其說。則迷其無說。然欲不說不示。復難以通其義。故玄道離微。至理難顯。}@
%{然至理幽邃，非言说可显。非相示可知。夫欲示其相，则迷其无相。欲显其说，则迷其无说。然欲不说不示，复难以通其义。故玄道离微，至理难显。}%

@{夫所以言離者。體不與物合。亦不與物離。譬如明鏡光映萬象。然彼明鏡不與影合。亦不與體離。又如虛空合入一切無所染著。五色不能污。五音不能亂。萬物不能拘。森羅不能雜。故謂之離也。}@
%{夫所以言离者，体不与物合，亦不与物离。譬如明镜光映万物。然彼明镜不与影合，亦不与体离。又如虚空合入一切无所染着。五色不能污，五音不能乱，万物不能拘，森罗不能杂。故谓之离也。}%

@{所以言微者。體妙無形。無色無相。應用萬端。而不見其容。含藏百巧。而不顯其功。視之不可見。聽之不可聞。然有恒沙萬德。不常不斷。不離不散。故謂之微也。}@
%{所以言微者，体妙无形，无色无相，应用万端，而不见其容。含藏百巧，而不显其功。视之不可见，听之不可闻。然有恒沙万德，不常不断，不离不散。故谓之微也。}%

@{是以離微二字。蓋道之要也。六入無跡謂之離。萬用無我謂之微。微即離也。離即微也。但約彼根事。而作兩名。其體一也。}@
%{所以离微二字，盖道之要也。六入无迹谓之离，万用无我谓之微。微即离也，离即微也。但约彼根事，而作两名，其体一也。}%

@{夫修道者。莫不斷煩惱求菩提。棄小乘窺大用。然妙理之中。都無此事。體離者本無煩惱可斷。無小乘可棄。體微者無菩提可求。無大用可窺。何以故。無一法可相應故。}@
%{夫修道者，莫不断烦恼求菩提，弃小乘窥大用。然妙理之中，都无此事。体离者本无烦恼可断，无小乘可弃。体微者无菩提可求，无大用可窥。何以故？无一法可相应故。}%

@{是以聖人。不斷妄。不證真。可謂萬用而自然矣。夫求法者。為無所求。故無名之朴。亦將不欲。斯可謂之妙覺。}@
%{所以圣人，不断妄，不证真，可谓万用而自然矣。夫求法者，为无所求，故无名之朴，亦将不欲。斯可谓之妙觉。}%

@{夫離微者。非妄識之所識。非邪智之所知。何謂妄識。為六識也。何謂邪智。為二智也。是以體真一故。非二智所知。體無物故。非六識所識。無有一法從外而來。無有一法從內而出。又無少法和合而生。可謂之太清。可謂之真精。}@
%{夫离微者，非妄识之所识，非邪智之所知。何谓妄识？为六识也。何谓邪智？为二智也。所以体真一故，非二智所知。体无物故，非六识所识。无有一法从外而来，无有一法从内而出。又无少法和合而生。可谓之太清，可谓之真精。}%

@{體離一切諸見。故不可以意度。體離一切限量。故不可以言約。是以維摩默然。如來寂寞。雖說種種諸乘並是方便。開示悟入佛之知見。}@
%{体离一切诸见，故不可以意度。体离一切限量，故不可以言约。所以维摩默然，如来寂寞。虽说法种种诸乘并是方便，开示悟入佛之知见。}%

@{夫知者知離。見者見微。故經云。見微名為佛。知離名為法。以知離故。即不與一切煩惱合。以見微故。即不與一切虛妄俱。無虛妄故。即真一理顯。無煩惱故。即明瑩自然。}@
%{夫知者知离，见者见微。故经云：见微名为佛，知离名为法。以知离故，即不与一切烦恼合。以见微故，即不与一切虚妄俱。无虚妄故，即真一理显。无烦恼故，即明莹自然。}%

@{夫離微之義。非一非二。非以言說可顯。要以深心體解。朗照現前。對境無心。逢緣不動。勿忘離微之道。逐識星馳。口說心違。理將不寔。可謂無晝無夜。無靜無喧。專一不移。方乃契會。}@
%{夫离微之义，非一非二，非以言说可显。要以深心体解，朗照现前，对境无心，逢缘不动。勿忘离微之道，逐识星驰，口说心违，理将不实。可谓无昼无夜，无静无喧，专一不移，方乃契会。}%

@{若妄有所取。妄有所捨。妄有所修。妄有所得者。皆不入真實。背離微之義。壞大道之法也。}@
%{若妄有所取，妄有所舍，妄有所修，妄有所得者，皆不入真实，背离微之义，坏大道之法也。}%

@{夫真者所以不合求。為外無所得。夫實者所以不合修。為內無所證。但無妄想者。即離微之道顯也。}@
%{夫真者所以不合求，为外无所得。夫实者所以不合修，为内无所得。但无妄想者，即离微之道显也。}%

@{夫離者虛也。微者冲也。冲虛寂寞。故謂之離微。夫聖人所以無妄想者。為達離也。所以有奇特之用者。為了微也。微故無心。離故無身。身心俱喪。靈智獨存。絕於有無之域。泯於我所之居。法界自然。煌煌盛用。而無生也。}@
%{夫离者虚也，微者冲也。冲虚寂寞，故谓之离微。夫圣人所以无妄想者，为达离也。所以有奇特之用者，为了微也。微故无心，离故无身。身心俱丧，灵智独存。绝于无有之域，泯于我所之居。法界自然，煌煌盛用，而无生也。}%

@{故聖人處無為而化行。不言之教。冥理應合。寂寞無人。是以含通大象。包入萬物。譬如虛空。普偏周備。}@
%{故圣人处无为而化行，不言之教，冥理应合，寂寞无人。是以含通大象，包入万物。譬如虚空，普偏周备。}%

@{夫迷者無我立我。則內生我倒。內生我倒故。即聖理不通。聖理不通故。外有所立。外有所立。即內外生礙。內外生礙。即物理不通。遂妄起諸流。混於疑照。萬象沈沒。真一宗亂。諸見競興。乃為流浪。}@
%{夫迷者无我立我，则内生我倒。内生我倒故，即圣理不通。圣理不通故，外有所立。外有所立，即内外生碍。内外生碍，即物理不通。遂妄起诸流，混于疑照，万象沉没，真一宗乱，诸见竞兴，乃为流浪。}%

@{故製離微之論。顯體幽玄。學者深思。可知虛實矣。夫色法如影。聲法如響。但以影響指陳。未足封為真實。故指非月也。言非道也。會道亡言。見月亡指。}@
%{故制离微之论，显体幽玄。学者深思，可知虚实矣。夫色法如影，声法如响。但以影响指陈，未足封为真实。故指非月也，言非道也。会道亡言，见月亡指。}%

@{是以迷離者。即為諸魔。愛取諸塵。樂著生死。夫迷微者。即為外道。非分推求。橫生諸見。夫諸見根本者。莫越有無。何謂為有。謂妄有所作。何謂為無為。觀察無所得也。}@
%{所以迷离者，即为诸魔。爱取诸尘，乐着生死。夫迷微者，即为外道。非分推求，横生诸见。夫诸见根本者，莫越无有。何谓为有？谓妄有所作。何谓为无为？观察无所得也。}%

@{是以因有無二見。即起種種諸見。諸見既起。即邪見不真。故名為外道。夫生死根本者。所謂存亡。身存為生。身亡為滅。計著妄想。取外境界。具足身見。愛彼未來殊勝生處。受妙果報。故謂之魔。}@
%{所以因无有二见，即起种种诸见。诸见既起，即邪见不真。故名为外道。夫生死根本者，所谓存亡。身存为生，身亡为灭。计着妄想，取外境界，具足身见，爱彼未来殊胜生处，受妙果报。故谓之魔。}%

@{若體解離者。一切不著。無所染愛。即超魔境界。若體解微者。一切寂靜。無有妄想。即超外道種種邪見。故經云微妙甚深離自性也。}@
%{若体解离者，一切不著，无所染爱，即超魔境界。若体解微者，一切寂静，无有妄想，即超外道种种邪见。故经云微妙甚深离自性也。}%

@{是以微無有見。離無有著。無見無著。寂滅為樂。何謂為苦。以不了微故。即內有所思。不了離故。即外有所依。外有所依故即貪。內有所思故即緣。緣貪既起。遂為魔境所使。晝夜煌煌。無有暫止。具受塵勞。故名為苦。}@
%{所以微无有见，离无有著。无见无著，寂灭为乐。何谓为苦？以不了微故，即内有所思。不了离故，即外有所依。外有所依故即贪。内有所思故即缘。缘贪既起，遂为魔境所使。昼夜煌煌，无有暂止，具受尘劳，故名为苦。}%

@{何謂為樂。為了微故。即內無所思。為了離故。即外無所依。外無所依故即無貪。內無所思故即無緣。無緣故即不為萬有所拘。及諸塵勞所使。清虛寂寞。無所繫縛。自性解脫。故名為樂。}@
%{何谓为乐？为了微故，即内无所思。为了离故，即外无所依。外无所依故即无贪。内无所思故即无缘。无缘故即不为万物所拘，及诸尘劳所使。清虚寂寞，无所系缚，自性解脱，故名为乐。}%

@{夫離者理也。微者密也。何謂為理。不離一切物。何謂為密。顯用藏術。又離者空也。微者有也。空故無相有故形量。是以非有非空。萬法之宗。非空非有。萬物之母。出之無方。入之無所。包舍萬有。而不為事。應化萬端。而不為主。}@
%{夫离者理也，微者密也。何谓为理？不离一切物。何谓为密？显用藏术。又离者空也，微者有也。空故无相有故形量。是以非有非空，万法之宗。非空非有，万物之母。出之无方，入之无所，包舍万有，而不为事。应化万端，而不为主。}%

@{是以小室寬容。一念多通。非心所測。非意所識。可謂住不思議解脫之力。何謂不思議為體離微。何謂解脫為無所羈。離者法也。微者佛也。和合不二名為僧也。故三名一體。一體三名。混無分別。歸本無名。}@
%{所以小室宽容，一念多通，非心所测，非意所识。可谓住不可思议解脱之力。何谓不可思议为体离微？何谓解脱为无所羁？离者法也，微者佛也，和合不二名为僧也。故三名一体，一体三名，混无分别，归本无名。}%

@{又離者容也。微者用也。容故含垢。用故無侶。無侶故即妙化常行。含垢故即萬有能處。又無眼無耳謂之離。有見有聞謂之微。無我無造謂之離。有智有用謂之微。無心無意謂之離。有通有達謂之微。}@
%{又离者容也，微者用也。容故含垢，用故无侣。无侣故即妙化常行。含垢故即万有能处。又无眼无耳谓之离，有见有闻谓之微。无我无造谓之离，有智有用谓之微。无心无意谓之离，有通有达谓之微。}%

@{又離者涅槃。微者般若。般若故繁興大用。涅槃故寂滅無餘。無餘故煩惱永盡。大用故聖化無窮。若人不達離微者。雖復苦行頭陀遠離塵境。斷貪恚癡伏忍成就。經無量劫。終不入真寔。何以故。皆為依正所行住有所得故。不離顛倒夢想惡覺諸見。}@
%{又离者涅槃，微者般若。般若故繁兴大用，涅槃故寂灭无余。无余故烦恼永尽，大用故圣化无穷。若人不达离微者，虽复苦行头陀远离尘境，断贪恚痴伏忍成就，经无量劫，终不入真实。何以故？皆为依正所行住有所得故，不离颠倒梦想恶觉诸见。}%

@{若復有人體解離微者。雖近有妄想習氣及現行煩惱。然數數覺知離微之義。此人不久。即入真寔無上道也。何以故。為了正見根本故也。}@
%{若复有人体解离微者，虽近有妄想习气及现行烦恼，然数数觉知离微之义，此人不久，即入真实无上道也。何以故？为了正见根本故也。}%

@{又所言離者對六入也。所言微者對六識也。若混六為一寂靜無物。非五四三。非九八七。但聖人應機設教對執不同。究竟理中都無名字。}@
%{又所言离者对六入也，所言微者对六识也。若混六为一寂静无物，非五四三，非九八七。但圣人应机设教对执不同，究竟理中都无名字。}%

@{譬如虛空離數非數離性非性。非一非異非境非離境。不可言說。過於文字出於心量。無有去來無有出入。夫經論者莫不就彼凡情破彼根量。種種方便皆不住於形事者。若不住形事即不須一切言說。及以離微之義。}@
%{譬如虚空离数非数离性非性，非一非异非境非离境，不可言说，过于文字出于心量，无有去来无有出入。夫经论者莫不就彼凡情破彼根量，种种方便皆不住于形事者，若不住形事即不须一切言说，及以离微之义。}%

@{故經云隨宜說法意趣難解。雖說種種諸乘。皆是權接方便助道之法也。然非究竟解脫涅槃。譬如有人於虛空中畫作種種色象。及作種種音聲。然彼虛空實無異相。亦無受入變動。故知諸佛化身。及以說法亦復如是。於實際中都無一異。}@
%{故经云随宜说法意趣难解。虽说法种种诸乘，皆是权接方便助道之法也。然非究竟解脱涅槃。譬如有人于虚空画作种种色象，及作种种音声，然彼虚空实无异相，亦无受入变动。故知诸佛化身，及以说法亦复如是，于实际中都无一异。}%

@{是以天地含離虛空含微。萬物動作變化無為。夫神中有智智中有通。通有五種。智有三種。何為五通。一曰道通。二曰神通。三曰依通。四曰報通。五曰妖通。}@
%{所以天地含离虚空含微，万物动作变化无为。夫神中有智智中有通，通有五种，智有三種。何为五通？一曰道通，二曰神通，三曰依通，四曰报通，五曰妖通。}%

@{何謂妖通。狐狸老變木石之精。附傍人身聰慧奇特。此為妖通。何謂報通。鬼神逆知諸天變化。中陰了生神龍變化。此為報通。何謂依通。約法而知緣身而用。乘符往來藥餌靈變。此為依通。}@
%{何谓妖通？狐狸老变木石之精，附傍人身聪明奇特。此为妖通。何谓报通？鬼神逆知诸天变化，中阴了生神龙变化。此为报通。何谓依通？约法而知缘身而用，乘符往来药饵灵变。此为依通。}%

@{何謂神通。靜心照物宿命既持。種種分別皆隨定力。此為神通。何謂道通。無心應物緣化萬有。水月空華影象無主。此為道通。}@
%{何谓神通？静心照物宿命既持，种种分别皆随定力。此为神通。何谓道通？无心应物缘化万物，水月空华影像无主。此为道通。}%

@{何謂三智。一曰真智。二曰內智。三曰外智。何謂外智。分別根門識了塵境。博覽古今該通俗事。此為外智。何謂內智。自覺無明斷割煩惱。心意寂靜滅有無餘。此為內智。}@
%{何谓三智？一曰真智，二曰内智，三曰外智。何谓外智？分别根门识了尘境，博览古今该通俗事。此为外智。何谓内智？自觉无明断割烦恼，心意寂静灭无有余。此为内智。}%

@{何謂真智。體解無物本來寂靜。通達無涯淨穢無二。故名真智。故真智道通不可名目。餘所有者皆是邪偽。偽即不真邪即不正。惑亂心生迷於體性。}@
%{何谓真智？体解无物本来寂静，通达无涯净秽无二。故名真智。故真智道通不可名目，余所有者皆是邪伪。伪即不真邪即不正。惑乱心生迷于体性。}%

@{是以深解離微達彼諸有。自性本真出於群品。夫知有邪正通有真偽。若非法眼精明難可辨也。是以俗間多信邪偽少信正真。大教偃行小乘現用。故知妙理難顯也。}@
%{所以深解离微达彼诸有，自性本真出于群品。夫知有邪正通有真伪，若非法眼精明难可辨也。所以俗间多信邪伪少信正真，大教偃行小乘现用。故知妙理难显也。}%

@{夫離者無身微者無心。無身故大身無心故大心。大心故即周萬物。大身故應備無窮。是以執身為身者即失其大應。執心為心者即失其大智。故千經萬論莫不說離身心。破彼執著乃入真實。}@
%{夫离者无身微者无心。无身故大身无心故大心。大心故即周万物。大身故应备无穷。所以执身为身者即失其大应，执心为心者即失其大智。故千经万论莫不说法离身心，破彼执着乃入真实。}%

@{譬如金師銷鑛取金方為器用。若執有身者即有身礙。身礙故即法身隱於形㲉之中。若執有心者即有心礙。心礙故即真智隱於念慮之中。故大道不通妙理沈隱。六神內亂六境外緣。晝夜惶惶未有休息。}@
%{譬如金师销矿取金方为器用。若执有身者即有身碍，身碍故即法身隐于形骸之中。若执有心者即有心碍，心碍故即真智隐于念虑之中。故大道不通妙理沈隐，六神内乱六境外缘，昼夜惶惶未有休息。}%

@{夫不觀其心者不見其微。不觀其身者不見其離。若不見離微。則失其道要也。故經云佛說非身是名大身。亦復如是。此謂破權歸實壞假歸真。譬如金師銷金為器。滅相混融以通大冶。言大冶者為大道也。}@
%{夫不观其心者不见其微，不观其身者不见其离。若不见离微，则失其道要也。故经云佛说非身是名大身。亦复如是。此谓破权归实坏假归真。譬如金师销金为器，灭相混融以通大冶。言大冶者为大道也。}%

@{此大道冶中。造化無窮流出萬宗。若成若壞體無增減。故經云有佛無佛。性相常住。所以言融相者。但為愚夫著有相畏無相也。所以言相者。為破彼外道著於無相畏有相也。所以言中道者。欲令有相無相無二也。}@
%{此大道冶中，造化无穷流出万宗。若成若坏体无增减。故经云有佛无佛，性相常住。所以言融相者，但为愚夫著有相畏无相也。所以言相者，为破彼外道著于无相畏有相也。所以言中道者，欲令有相无相无二也。}%

@{此皆破執除疑言非盡理。若復有人了相無法平等不二。無取無捨無此無彼。亦無中間。即不假聖人言說理自通也。夫以相為無相者。即相而無相也。故經云色即是空非色滅空。譬如水流風擊成泡。即泡是水非泡滅水。}@
%{此皆破执除疑言非尽理。若复有人了相无法平等不二，无取无舍无此无彼，亦无中间，即不假圣人言说理自通也。夫以相为无相者，即相而无相也。故经云色即是空非色灭空。譬如水流风击成泡，即泡是水非泡灭水。}%

@{夫以無相為相者。即無相而相也。經云空即是色色無盡也。譬如壞泡為水水即泡也。非水離泡。夫愛有相畏無相者。不知有相即無相也。愛無相畏有相者。不知無相即是相也。}@
%{夫以无相为相者，即无相而相也。经云空即是色色无尽也。譬如坏泡为水水即泡也，非水离泡。夫爱有相畏无相者，不知有相即无相也。爱无相畏有相者，不知无相即是相也。}%

@{是故有相及無相。一切悉在其中矣。覺者名佛。妄即不生。妄若不生即本真實。夫無相之相謂之離。離體無相也。相即無相謂之微。微體非無相也。}@
%{是故有相及无相，一切悉在其中矣。觉者名佛。妄即不生，妄若不生即本真实。夫无相之相谓之离，离体无相也。相即无相谓之微，微体非无相也。}%

@{是以為道者。生而不喜死而不憂。何以故。以生為浮以死為休。以生為化以死為真。故經云起唯法起滅唯法滅。又此法者各不相知。起時不言我起。滅時不言我滅。夫大智無知。大覺無覺。真際理空不可名目。}@
%{是以为道者，生而不喜死而不忧。何以故？以生为浮以死为休，以生为化以死为真。故经云起唯法起灭唯法灭。又此法者各不相知，起时不言我起，灭时不言我灭。夫大智无知，大觉无觉，真际理空不可名目。}%

@{是以涅槃大寂般若無知。圓滿法身一切限量相寂滅也。}@
%{所以涅槃大寂般若无知，圆满法身一切限量相寂灭也。}%
@{本際虛玄品第三}@
%{第三品 本际虚玄品}%

@{夫本際者。即一切眾生無礙涅槃之性也。}@
%{所谓本际，就是一切众生无碍涅槃的本性。}%

@{何謂忽有如是妄心及以種種顛倒者。但為一念迷也。}@
%{为什么会有这样的妄心和种种颠倒呢？ 仅仅是因为一念迷失。}%

@{又此念者從一而起。}@
%{而这一念，又是从“一”而起的。}%

@{又此一者從不思議起。}@
%{而这个“一”，又是从不可思议处起的。}%

@{不思議者即無所起。}@
%{不可思议，就是无处起始。}%

@{故經云道始生一。一為無為。一生二。二為妄心。}@
%{所以经书上说，道开始生出“一”， “一”是无为的。  “一”生出“二”， “二”就是妄心。}%

@{以知一故即分為二。}@
%{因为知道了“一”，所以就分成了“二”。}%

@{二生陰陽陰陽為動靜也。}@
%{“二”生出阴阳，阴阳就是动和静。}%

@{以陽為清以陰為濁。}@
%{以阳为清，以阴为浊。}%

@{故清氣內虛為心。濁氣外凝為色。即有心色二法。}@
%{所以清气内虚为心，浊气外凝为色。 于是就有了心和色两种法。}%

@{心應於陽陽應於動。色應於陰陰應於靜。}@
%{心对应着阳，阳对应着动。 色对应着阴，阴对应着静。}%

@{靜乃與玄牝相通。天地交合故。}@
%{静与玄牝相通，因为天地交合。}%

@{所謂一切眾生皆稟陰陽虛氣而生。}@
%{所谓一切众生，都是禀承阴阳虚气而生的。}%

@{是以由一生二。二生三三即生萬法也。}@
%{所以，从“一”生出“二”，“二”生出“三”，“三”就生出万法。}%

@{既緣無為而有心。復緣有心而有色。}@
%{既缘于无为而有心，又缘于有心而有色。}%

@{故經云種種心色。}@
%{所以经书上说，种种心色。}%

@{是以心生萬慮色起萬端。}@
%{所以心生万虑，色起万端。}%

@{和合業因遂成三界種子。}@
%{和合业因，最终成就了三界种子。}%

@{夫所以有三界者。為以執心為本迷真一故。}@
%{为什么会有三界呢？ 因为执着于心为本，迷失了真一。}%

@{即有濁辱生其妄氣。}@
%{于是就有浊辱生出妄气。}%

@{妄氣澄清為無色界。所謂心也。}@
%{妄气澄清，成为无色界，也就是所谓的心。}%

@{澄濁現為色界。所謂身也。}@
%{澄浊显现，成为色界，也就是所谓的身。}%

@{散滓穢為欲界。所謂塵境也。}@
%{散滓秽，成为欲界，也就是所谓尘境。}%

@{故經云三界虛妄不實。唯一妄心變化。}@
%{所以经书上说，三界虚妄不实， 唯一妄心变化。}%

@{夫內有一生即外有無為。}@
%{内心有一个“一”生出，外面就有无为。}%

@{內有二生即外有有為。}@
%{内心有两个“二”生出，外面就有有为。}%

@{內有三生即外有三界。}@
%{内心有三个“三”生出，外面就有三界。}%

@{既內外相應遂生種種諸法。及恒沙煩惱也。}@
%{既内外相应，于是就生出种种诸法，以及恒沙烦恼。}%

@{若一不生即無無為。}@
%{如果“一”不生，就没有无为。}%

@{若有人言我證無為。即是虛妄。}@
%{如果有人说我证得无为，那就是虚妄。}%

@{若二不生即無有為。}@
%{如果“二”不生，就没有有为。}%

@{若有人言我證有為。即是虛妄。}@
%{如果有人说我证得有为，那就是虚妄。}%

@{若三不生即無三界。}@
%{如果“三”不生，就没有三界。}%

@{若有人言定有三界。即是虛妄。}@
%{如果有人说一定有三界，那就是虚妄。}%

@{是故經云有有即苦果。無有即涅槃。}@
%{所以经书上说，有就是苦果，无就是涅槃。}%

@{諸聲聞人取證無為。猶有有餘也。}@
%{声闻人证得无为，仍然是有余的。}%

@{乃至十地菩薩。皆有住地無明微細障也。}@
%{乃至十地菩萨，都有住地的无明细微障碍。}%

@{故以一為無為以二為有為。以三為三界。}@
%{所以以“一”为无为，以“二”为有为，以“三”为三界。}%

@{言無為者有二種。}@
%{说无为，有两种。}%

@{一者證滅無為。二者性本無為。}@
%{一种是证灭无为，一种是性本无为。}%

@{言證滅無為者。所謂一切聖人修道斷障體如如也。}@
%{说证灭无为，就是指一切圣人修道断障，体如如。}%

@{故經云一切賢聖皆以無為法。而有差別性。}@
%{所以经书上说，一切贤圣，都以无为法而有差别性。}%

@{本無為者所謂本來法爾非修非證。}@
%{性本无为，就是指本来法尔，非修非证。}%

@{非人所合非法所契。}@
%{非人所合，非法所契。}%

@{人法本空體淨真諦。}@
%{人法本来空，体净真谛。}%

@{故經云實相之理非有為非無為。}@
%{所以经书上说，实相之理，非有为非无为。}%

@{不此岸不彼岸。不中流。}@
%{不此岸，不彼岸，不中流。}%

@{是以非有為故。即不可修學。}@
%{所以，因为非有为，所以不可修学。}%

@{非無為故即不可滅證。}@
%{因为非无为，所以不可灭证。}%

@{若有修有證者。非性本無為也。}@
%{如果有修有证，就不是性本无为。}%

@{故經云一切法以不生為宗。}@
%{所以经书上说，一切法以不生为宗。}%

@{宗若不生即無無生。}@
%{宗若不生，就没有无生。}%

@{無生不生不可為證。}@
%{无生不生，不可为证。}%

@{何以故。若有證即有生若無證即無生。}@
%{为什么呢？ 如果有证，就有生； 如果无证，就没有生。}%

@{依本太冥。}@
%{依本太冥。}%

@{夫不生者即本際也。}@
%{夫不生，就是本际。}%

@{不出不沒猶如虛空無物可比。}@
%{不出不没，犹如虚空，无物可比。}%

@{但一切有為之法虛妄不實。}@
%{但一切有为之法，虚妄不实。}%

@{緣假相依而有存亡。}@
%{缘于假相，依而有存亡。}%

@{窮其根趣還本實際。}@
%{穷其根趣，还本实际。}%

@{但一切眾生失本。}@
%{但一切众生失本。}%

@{外求竛竮辛苦修習。}@
%{外求竛竮，辛苦修习。}%

@{累劫而不悟真。}@
%{累劫而不悟真。}%

@{是以將本求末末妄非真。}@
%{所以，将本求末，末妄非真。}%

@{將末求本本虛非實。}@
%{将末求本，本虚非实。}%

@{夫本者即不合求。}@
%{夫本，就不合求。}%

@{何以故。本即不求本也。}@
%{为什么呢？ 本，就是不求本。}%

@{譬如金不求金也。}@
%{譬如金，不求金。}%

@{末即不合修。}@
%{末，就不合修。}%

@{何以故。妄不求妄也。}@
%{为什么呢？ 妄，不求妄。}%

@{譬如泥團不可成金也。}@
%{譬如泥团，不可成金。}%

@{夫身心之法虛假不實。}@
%{夫身心之法，虚假不实。}%

@{俗人多以修身心而覓道者。}@
%{俗人大多以修身心来觅道。}%

@{同彼泥團而覓金也。}@
%{如同彼泥团而觅金。}%

@{若約身心即是道者。聖人何故說離身心。}@
%{如果约身心就是道，圣人为什么说离身心呢？}%

@{故知非道也。}@
%{所以知道，这不是道。}%

@{若本真者亦不合修。}@
%{如果本真，也就不合修。}%

@{何以故。無二法也。}@
%{为什么呢？ 无二法。}%

@{夫聖人生而不有死而不無。}@
%{夫圣人，生而不有，死而不无。}%

@{無有妄想取捨之心。}@
%{无有妄想取舍之心。}%

@{所謂萬生萬死公正無私。}@
%{所谓万生万死，公正无私。}%

@{法爾自然中無我造。}@
%{法尔自然，中无我造。}%

@{但彼愚夫妄想內起惑心種種見生。}@
%{但那些愚夫，妄想内起惑心，种种见生。}%

@{故非真實不能明了。}@
%{所以，非真实，不能明了。}%

@{然其本際自性清淨。微妙甚深體無塵垢。}@
%{然而其本际自性清净，微妙甚深，体无尘垢。}%

@{是以千聖萬賢種種言論。皆是化說於真非真說化非化。}@
%{所以，千圣万贤种种言论，都是化说于真，非真说化非化。}%

@{是以本際無名名於無名。本際無相名於無相。}@
%{所以，本际无名，名于无名。 本际无相，名于无相。}%

@{名相既立妄惑遂生。}@
%{名相既立，妄惑遂生。}%

@{真一理沈道宗事隱。}@
%{真一理沉，道宗事隐。}%

@{是以無名之朴通遍一切不可名目。}@
%{所以，无名之朴，通遍一切，不可名目。}%

@{過限量界一體無二。}@
%{过限量界，一体无二。}%

@{故經云森羅及萬象一法之所印。}@
%{所以经书上说，森罗及万象，一法之所印。}%

@{印即本際也。}@
%{印，就是本际。}%

@{然本際之理。無自無他非一非異。}@
%{然而本际之理，无自无他，非一非异。}%

@{包含一氣該入萬有。}@
%{包含一气，该入万有。}%

@{若復有人自性清淨。含一而生中無妄想。即為聖人。}@
%{如果有人，自性清净，含一而生，心中无妄想，就是圣人。}%

@{然實際中亦無聖人法。如微塵許而有異也。}@
%{然而实际中，也无圣人法，如微尘许而有异。}%

@{若復有人自性清淨。含一而生中有妄想。自體濁亂即為凡夫。}@
%{如果有人，自性清净，含一而生，心中有妄想，自体浊乱，就是凡夫。}%

@{然實際中亦無凡夫法。如微塵許而有異也。}@
%{然而实际中，也无凡夫法，如微尘许而有异。}%

@{故經云佛性平等廣大難量。}@
%{所以经书上说，佛性平等广大，难量。}%

@{凡聖不二一切圓滿。}@
%{凡圣不二，一切圆满。}%

@{咸備草木周遍螻蟻。}@
%{咸备草木，周遍蝼蚁。}%

@{乃至微塵毛髮莫不含一而有。}@
%{乃至微尘毛发，莫不含一而有。}%

@{故經云了能知一萬事畢也。}@
%{所以经书上说，了能知一，万事毕。}%

@{是以一切眾生皆一乘而生。}@
%{所以，一切众生，皆一乘而生。}%

@{故謂之一乘。}@
%{所以称之为一乘。}%

@{若迷故即異覺故即一。}@
%{如果迷失，就异； 如果觉悟，就一。}%

@{經云前念是凡後念是聖。}@
%{经书上说，前念是凡，后念是圣。}%

@{又云一念知一切法也。}@
%{又说，一念知一切法。}%

@{是以一即一切一切即一。}@
%{所以，一即一切，一切即一。}%

@{故言一切以一法之功而成萬象。}@
%{所以说，一切，以一法之功而成万象。}%

@{故經云一切若有有心即迷。}@
%{所以经书上说，一切，如果有心，就迷。}%

@{一切若無無心即遍十方。}@
%{一切，如果没有心，就遍十方。}%

@{故真一萬差萬差真一。}@
%{所以，真一万差，万差真一。}%

@{譬如海湧千波千波即海。}@
%{譬如海涌千波，千波即海。}%

@{故一切皆一無有異也。}@
%{所以，一切皆一，无有异。}%

@{夫言一者對彼異情。}@
%{夫说“一”，是针对彼异情。}%

@{異既非異一亦非一。}@
%{异既非异，一亦非一。}%

@{非一不一假號真一。}@
%{非一不一，假号真一。}%

@{夫真一者非名字所說也。}@
%{夫真一，非名字所说。}%

@{是以非一見一。}@
%{所以，非一见一。}%

@{若有所見即有二也。不名為真一。}@
%{如果有所见，就有二，不名为真一。}%

@{又不名為知一。}@
%{又不名为知一。}%

@{若一知一即名為二亦不名為一。}@
%{如果一知一，就名为二，也不名为一。}%

@{若有所知即有無知有知不知即有二也。}@
%{如果有所知，就有无知，有知不知，就有二。}%

@{是以大智無知而無不知。}@
%{所以，大智无知而无不知。}%

@{熾然常知。}@
%{炽然常知。}%

@{常知無知假號為知。}@
%{常知无知，假号为知。}%

@{非我非所非心非意。}@
%{非我，非所，非心，非意。}%

@{夫有為數法即有所知。}@
%{夫有为数法，就有所知。}%

@{若無為法。猶如虛空無有涯際。}@
%{如果无为法，犹如虚空，无有涯际。}%

@{即無知不知。}@
%{就无知不知。}%

@{夫聖人所以言知者。為有心有數有為有法。故可知也。}@
%{夫圣人所以说知，是因为有心，有数，有为，有法，所以可知。}%

@{所以言無知者。為無心無數無為無法。故不可知也。}@
%{所以说无知，是因为无心，无数，无为，无法，所以不可知。}%

@{若以有知知於無知者。無有是處。}@
%{如果以有知知于无知，无有是处。}%

@{譬如有人終日說空。但人說空非空說也。}@
%{譬如有人终日说空，但人说空，非空说。}%

@{若以彼知知無知者。亦復如是。}@
%{如果以彼知知无知，亦复如是。}%

@{夫聖人所以或言我知者。皆是對迷約事。}@
%{夫圣人所以或说我知，都是对迷约事。}%

@{破病除疑實無二者。知無知也。}@
%{破病除疑，实无二者，知无知。}%

@{所以說無知者。為彼愚夫不了真一。}@
%{所以说无知，是因为那些愚夫，不了真一。}%

@{著我我所妄計能知所知。}@
%{着我我所，妄计能知所知。}%

@{故說無知無分別。}@
%{所以说无知，无分别。}%

@{彼愚夫聞已即學無知。猶如癡人不能分別。}@
%{那些愚夫，听到之后，就学无知，犹如痴人，不能分别。}%

@{是以聖人因彼虛妄。即言如來了了知見。非不知也。}@
%{所以，圣人因为他们的虚妄，就说如来 了了知见，非不知。}%

@{愚夫聞已即學有知。由有有知即有知礙。}@
%{愚夫听到之后，就学有知。 由有有知，就有知碍。}%

@{亦名虛知亦名妄知。}@
%{也名虚知，也名妄知。}%

@{如是之知轉非道也。}@
%{如是之知，转非道。}%

@{故經云眾生親近惡知識長惡知見。}@
%{所以经书上说，众生亲近恶知识，长恶知见。}%

@{何以故彼諸外道前知未來。後知過去。中知身心。}@
%{为什么呢？ 那些外道，前知未来，后知过去，中知身心。}%

@{身心不淨故不免生死。}@
%{身心不净，所以不免生死。}%

@{夫一切學無知者。皆棄有知而學無知。}@
%{夫一切学无知者，都弃有知而学无知。}%

@{無知者即是知也。然自不覺知。}@
%{无知者，即是知，然而自己不觉知。}%

@{復有棄無知而學有知者。}@
%{又有弃无知而学有知者。}%

@{知即有覺。有覺故心生萬慮意起百思。還不離苦。}@
%{知，就有觉。 有觉，所以心生万虑，意起百思，还不能离苦。}%

@{彼知二見皆不能當體虛融如理冥契。遂不能入真實也。}@
%{彼知二见，都不能当体虚融，如理冥契，遂不能入真实。}%

@{夫真實者離知無知。過一切限量也。}@
%{夫真实者，离知无知，过一切限量。}%

@{夫見即有方。聞即有所。覺即有心。知即有量。}@
%{夫见，就有方； 闻，就有所； 觉，就有心； 知，就有量。}%

@{不了本際無方無所無心無量。即無有見聞覺知也。}@
%{不了本际，无方无所有心无量，就没有见闻觉知。}%

@{所以真一無二。而現不同。}@
%{所以，真一无二，而现不同。}%

@{或復有人念佛佛現。念僧僧現。}@
%{或者有人，念佛，佛现； 念僧，僧现。}%

@{但彼非佛非非佛。而現於佛。}@
%{但那不是佛，也不是非佛，而现于佛。}%

@{乃至非僧非非僧。而現於僧。}@
%{乃至非僧，也不是非僧，而现于僧。}%

@{何以故為彼念心希望現。}@
%{为什么呢？ 因为他们念心希望现。}%

@{故不覺自心所現。}@
%{所以，不觉自心所现。}%

@{聖事緣起一向為外境界而有差別。}@
%{圣事缘起，一向为外境界，而有差别。}%

@{實非佛僧而有異也。}@
%{实非佛僧，而有异。}%

@{故經云彼見諸佛國土及以色身而有若干。其無礙慧無若干也。}@
%{所以经书上说，彼见诸佛国土及以色身而有若干，其无碍慧无若干。}%

@{譬如幻師於虛空中。以幻術力化作種種色象。}@
%{譬如幻师，于虚空中，以幻术力化作种种色象。}%

@{彼幻人癡故謂彼空中先有此事。}@
%{彼幻人痴，所以谓彼空中，先有此事。}%

@{彼念佛僧。亦復如是。於空法中。以念術力化作種種色相起妄想見。}@
%{彼念佛僧，亦复如是。 于空法中，以念术力化作种种色相，起妄想见。}%

@{故經云心如工伎兒意如和伎者。五識為伴侶妄想觀伎眾。}@
%{所以经书上说，心如工伎儿，意如和伎者，五识为伴侣，妄想观伎众。}%

@{譬如有人於大治邊。自作模樣方圓大小自稱願。}@
%{譬如有人，于大治边，自作模樣方圆大小，自称愿。}%

@{彼金汁流入我模以成形像。}@
%{彼金汁，流入我模，以成形像。}%

@{然則鎔金任成形像。}@
%{然则，鎔金任成形像。}%

@{其真實融金。非像非非像而現於像。}@
%{其真实融金，非像非非像，而现于像。}%

@{彼念佛僧亦復如是。}@
%{彼念佛僧，亦复如是。}%

@{大智融金者。即喻如來。法身模樣者即喻眾生。}@
%{大智融金者，就是喻如来。 法身模樣者，就是喻众生。}%

@{希望得佛故以念佛。}@
%{希望得佛，所以以念佛。}%

@{和合因緣起種種身相。}@
%{和合因缘，起种种身相。}%

@{然彼法身非相非非相。}@
%{然而彼法身，非相非非相。}%

@{何謂非相。本無定相。}@
%{何谓非相？ 本无定相。}%

@{何謂非非相。緣起諸相。}@
%{何谓非非相？ 缘起诸相。}%

@{然則法身非現非非現。}@
%{然则，法身非现非非现。}%

@{離性無性。非有非無無心無意。}@
%{离性无性，非有非无，无心无意。}%

@{不可以一切度量也。}@
%{不可以一切度量。}%

@{但彼凡夫隨心而有即生見佛之想。}@
%{但那些凡夫，随心而有，就生出见佛之想。}%

@{一向謂彼心外有佛不知自心和合而有。}@
%{一向谓彼心外有佛，不知自心和合而有。}%

@{或有一向言心外無佛即為謗正法也。}@
%{或者有一向说，心外无佛，就是谤正法。}%

@{故經云聖境界離於非有非無非所稱量。}@
%{所以经书上说，圣境界，离于非有非无，非所称量。}%

@{若執著有無者。即是二邊亦是虛妄。}@
%{如果执着于有无，就是二边，也是虚妄。}%

@{何以故妄生二見乖真理故。}@
%{为什么呢？ 妄生二见，乖真理。}%

@{譬如有人於金器藏中。常觀於金體不覩眾相。}@
%{譬如有人，于金器藏中，常观于金体，不睹众相。}%

@{雖覩眾相亦是一金。}@
%{虽睹众相，也是一金。}%

@{既不為相所惑。即離分別。}@
%{既不为相所惑，就离分别。}%

@{常觀金體無有虛謬。}@
%{常观金体，无有虚谬。}%

@{喻彼真人亦復如是。}@
%{喻彼真人，亦复如是。}%

@{常觀真一不覩眾相。}@
%{常观真一，不睹众相。}%

@{雖覩眾相亦是真一。}@
%{虽睹众相，也是真一。}%

@{遠離妄想無有顛倒。住真實際名曰聖人。}@
%{远离妄想，无有颠倒，住真实际，名曰圣人。}%

@{若復有人於金器藏中。常覩眾相不覩金體。}@
%{如果有人，于金器藏中，常睹众相，不睹金体。}%

@{分別善惡。起種種見。而失於金性。}@
%{分别善恶，起种种见，而失于金性。}%

@{便有諍論。}@
%{便有诤论。}%

@{喻彼愚夫亦復如是。}@
%{喻彼愚夫，亦复如是。}%

@{常觀色相男女好醜起種種差別。}@
%{常观色相，男女好丑，起种种差别。}%

@{迷於本性執著心相。}@
%{迷于本性，执着心相。}%

@{取捨愛憎起種種顛倒。}@
%{取舍爱憎，起种种颠倒。}%

@{流浪生死受種種身。}@
%{流浪生死，受种种身。}%

@{妄想森羅隱覆真一。}@
%{妄想森罗，隐覆真一。}%

@{是以懷道君子通明達人。觀察甚深遠離群品。}@
%{所以，怀道君子，通明达人，观察甚深，远离群品。}%

@{契合真一與理相應。}@
%{契合真一，与理相应。}%

@{夫真一難說。約喻以陳究竟道宗非言可示。}@
%{夫真一，难说。 约喻以陈究竟道宗，非言可示。}%

@{夫眼作眼解即生眼倒。}@
%{夫眼作眼解，就生眼倒。}%

@{眼作無眼解即生無眼倒。}@
%{眼作无眼解，就生无眼倒。}%

@{俱是妄想。}@
%{俱是妄想。}%

@{若執有眼者即迷其無眼。}@
%{如果执着有眼，就迷其无眼。}%

@{由有眼故即妙見不通。}@
%{由有眼，所以妙见不通。}%

@{故經云無眼無色復有迷眼。}@
%{所以经书上说，无眼无色，复有迷眼。}%

@{作無眼者即失其真眼。}@
%{作无眼者，就失其真眼。}%

@{如生盲人不能辨色。}@
%{如生盲人，不能辨色。}%

@{故經云譬如根敗之士其於五欲不能復利。}@
%{所以经书上说，譬如根败之士，其于五欲，不能复利。}%

@{諸聲聞人亦復如是。唯其如來得真天眼。}@
%{诸声闻人，亦复如是。 唯其如来，得真天眼。}%

@{常在三昧悉見諸佛國土。不以二相故即不同凡夫有所見也。}@
%{常在三昧，悉见诸佛国土。 不以二相，所以不同凡夫有所见。}%

@{悉能見故即不同聲聞無所見也。}@
%{悉能见，所以不同声闻无所得见。}%

@{彼二見者妄見有無。}@
%{彼二见者，妄见有无。}%

@{然真一之中體非有無。}@
%{然真一之中体，非有无。}%

@{但妄想虛立得有無也。}@
%{但妄想虚立，得有无。}%

@{夫聖人說言我了了見。或言不見者。}@
%{夫圣人说言我，了了见，或者说不见，}%

@{但為破病故說見不見也。}@
%{但为破病，所以说见不见。}%

@{然真一理中離見不見。過限量界度凡聖位。}@
%{然真一理中，离见不见，过限量界，度凡圣位。}%

@{故能了了見非虛妄也。}@
%{所以能了了见，非虚妄。}%

@{是以非色法故即非肉眼所見。}@
%{所以，非色法，所以非肉眼所见。}%

@{非證法故即非法眼所見。}@
%{非证法，所以非法眼所见。}%

@{唯有佛眼清淨非見非不見。了了而見。}@
%{唯有佛眼清净，非见非不见，了了而见。}%

@{不可思議不可測量。凡夫絕分。二乘芥子。菩薩羅縠。}@
%{不可思议，不可测量。 凡夫绝分，二乘芥子，菩萨罗縠。}%

@{故知佛性難可見也。}@
%{所以知道，佛性难可见。}%

@{雖然如是故。經云佛性普遍無問凡聖。}@
%{虽然如是，经书上说，佛性普遍，无问凡圣。}%

@{但自身中體會真一何用外覓。}@
%{但自身中体会真一，何用外觅。}%

@{晝夜深思內心自證。}@
%{昼夜深思，内心自证。}%

@{故經云觀身寔相觀佛亦然。}@
%{所以经书上说，观身实相，观佛亦然。}%

@{夫觀身實相者即一相也。}@
%{夫观身实相者，即一相。}%

@{一相者即空相也。}@
%{一相者，即空相。}%

@{但空無相故即非垢非淨。}@
%{但空无相，所以非垢非净。}%

@{非凡非聖非有非無非邪非正。}@
%{非凡非圣，非有非无，非邪非正。}%

@{體性常住不生不滅即本際也。}@
%{体性常住，不生不灭，即本际。}%

@{何以如來法身眼耳鼻舌。乃至身意諸根互用者。為體真一也。}@
%{为什么如来法身眼耳鼻舌，乃至身意诸根互用呢？ 因为体真一。}%

@{以無限量無分劑故。}@
%{以无限量，无分剂，所以。}%

@{即法身虛通一切無礙。}@
%{即法身虚通一切，无碍。}%

@{何以凡夫眼耳諸根不通遂無互用者。}@
%{为什么凡夫眼耳诸根不通，遂无互用呢？}%

@{為妄想分別界隔諸根。精神有量。分劑不通。真一理迷遂無互用。}@
%{因为妄想分别，界隔诸根，精神有量，分剂不通，真一理迷，遂无互用。}%

@{故經云凡夫想識惑妄不通。執著根塵而有種種差別。}@
%{所以经书上说，凡夫想识，惑妄不通，执着根尘，而有种种差别。}%

@{是以聖人通達真一。無有妄心界隔根塵。}@
%{所以，圣}%