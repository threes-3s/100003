@{聖六字增壽大明陀羅尼經}@
%{圣六字增寿大明陀罗尼经}%

@{西天譯經三藏朝散大夫試鴻臚卿傳法大師臣施護奉詔譯}@
%{西天译经三藏朝散大夫试鸿胪卿传法大师臣施护奉诏译}%

@{如是我聞：}@
%{如是我闻：}%

@{一時佛在舍衛國祇樹給孤獨園。爾時尊者阿難有大疾病，佛自知已，即詣彼所，敷座而坐，告阿難曰：汝今諦聽。我有六字大明陀羅尼，能消災患、增益壽命。汝若受持，非但自身，復令四眾，苾芻、苾芻尼、優婆塞、優婆夷，長夜安隱，遠離眾苦。}@
%{当时佛在舍卫国祇树给孤独园。尔时尊者阿难有大疾病，佛自知已，即诣彼所，敷座而坐，告阿难曰：汝今谛听。我有六字大明陀罗尼，能消灾患、增益寿命。汝若受持，非但自身，复令四众，苾刍、苾刍尼、优婆塞、优婆夷，长夜安隐，远离众苦。}%

@{復次阿難！此六字大明陀羅尼，七十七俱胝佛并六大威德師同所宣說。六大師者：一如來應正等覺、二帝釋天主、三多聞天王、四持國天王、五增長天王、六廣目天王。如是聖賢異口同音說陀羅尼曰：}@
%{复次阿难！此六字大明陀罗尼，七十七俱胝佛并六大威德师同所宣说。六大师者：一如来应正等觉、二帝释天主、三多闻天王、四持国天王、五增长天王、六广目天王。如是圣贤异口同音说陀罗尼曰：}%

@{難底黎難底黎難覩哩(去)都摩哩半拏哩俱㘓致(引)摩度摩帝(引)娑嚩(二合引)賀(引)}@
%{难底黎难底黎难覩哩(去) 都摩哩半拏哩俱㘓致(引) 摩度摩帝(引) 娑嚩(二合引) 賀(引) }%

@{佛告阿難：此六字大明章句，有大威力。若復有人王法難中驚怖、大水難中驚怖、大火難中驚怖、賊劫難中驚怖、冤家難中驚怖、眾惡難中驚怖、鬪戰難中驚怖、惡曜難中驚怖，如是諸難害身之時，一心稱念大明章句，擁護某甲令得解脫。作是語已，是諸眾難速得消除。}@
%{佛告阿难：此六字大明章句，有大威力。若复有人王法难中惊怖、大水难中惊怖、大火难中惊怖、贼劫难中惊怖、冤家难中惊怖、众恶难中惊怖、鬪战难中惊怖、恶曜难中惊怖，如是诸难害身之时，一心称念大明章句，拥护某甲令得解脱。作是语已，是诸众难速得消除。}%

@{復次阿難！若諸有情患諸疼痛，頭痛項痛、眼耳鼻痛、牙齒舌痛、脣口頰痛、胸脇背痛、心痛肚痛、腰痛胯痛、遍身疼痛，及瀉痢痔瘻、風黃痰癊諸惡重病，如前稱念大明章句，佛大威德令一切日月星曜、羅漢聖賢發真實言，與某甲弟子應作擁護，息除災患令得安樂。所有刀劍毒藥、虎狼師子蚖蛇蝮蝎、諸惡禽獸皆不為害，瘧病不著亦不中夭。乃至阿波娑摩囉、部多、毘舍左、鳩盤茶等一切鬼將，悉皆遠離，不敢為患。}@
%{复次阿难！若诸有情患诸疼痛，頭痛項痛、眼耳鼻痛、牙齒舌痛、脣口頰痛、胸脇背痛、心痛肚痛、腰痛胯痛、遍身疼痛，及瀉痢痔瘻、風黃痰癊诸恶重病，如前称念大明章句，佛大威德令一切日月星曜、罗汉圣贤发真实言，与某甲弟子应作拥护，息除灾患令得安乐。所有刀剑毒药、虎狼师子蚖蛇蝮蝎、诸恶禽兽皆不为害，疟病不著亦不中夭。乃至阿波娑摩囉、部多、毘舍左、鳩盤茶等一切鬼将，悉皆远离，不敢为患。}%

@{復次阿難！若諸有情鬼魅所著，連年積月而不捨離。以此真言加持於線繫患人手，時金剛手大藥叉主以忿怒力破鬼魅頭令作七分。又令大智舍利弗、大神通目乾連、持戒羅睺羅及汝阿難陀，皆來擁護令得安隱。若不爾者，須彌山王離於本處，大海枯竭，日月墮落，大地崩裂。如來應正等覺無有妄語。阿難！此六字大明陀羅尼，神通威德得未曾有。若隨喜聽聞，是人恒得長壽無病眾惡不侵，何況受持讀誦書寫供養，是名成就最上增益之法。阿難聞已，信受奉行。}@
%{复次阿难！若诸有情鬼魅所著，连年积月而不捨离。以此真言加持于线繫患人手，时金刚手大药叉主以忿怒力破鬼魅头令作七分。又令大智舍利弗、大神通目乾连、持戒罗睺罗及汝阿难陀，皆来拥护令得安隐。若不尔者，须弥山王离于本处，大海枯竭，日月堕落，大地崩裂。如来应正等觉无有妄语。阿难！此六字大明陀罗尼，神通威德得未曾有。若随喜听闻，是人恒得长寿无病众恶不侵，何況受持读诵书写供养，是名成就最上增益之法。阿难闻已，信受奉行。}%

@{聖六字增壽大明陀羅尼經}@
%{圣六字增寿大明陀罗尼经}%
