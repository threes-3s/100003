@{般若波羅蜜多心經}@
%{般若波罗蜜多心经}%

@{唐上都大興善寺三藏沙門智慧輪奉詔譯}@
%{唐朝上都大兴善寺的三藏法师智慧轮奉诏翻译}%

@{如是我聞：}@
%{我这样听说：}%

@{一時薄誐梵住王舍城鷲峯山中，與大苾蒭眾及大菩薩眾俱。爾時，世尊入三摩地，名廣大甚深照見。時眾中有一菩薩摩訶薩，名觀世音自在。行甚深般若波羅蜜多行時，照見五蘊自性皆空。}@
%{有一次，佛陀住在王舍城的鹫峰山，与很多比丘和菩萨在一起。这时，佛陀进入一种叫做“广大甚深照见”的三摩地。当时，在人群中有一位菩萨摩诃萨，名叫观世音自在。他修行甚深般若波罗蜜多的时候，照见五蕴的本质都是空的。}%

@{即時具壽舍利子，承佛威神，合掌恭敬，白觀世音自在菩薩摩訶薩言：聖者！若有欲學甚深般若波羅蜜多行，云何修行？如是問已。}@
%{这时，尊者舍利子承蒙佛陀的威神，合掌恭敬地问观世音自在菩萨摩诃萨说：“圣者！如果有想要学习甚深般若波罗蜜多的人，应该怎样修行呢？”问完之后。}%

@{爾時，觀世音自在菩薩摩訶薩告具壽舍利子言：舍利子！若有善男子、善女人，行甚深般若波羅蜜多行時，應照見五蘊自性皆空，離諸苦厄。舍利子！色空，空性見色。色不異空，空不異色。是色即空，是空即色。受、想、行、識亦復如是。舍利子！是諸法性相空，不生不滅、不垢不淨、不減不增。是故空中無色，無受、想、行、識，無眼、耳、鼻、舌、身、意，無色、聲、香、味、觸、法，無眼界乃至無意識界。無無明亦無無明盡，乃至無老死盡。無苦、集、滅、道，無智證無得。以無所得故，菩提薩埵依般若波羅蜜多住，心無障礙。心無障礙故，無有恐怖，遠離顛倒夢想，究竟寂然。三世諸佛依般若波羅蜜多故，得阿耨多羅三藐三菩提，現成正覺。故知般若波羅蜜多是大真言、是大明真言、是無上真言、是無等等真言，能除一切苦，真實不虛。故說般若波羅蜜多真言。}@
%{这时，观世音自在菩萨摩诃萨对尊者舍利子说：“舍利子！如果有善男子、善女人修行甚深般若波罗蜜多的时候，应该照见五蕴的本质都是空的，就能远离一切苦厄。舍利子！色是空的，空能显现色。色不异于空，空也不异于色。色就是空，空就是色。受、想、行、识也都是这样。舍利子！所有法都是空性的，不生不灭，不垢不净，不减不增。所以，空里没有色，没有受、想、行、识，没有眼、耳、鼻、舌、身、意，没有色、声、香、味、触、法，没有眼界直到没有意识界。没有无明，也没有无明灭尽，直到没有老死灭尽。没有苦、集、灭、道，没有智慧证得，没有获得。因为没有所得，所以菩萨依般若波罗蜜多而住，心无障碍。心无障碍，所以没有恐怖，远离颠倒梦想，最终寂静。三世诸佛依般若波罗蜜多，所以获得阿耨多罗三藐三菩提，现证正觉。所以知道般若波罗蜜多是大真言，是大明真言，是无上真言，是无等等真言，能除一切苦，真实不虚。所以说般若波罗蜜多真言。}%

@{即說真言：}@
%{就说真言：}%

@{唵(引)誐帝誐帝播(引)囉誐帝播(引)囉散誐帝冒(引)地娑縛(二合)賀(引)}@
%{嗡(引) 帝帝播(引) 罗帝播(引) 罗散帝冒(引) 地娑缚(二合) 贺(引) }%

@{如是，舍利子！諸菩薩摩訶薩，於甚深般若波羅蜜多行，應如是學。}@
%{舍利子！所有菩萨摩诃萨，在修行甚深般若波罗蜜多的时候，应该这样学习。}%

@{爾時，世尊從三摩地安祥而起，讚觀世音自在菩薩摩訶薩言：善哉，善哉！善男子！如是，如是！如汝所說。甚深般若波羅蜜多行，應如是行。如是行時，一切如來悉皆隨喜。}@
%{这时，佛陀从三摩地安祥地起来，赞叹观世音自在菩萨摩诃萨说：“善哉，善哉！善男子！如是，如是！正如你所说。甚深般若波罗蜜多应该这样修行。这样修行的时候，一切如来都欢喜赞叹。}%

@{爾時世尊如是說已，具壽舍利子，觀世音自在菩薩，及彼眾會一切世間天、人、阿蘇囉、巘䭾嚩等，聞佛所說，皆大歡喜，信受奉行。}@
%{这时，佛陀说完这些话，尊者舍利子，观世音自在菩萨，以及所有天人、阿修罗、乾闼婆等等，听到佛陀所说，都非常欢喜，信受奉行。}%

@{般若波羅蜜多心經}@
%{般若波罗蜜多心经}%
