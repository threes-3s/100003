@{北斗七星念誦儀軌}@
%{北斗七星念诵仪轨}%

@{南天竺國三藏金剛智譯}@
%{南天竺国三藏金刚智译}%

@{爾時如來為末世薄福一切眾生故，說真言教法。}@
%{那时如来为了末世福报薄浅的一切众生，讲授真言教法。}%

@{時一切日月星宿皆悉雲集，前後圍繞，異口同音白言：唯願如來而為我等說於神呪。}@
%{这时一切日月星辰都聚集在一起，前后围绕着如来，异口同声地说：唯愿如来为我们讲授神咒。}%

@{于時世尊說八星呪曰：}@
%{于时世尊说八星咒曰：}%

@{oṃsaptajinayabhañjavijayajaṃpūthamasvaminarakṣaṃbhavatusvāhā}@
%{嗡萨普塔吉纳亚巴汉扎维扎亚詹普塔马斯瓦米纳拉克沙姆巴瓦图斯哇哈}%

@{其印明出《金剛頂經．七星品》。}@
%{其印明出自《金刚顶经·七星品》。}%

@{佛告貪狼、破軍等言：若有善男子善女人受持是神呪，擁護否？}@
%{佛告贪狼、破军等言：若有善男子善女人受持此神咒，拥护否？}%

@{于時八女白世尊言：若有人每日誦此神呪，決定罪業皆悉除滅，成就一切願求。}@
%{于时八女白世尊言：若有人每日诵此神咒，决定罪业皆悉除灭，成就一切愿望。}%

@{設復有人若能每日誦此神呪一百八遍，即得自身及一切眷屬擁護。}@
%{设若有人能每日诵此神咒一百零八遍，即得自身及一切眷属拥护。}%

@{若能誦五百遍，大威神力，五百由旬內普皆圍繞，一切魔王及諸魔眾、一切障者無量惡鬼不敢親近，常當擁護。}@
%{若能诵五百遍，大威神力，五百由旬内普皆围绕，一切魔王及诸魔众、一切障碍者无量恶鬼不敢亲近，常当拥护。}%

@{北斗八女、一切日月星宿諸、天龍藥叉能作障難者一時斷壞。}@
%{北斗八女、一切日月星辰诸天龙药叉能作障碍者一时断坏。}%

@{若人欲供養者，先發拔濟心，於清淨寂靜之處，以香華飲食供養，持念神呪結印契。}@
%{若人欲供养者，先发拔济心，于清净寂静之处，以香华饮食供养，持念神咒结印契。}%

@{如是供養時，八女及一切眷屬現身，隨意奉仕，成就無量願求。}@
%{如是供养时，八女及一切眷属现身，随意奉仕，成就无量愿望。}%

@{惹位即得，何況世間少少官位榮耀。}@
%{惹位即得，何况世间小小官位荣耀。}%

@{若求壽命，削定業籍，還付生籍。}@
%{若求寿命，削定业籍，还付生籍。}%

@{若諸國王王子大臣後宮等，於自宮中作曼荼羅，如法護摩禮拜供養，北斗八女皆大歡喜，故久居勝位恒常受安樂，百官上下和穆不行非法，人民熾盛、稼穡豐饒、國土安寧，無有災難、不現異怪、疫病死亡不起，境內怨敵群賊自然退散。}@
%{若诸国王王子大臣后宫等，于自宫中作曼荼罗，如法护摩礼拜供养，北斗八女皆大欢喜，故久居胜位恒常受安乐，百官上下和穆不行非法，人民炽盛、稼穑丰饶、国土安宁，无有灾难、不现异怪、疫病死亡不起，境内怨敌群贼自然退散。}%

@{故以是法甚為祕密，不信者及無智人中勿妄宣傳。}@
%{故以是法甚为秘密，不信者及无智人中勿妄宣传。}%

@{無智人不分明心故，不得法意生疑謗。}@
%{无智人不分明心故，不得法意生疑谤。}%

@{雖無智人金剛生金剛子等，常誦持佛眼母明者當宣傳。}@
%{虽无智人金刚生金刚子等，常诵持佛眼母明者当宣传。}%

@{金剛子雖無智，不生疑謗，故成就法。}@
%{金刚子虽无智，不生疑谤，故成就法。}%

@{行者雖樂世間樂，深迴向無上正等菩提。}@
%{行者虽乐世间乐，深迴向无上正等菩提。}%
