@{佛說聖佛母小字般若波羅蜜多經}@
%{佛说圣佛母小字般若波罗蜜多经}%

@{西天中印度惹爛䭾羅國密林寺三藏賜紫沙門臣天息災奉詔譯}@
%{西天中印度惹烂䭾罗国密林寺三藏赐紫沙门臣天息灾奉诏译}%

@{如是我聞：}@
%{如是我闻：}%

@{一時，世尊在王舍城鷲峯山中，與大比丘眾千二百五十人俱，并諸百千俱胝那庾多菩薩，復有百千俱胝那庾多梵王帝釋護世，諸大眾等，恭敬圍遶。}@
%{一时，世尊在王舍城鹫峰山中，与大比丘众一千二百五十人俱，并诸百千俱胝那庾多菩萨，复有百千俱胝那庾多梵王帝释护世，诸大众等，恭敬围遶。}%

@{爾時，世尊於吉祥寶藏師子座上結跏趺坐。是時聖觀自在菩薩摩訶薩即從座起，偏袒右肩，右膝著地，瞻仰尊頭目不暫捨，合掌恭敬，歡喜踊躍，頭面禮足而白佛言：世尊！唯願世尊為我說是小字般若波羅蜜多經。令諸眾生得聞是法，獲大福德，一切業障決定消除，當來速獲無上菩提。若有眾生發至誠心，受持讀誦此真言者，隨所求願，決定成就，無諸魔難。}@
%{尔时，世尊于吉祥宝藏狮子座上结跏趺坐。是时圣观自在菩萨摩诃萨即从座起，偏袒右肩，右膝著地，瞻仰尊头目不暂捨，合掌恭敬，欢喜踊跃，头面礼足而白佛言：世尊！唯愿世尊为我说是小字般若波罗蜜多经。令诸众生得闻是法，获大福德，一切业障决定消除，当来速获无上菩提。若有众生发至诚心，受持读诵此真言者，随所求愿，决定成就，无诸魔难。}%

@{爾時，世尊告聖觀自在菩薩摩訶薩：善哉，善說是言。善哉，善哉！善男子！汝能如是至心為諸眾生，令得安樂長壽。善男子！汝應諦聽，至心聽我說是小字般若波羅蜜多經。若諸眾生聞說是法，獲大福德，一切業障皆悉消除，決定速證無上正等菩提。若有眾生發心受持此真言者，無諸魔事，皆得成就。}@
%{尔时，世尊告圣观自在菩萨摩诃萨：善哉，善說是言。善哉，善哉！善男子！汝能如是至心为诸众生，令得安乐长寿。善男子！汝应諦聽，至心听我说是小字般若波罗蜜多经。若诸众生闻說是法，获大福德，一切业障皆悉消除，决定速证无上正等菩提。若有众生发心受持此真言者，无诸魔事，皆得成就。}%

@{是時，聖觀自在菩薩摩訶薩復白佛言：世尊！善逝今說，為諸眾生令得安樂。}@
%{是时，圣观自在菩萨摩诃萨复白佛言：世尊！善逝今說，为诸众生令得安乐。}%

@{爾時，世尊而於一時入三摩地，名解脫一切眾生。從定起已，眉間毫相放百千俱胝那庾多光明。此大光明普照一切諸佛剎土，所有無量眾生蒙光照曜，皆得決定速證阿耨多羅三藐三菩提；所有地獄一切眾生皆獲安樂；諸佛剎土六種震動，於諸佛上又雨上妙栴檀、沈水、細粖之香，以用供養。}@
%{尔时，世尊而于一时入三摩地，名解脫一切众生。从定起已，眉间毫相放百千俱胝那庾多光明。此大光明普照一切诸佛刹土，所有无量众生蒙光照曜，皆得决定速证阿耨多羅三藐三菩提；所有地狱一切众生皆获安乐；诸佛刹土六种震动，于诸佛上又雨上妙栴檀、沈水、细粖之香，以用供养。}%

@{爾時，世尊說此般若波羅蜜多經。是時，所有一切菩薩摩訶薩，各各發起平等之心，發起慈愍心，發起憶念利他心，發起遠離一切罪障心，發起種種利益之心，發起般若波羅蜜多心。是時，世尊告聖觀自在菩薩摩訶薩：汝等諦聽，我今為汝說是聖佛母小字般若波羅蜜多真言曰：}@
%{尔时，世尊说此般若波罗蜜多经。是时，所有一切菩萨摩诃萨，各各发起平等之心，发起慈愍心，发起忆念利他心，发起远离一切罪障心，发起种种利益之心，发起般若波罗蜜多心。是时，世尊告圣观自在菩萨摩诃萨：汝等諦聽，我今为汝說是圣佛母小字般若波罗蜜多真言曰：}%

@{曩莫(入)(一)舍(引)吉也(二合、反)(二)母曩曳(引)(三)怛他(去、引)誐哆(引)野(引)(四)㗚喝(二合)帝(引)(五)三麼藥(二合、反)訖三(二合)沒䭾(引)野(六)怛儞也(二合、反)他(引)(八)母𩕳(引)母𩕳(引)(九)摩賀(引)母曩曳(引)(十)娑嚩(二合、引)賀(引)(十一)}@
%{曩莫(入)(一)舍(引)吉也(二合、反)(二)母曩曳(引)(三)怛他(去、引)誐哆(引)野(引)(四)㗚喝(二合)帝(引)(五)三麼藥(二合、反)訖三(二合)沒䭾(引)野(六)怛儞也(二合、反)他(引)(八)母𩕳(引)母𩕳(引)(九)摩賀(引)母曩曳(引)(十)娑嚩(二合、引)賀(引)(十一)}%

@{佛告聖觀自在菩薩摩訶薩言：此聖佛母小字般若波羅蜜多真言，一切諸佛由是得阿耨多羅三藐三菩提，我亦由是小字般若波羅蜜多真言故得成無上正等菩提。往昔有佛亦名釋迦牟尼如來，於彼佛所聞說是法，彼佛說言：如是三世一切諸佛，由斯法故方得成佛。}@
%{佛告圣观自在菩萨摩诃萨言：此圣佛母小字般若波罗蜜多真言，一切诸佛由是得阿耨多羅三藐三菩提，我亦由是小字般若波罗蜜多真言故得成无上正等菩提。往昔有佛亦名释迦牟尼如来，于彼佛所闻說是法，彼佛說言：如是三世一切诸佛，由斯法故方得成佛。}%

@{佛復告聖觀自在菩薩摩訶薩言：我今為汝授其記別。汝於人間未來世中得成佛道，號普放光明吉祥寶峯王如來應正等覺。汝得聽聞如是妙法，應當受持讀誦，若自書寫，若教人書，思惟解了，復能為他一切眾生廣說其義，令彼書寫是經，於己舍宅受持讀誦，於未來世速成無上正等菩提。是時一切如來同證汝等。我今為汝復說般若波羅蜜多陀羅尼曰：}@
%{佛复告圣观自在菩萨摩诃萨言：我今为汝授其记別。汝于人间未来世中得成佛道，号普放光明吉祥宝峯王如来应正等觉。汝得聽聞如是妙法，应當受持读诵，若自书写，若教人书，思惟解了，复能为他一切众生广說其义，令彼书写是经，于己舍宅受持读诵，于未来世速成无上正等菩提。是时一切如来同证汝等。我今为汝复說般若波罗蜜多陀罗尼曰：}%

@{怛儞也(二合、反)他(引)(一)唵(引)(二)惹(仁左反，下同)野惹野(二)鉢訥麼(二合、引)避(引)(三)遏嚩(無可反)銘(引)(四)薩囉(來假反，下同)薩哩抳(尼貞反，下同)(五)尾哩尾哩(六)尾囉(引)尾哩(七)企哩企哩(八)儞嚩哆(去)弩(鼻音)(九)播(引)攞𡫸(寧吉反)(十)沒度(引)哆(引)囉抳(十一)布囉抳(十二)布囉野(十三)婆(去)誐嚩(武末反)帝(十四)薩㗚嚩(二合、引)𠼬(引)(十五)麼麼(此處稱名)(十六)布囉野(十七)薩㗚嚩(二合)薩怛嚩(二合、引)難(上)左(十八)薩㗚嚩(二合)揭㗚麼(二合、引)(十九)嚩囉拏(引)𡫸(二十)尾戍(引)駄野(二十一)尾戍(引)䭾野(二十二)沒䭾(引)地瑟姹(二合、引)𩕳(引)曩(二十三)娑嚩(二合、引)賀(引)(二十四)}@
%{怛儞也(二合、反)他(引)(一)唵(引)(二)惹(仁左反，下同)野惹野(二)鉢訥麼(二合、引)避(引)(三)遏嚩(無可反)銘(引)(四)薩囉(來假反，下同)薩哩抳(尼貞反，下同)(五)尾哩尾哩(六)尾囉(引)尾哩(七)企哩企哩(八)儞嚩哆(去)弩(鼻音)(九)播(引)攞𡫸(寧吉反)(十)沒度(引)哆(引)囉抳(十一)布囉抳(十二)布囉野(十三)婆(去)誐嚩(武末反)帝(十四)薩㗚嚩(二合、引)𠼬(引)(十五)麼麼(此處稱名)(十六)布囉野(十七)薩㗚嚩(二合)薩怛嚩(二合、引)難(上)左(十八)薩㗚嚩(二合)揭㗚麼(二合、引)(十九)嚩囉拏(引)𡫸(二十)尾戍(引)駄野(二十一)尾戍(引)䭾野(二十二)沒䭾(引)地瑟姹(二合、引)𩕳(引)曩(二十三)娑嚩(二合、引)賀(引)(二十四)}%
@{佛告聖觀自在菩薩摩訶薩：此勝妙法般若波羅蜜多陀羅尼，是能出生一切諸佛菩薩之母。}@
%{佛陀对观世音菩萨说：这个奇妙的般若波罗蜜多陀罗尼，是所有佛菩萨的母亲，是他们诞生的根源。}%
@{若有眾生暫聞是法，所作罪障悉皆消滅。}@
%{只要众生暂时听到这个法，他们所做的罪业都会消除。}%
@{此法，一切諸佛及眾菩薩，經百俱胝劫說其功德不能得盡。}@
%{这个法，所有的佛和菩萨，即使经过无数劫也说不尽它的功德。}%
@{若能受持讀誦此陀羅尼者，便同入一切曼拏攞中，得受灌頂。}@
%{如果能够持诵这个陀罗尼，就像进入所有曼荼罗，得到灌顶一样。}%
@{又如受持一切真言，皆獲成就。}@
%{就像持诵所有的真言一样，都能成就。}%

@{是時，聖觀自在菩薩而白佛言：世尊！何故復說此般若波羅蜜多陀羅尼？}@
%{这时，观世音菩萨问佛陀：世尊，为什么您还要说这个般若波罗蜜多陀罗尼呢？}%

@{世尊告言：我為愍念一切少善方便懈怠眾生，是故說此般若波羅蜜多陀羅尼。}@
%{佛陀说：我怜悯所有那些善根少、方法笨拙、懈怠的众生，所以才说这个般若波罗蜜多陀罗尼。}%
@{令彼受持讀誦，若自書寫，若教他書。}@
%{让他们持诵，自己抄写，或者教别人抄写。}%
@{此等一切眾生，速疾證得無上菩提。}@
%{这些众生都能很快地证得无上菩提。}%

@{如是，如是！世尊善說是般若波羅蜜多陀羅尼。}@
%{是的，是的！世尊善巧地说这个般若波罗蜜多陀罗尼。}%

@{是時，聖觀自在菩薩摩訶薩復白佛言：世尊！此法實未曾有。世尊！此法實未曾有。}@
%{这时，观世音菩萨又对佛陀说：世尊，这个法真是前所未有！世尊，这个法真是前所未有！}%
@{善逝世尊大慈，為欲救度一切少善方便懈怠眾生，令得利益安樂，說斯妙法。}@
%{您是大慈大悲的佛陀，为了救度所有那些善根少、方法笨拙、懈怠的众生，让他们得到利益和安乐，才说这个妙法。}%

@{是時，世尊說此經已，諸大聲聞并諸菩薩摩訶薩，一切世間天、人、阿蘇囉、彥達嚩等，聞佛所說，皆大歡喜，信受奉行，作禮而退。}@
%{这时，佛陀说完这部经后，所有的声闻和菩萨，以及世间的天人、阿修罗、夜叉等，都听到佛陀所说，都非常欢喜，信受奉行，向佛陀礼拜后就退去了。}%

@{佛說聖佛母小字般若波羅蜜多經}@
%{佛陀说：圣佛母小字般若波罗蜜多经。}%
