@{方廣大莊嚴經卷第一(一名神通遊戲)}@
%{方广大庄严经卷第一(一名神通游戏) }%

@{大唐天竺三藏地婆訶羅奉詔譯}@
%{大唐天竺三藏地婆诃罗奉诏译}%

@{序品第一}@
%{序品第一}%

@{如是我聞：}@
%{如是我闻：}%

@{一時佛在舍衛國，祇樹給孤獨園，與大比丘眾萬二千人俱，皆是大阿羅漢，其名曰：阿若憍陳如、摩訶迦葉、舍利弗、摩訶目乾連、摩訶迦旃延、富婁那彌多羅尼子、摩訶南、阿㝹婁駄、劫賓那、跋提羅、優波離、難陀、娑伽陀、阿難、羅睺羅，如是眾所知識大阿羅漢等。}@
%{有一次，佛陀在舍卫国，祇树给孤独园，和一万两千位大比丘僧众在一起，他们都是大阿罗汉，他们的名字分别是：阿若憍陈如、摩诃迦叶、舍利弗、摩诃目犍连、摩诃迦旃延、富楼那弥多罗尼子、摩诃南、阿㝹娄駄、劫宾那、跋提罗、优波离、难陀、娑伽陀、阿难、罗睺罗，等等，都是众所周知的，都是大阿罗汉。}%

@{菩薩摩訶薩三萬二千人，皆是一生補處，遊戲神通三昧自在，大願滿足入無礙慧獲諸法忍，具陀羅尼辯才無滯，一切皆從波羅蜜生，已能圓滿菩薩諸地，已得一切菩薩自在，其名曰：彌勒菩薩、陀羅尼自在菩薩、師子王菩薩、成就義菩薩、寂戒慧菩薩、常精進菩薩、無礙慧菩薩、大悲思惟菩薩，與如是等菩薩眾俱。}@
%{还有三万两千位菩萨摩诃萨，他们都是一生补处，在神通三昧中自在游戏，大愿圆满，进入无碍慧，获得诸法忍，具有陀罗尼辩才，毫无阻滞，一切都是从波罗蜜生，已经圆满菩萨诸地，已经获得一切菩萨自在，他们的名字分别是：弥勒菩萨、陀罗尼自在菩萨、师子王菩萨、成就义菩萨、寂戒慧菩萨、常精进菩萨、无碍慧菩萨、大悲思惟菩萨，等等，和这些菩萨众在一起。}%

@{爾時世尊，為諸四眾比丘、比丘尼、優婆塞、優婆夷，國王、王子、大臣、官屬、剎利、婆羅門、長者、居士，及諸外道無央數眾，常以四事恭敬施安，於供養中最為殊勝。}@
%{那时，世尊为四众比丘、比丘尼、优婆塞、优婆夷，国王、王子、大臣、官属、刹利、婆罗门、长者、居士，以及无数外道众，常常用四事恭敬供养，在供养中最为殊胜。}%

@{佛心無染，猶如蓮華不著於水，名稱高遠遍於十方，所謂如來、應供、正遍知、明行足、善逝、世間解、無上士、調御丈夫、天人師、佛、世尊，成就五眼、具足六通，於此世間及餘國土，為諸天人演說正法，初中後善其義深遠，其言巧妙純一圓滿，具足清白梵行之相。}@
%{佛陀的心无染，如同莲花不沾染于水，名号高远，遍及十方，被称为如来、应供、正遍知、明行足、善逝、世间解、无上士、调御丈夫、天人师、佛、世尊，成就五眼，具足六通，在这个世间和其他国土，为诸天人演说正法，其义深远，其言巧妙纯一圆满，具足清白梵行之相。}%

@{爾時如來於中夜分，入佛莊嚴三昧，從於頂髻放大光明，其光名為憶念過去諸佛無著智，上照淨居天宮，為欲開發諸天子故，光明網中而說偈言：}@
%{那时，如来在深夜，进入佛庄严三昧，从顶髻放出光明，这道光明名为忆念过去诸佛无著智，照耀净居天宫，为了开发诸天子，在光明网中，而说偈言：}%

@{牟尼身口意清淨，智慧光明照世間，}@
%{牟尼身口意清净，智慧光明照世间，}%

@{此光最勝除冥暗，於釋師子應歸命。}@
%{此光最胜除冥暗，于释师子应归命。}%

@{智慧大海勝威德，知法自在為法王，}@
%{智慧大海胜威德，知法自在为法王，}%

@{世間應供天中天，覺悟自在應歸命。}@
%{世间应供天中天，觉悟自在应归命。}%

@{所有難調心已調，意淨超出諸魔網，}@
%{所有难调心已调，意净超出诸魔网，}%

@{其所見聞不空過，解脫彼岸應歸命。}@
%{其所见闻不空过，解脱彼岸应归命。}%

@{佛無體性無與等，所作無邊常寂然，}@
%{佛无体性无与等，所作无边常寂然，}%

@{知淨妙理除疑惑，一切深信應歸命。}@
%{知净妙理除疑惑，一切深信应归命。}%

@{施甘露藥大醫王，辯才雄猛摧邪道，}@
%{施甘露药大医王，辩才雄猛摧邪道，}%

@{法為眷屬知勝義，導師演說無上法。}@
%{法为眷属知胜义，导师演说无上法。}%

@{爾時淨居天子，聞如是偈從禪定起，即時憶念過去無量無邊阿僧祇劫諸佛如來，及佛國土功德莊嚴，說法眾會皆悉明了。}@
%{那时，净居天子，听到这些偈语，从禅定中醒来，立刻忆念过去无量无边阿僧祇劫诸佛如来，以及佛国土的功德庄严，说法众会都明了。}%

@{時摩醯首羅、難陀、蘇難陀等，無數淨居天眾，光明赫弈威神巍巍，照祇樹給孤獨園，來詣佛所頂禮佛足，一心合掌恭敬而立，白佛言：世尊！有經名為方廣神通遊戲大莊嚴法門，顯示菩薩眾德之本，處於兜率微妙天宮，思惟降生示現勝種，具諸功德行童子事，藝業伎術工巧書算捔力騁武，而於世間皆悉最勝，示受五欲具菩薩道降伏魔軍，出生如來力無畏等一切佛法。}@
%{这时，摩醯首罗、难陀、苏难陀等等，无数净居天众，光明赫奕，威神巍巍，照耀祇树给孤独园，来到佛陀面前，顶礼佛陀的足，一心合掌恭敬而立，对佛陀说：世尊！有一部经名为方广神通游戏大庄严法门，显示菩萨众德之本，处在兜率微妙天宫，思惟降生示现胜种，具诸功德行童子事，艺业伎术工巧书算捔力骋武，而在世间都悉最胜，示受五欲具菩萨道降伏魔军，出生如来力无畏等一切佛法。}%

@{此經如是，過去無量諸佛世尊皆已宣說，所謂波頭摩勝佛、法幢佛、為照明佛、功德幢佛、功德性佛、大性佛、仙天佛、勝光明佛、真幢佛、金剛堅固佛、降伏一切佛、真金色佛、極高行佛、珊瑚海佛、花幢佛、最勝色佛、善明佛、仙護佛、勝輪佛、高勝佛、開敷蓮花佛、眉間光明佛、蓮花臺佛、善光明佛、吉祥佛、善見佛師子光佛、堅牢惠施佛、香春佛、廣大名稱佛、底沙佛、弗沙佛、世間端嚴佛、普光明佛、寶稱佛、最勝光明佛、梵光佛、善聲佛、妙花佛、美音佛、上色行佛、微笑目佛、功德聚佛、大雲聲佛、善色佛、壽光佛、象王遊步佛、世間欣樂佛、降伏魔怨佛、正應供佛、毘婆尸佛、尸棄佛、毘葉浮佛、迦羅孫佛、俱那含牟尼佛、迦葉佛，如是等過去無量諸佛如來皆說此經。}@
%{这部经是这样的，过去无量诸佛世尊都已经宣说，被称为波头摩胜佛、法幢佛、为照明佛、功德幢佛、功德性佛、大性佛、仙天佛、胜光明佛、真幢佛、金刚坚固佛、降伏一切佛、真金色佛、极高行佛、珊瑚海佛、花幢佛、最胜色佛、善明佛、仙护佛、胜轮佛、高胜佛、开敷莲花佛、眉间光明佛、莲花台佛、善光明佛、吉祥佛、善见佛师子光佛、坚牢惠施佛、香春佛、广大名称佛、底沙佛、弗沙佛、世间端严佛、普光明佛、宝称佛、最胜光明佛、梵光佛、善声佛、妙花佛、美音佛、上色行佛、微笑目佛、功德聚佛、大云声佛、善色佛、寿光佛、象王游步佛、世间欣乐佛、降伏魔怨佛、正应供佛、毘婆尸佛、尸弃佛、毘叶浮佛、迦罗孙佛、俱那含牟尼佛、迦叶佛，等等，过去无量诸佛如来都说过这部经。}%

@{唯願世尊！還如過去諸佛，利益安樂無量眾生，悲愍世間令得義利，令諸天人於大乘中而得增益，降伏異道摧滅魔怨，顯發菩薩所行功德，而於上乘勸勉精進，攝受正法紹三寶種使不斷絕，示現成佛事業圓滿故，亦說是經。}@
%{唯愿世尊！您也像过去诸佛一样，利益安乐无数众生，悲悯世间令其得益，令诸天人于大乘中而得增益，降伏异道摧灭魔怨，显发菩萨所行功德，而在上乘中劝勉精进，摄受正法绍三宝种使不断绝，示现成佛事业圆满，所以也说这部经。}%
@{如來爾時哀愍諸天默然受請。}@
%{如来当时怜悯诸天，默然接受了他们的请求。}%

@{是時諸天蒙佛垂許，歡喜踊躍生清淨心，稽首作禮右遶三匝，散天曼陀羅花，供養於佛忽然不現。}@
%{这时，诸天蒙佛垂许，欢喜踊跃，生起清净心，稽首作礼，右绕三匝，散天曼陀罗花，供养于佛，忽然就不见了。}%

@{爾時世尊於晨朝時，詣迦羅道場敷座而坐，諸大菩薩及聲聞眾恭敬圍遶，告諸比丘：昨於中夜，摩醯首羅及難陀，蘇難陀等，無數淨居天眾，稽首我足合掌恭敬，而白我言：唯願如來演說神通遊戲大嚴經典，憐愍一切世間天人，令諸菩薩現在未來而得增益。我時默然可其所請。汝等諦聽！我今宣說。}@
%{当时，世尊在晨朝时，来到迦罗道场，铺座而坐，诸大菩萨及声闻众恭敬地围绕着，告诉诸比丘：昨天半夜，摩醯首罗、难陀、苏难陀等等，无数净居天众，稽首我的足，合掌恭敬，对我说：唯愿如来演说神通游戏大严经典，怜悯一切世间天人，令诸菩萨现在未来都能得到增益。我当时默然答应了他们的请求。你们要仔细听！我现在宣说。}%

@{兜率天宮品第二}@
%{兜率天宫品第二}%

@{爾時佛告諸比丘：何等名為方廣神通遊戲大嚴經典？所謂顯於菩薩住兜率宮，常為無量威德諸天之所供養，逮得灌頂，百千梵眾之所稱揚，願力圓滿，能正了知諸佛法藏。慧眼清淨其心普洽，慚愧知足正念慧行，熾然修行布施、持戒、忍辱、精進、禪定、智慧，方便善巧勝波羅蜜，大慈大悲大喜大捨。梵行明達得大神通，知見現前無著無礙，念處、正勤、神足、根、力、覺支、正道，菩提分法皆盡邊際。具足相好莊嚴其身，利益眾生無時暫替，如說而作無虛妄語，演說正法無所貪求。心淨質直離諸邪諂，無有怖畏亦無憍慢，於一切眾生其心平等，供養無量百千萬億諸佛如來，恒為無量百千那由他諸大菩薩恭敬尊重，又為梵釋四王、摩醯首羅、天、龍、夜叉、乾闥婆、阿修羅、迦婁羅、緊那羅、摩睺羅伽等，聞名稱讚生歡喜心。入無礙解方便善巧，一切文句差別之相，皆悉能知，凡有宣說曾無所著。如大商主乘大法船遊生死海，得三十七菩提之分無量珍寶，而於佛法得陀羅尼。憶念修行終不錯謬，如大導師越四瀑流誓願滿足，降伏魔怨摧諸異學，以金剛慧及大悲軍能破煩惱。譬如蓮華出於功德廣大池中，增上願力之所生起，大菩提心而為其根，潤以甚深清淨法水，方便善巧以為其臺，菩提為莖，禪定為蘂，離諸熱惱清淨廣大以為其葉，多聞持戒及不放逸無所罣礙以為其香，非世八法之所能染。如師子王，福智為體，神通為足，聖諦為爪，梵住為牙，四攝為頭，覺十二緣以生其軀，三十七品菩提分法明了之智以為其頂，三解脫門以為頻申，禪定智慧以為其目，以諸三昧為其巖穴，毘奈耶林四威儀路怡悅其身，十力、四無所畏慣習所成而為其力，離諸貪欲為其行步，自在無畏無我無法以為其吼，摧伏外道如制群鹿。無上丈夫人中之日，禪定解脫智慧為光，外道螢燭皆悉掩蔽，無明昏翳破之無餘，於天人中廓然大照。譬如明月白分圓滿，世間樂見清涼無雲，眾星之中晈然最勝，示解脫路照菩提道，開敷天人拘物頭花。譬如輪王於四天下法化平等，七菩提分以為其寶，於一切眾生心行平等以為十善，大願成就無礙之法以為其輪。譬如巨海深廣難入，無量眾寶充滿其中潮不過限，緣起智慧深廣難入，一切法寶充滿其中，應眾生機為不過限。其心平等離諸憎愛如地水火風，其量高妙堅固難動如須彌山，智慧廣大不為諸垢之所染著猶如虛空。意樂清淨能行惠施，久積淨業無虛妄語。已能具足一切善根，自在熏修七阿僧祇，所習善根皆已迴向，弘五福德施七淨財，行十善道增長五十二種善根。已能修習正行相應四十分位，已能修習誓願相應四十分位，已能修習意樂相應四十分位，已能修習正直解脫四十分位。曾於四百億那由他拘胝佛所，隨佛出家，曾於五十百億那由他拘胝佛所，而行大施，已曾親近三百五十拘胝諸辟支佛，已曾教化無量阿僧祇諸聲聞眾，皆令住於正方便中。為欲證阿耨多羅三藐三菩提，乃趣一生補處，從此命終生兜率天，為彼天子名曰淨幢，恒為諸天之所供養，當於彼沒後生人中，證阿耨多羅三藐三菩提。}@
%{当时，佛告诉诸比丘：什么叫做方广神通游戏大严经典？就是说显于菩萨住兜率宫，常为无量威德诸天之所供养，逮得灌顶，百千梵众之所称扬，愿力圆满，能正了知诸佛法藏。慧眼清净，其心普洽，惭愧知足，正念慧行，炽然修行布施、持戒、忍辱、精进、禅定、智慧，方便善巧胜波罗蜜，大慈大悲大喜大舍。梵行明达，得大神通，知见现前，无著无碍，念处、正勤、神足、根、力、觉支、正道，菩提分法皆尽边际。具足相好，庄严其身，利益众生无时暂替，如说而作，无虚妄语，演说正法，无所贪求。心净质直，离诸邪谄，无有怖畏，亦无憍慢，于一切众生，其心平等，供养无量百千万亿诸佛如来，恒为无量百千那由他诸大菩萨恭敬尊重，又为梵释四王、摩醯首罗、天、龙、夜叉、乾闥婆、阿修罗、迦婁羅、紧那罗、摩睺羅伽等等，闻名称赞，生欢喜心。入无碍解，方便善巧，一切文句差别之相，皆悉能知，凡有宣说，曾无所著。如大商主乘大法船，游生死海，得三十七菩提之分无量珍宝，而于佛法得陀罗尼。忆念修行，终不错谬，如大导师越四瀑流，誓愿满足，降伏魔怨，摧诸异学，以金剛慧及大悲军，能破烦恼。譬如莲花，出于功德广大池中，增上愿力之所生起，大菩提心而为其根，润以甚深清净法水，方便善巧以为其台，菩提为茎，禅定为蕊，离诸热恼清净广大以为其叶，多闻持戒及不放逸无所罣礙以为其香，非世八法之所能染。如师子王，福智为体，神通为足，圣谛为爪，梵住为牙，四摄为头，觉十二缘以生其躯，三十七品菩提分法明了之智以为其顶，三解脱门以为频申，禅定智慧以为其目，以诸三昧为其巖穴，毘奈耶林四威仪路怡悦其身，十力、四无所畏惯习所成而为其力，离诸贪欲为其行步，自在无畏无我无法以为其吼，摧伏外道，如制群鹿。无上丈夫，人中之日，禅定解脫智慧为光，外道萤烛皆悉掩蔽，无明昏翳破之无余，于天人中廓然大照。譬如明月，白分圆满，世间乐见清凉无云，众星之中晈然最胜，示解脱路，照菩提道，开敷天人拘物头花。譬如轮王，于四天下法化平等，七菩提分以为其宝，于一切众生心行平等以为十善，大愿成就无碍之法以为其轮。譬如巨海，深广难入，无量众宝充满其中，潮不过限，缘起智慧，深广难入，一切法宝充满其中，应众生机，为不过限。其心平等，离诸憎爱，如地水火风，其量高妙，坚固难动，如须弥山，智慧广大，不为诸垢之所染著，犹如虚空。意乐清净，能行惠施，久积净业，无虚妄语。已能具足一切善根，自在熏修七阿僧祇，所习善根皆已迴向，弘五福德，施七净财，行十善道，增長五十二种善根。已能修习正行相應四十分位，已能修习誓愿相應四十分位，已能修习意乐相應四十分位，已能修习正直解脫四十分位。曾於四百億那由他拘胝佛所，随佛出家，曾於五十百億那由他拘胝佛所，而行大施，已曾亲近三百五十拘胝诸辟支佛，已曾教化无量阿僧祇诸声闻众，皆令住於正方便中。为欲证阿耨多羅三藐三菩提，乃趣一生補處，从此命终生兜率天，为彼天子名曰净幢，恒为诸天之所供养，当於彼沒後生人中，证阿耨多羅三藐三菩提。}%
@{佛告諸比丘：彼天宮中有三萬二千微妙安樂所住之處，高閣重門層樓大殿，軒檻窓牖花蓋繒幡，寶鈴垂飾珠網交絡，散以曼陀羅花、摩訶曼陀羅花，處處盈滿。諸天婇女百千拘胝那由他，奏天伎樂。其諸寶樹生眾天花，所謂阿提目多花、俱毘羅花、詹波迦花、波吒羅花、目真隣陀花、阿輸迦花、鎮頭迦花、阿娑那花、建尼迦花、堅固花、大堅固花，處處開敷以為嚴飾，真金線網彌覆其上，周匝間廁種種莊嚴。諸寶池中生摩利迦花、蘇曼那花、跋羅花、婆利師迦花、拘旦羅花、蘇建提花、天妙意花、優鉢羅花、波頭摩花、拘物頭花、芬陀利花、妙香花，如是等花，成大花帳處處莊嚴。無量羽族，鸚鵡、舍利、拘抧羅鳥、鵝鴈、鴛鴦、孔雀、翡翠、迦陵頻伽、命命等鳥，雜類形色出微妙音。}@
%{佛告诉各位比丘：那天堂里有三万两千个微妙安乐的住处，高高的阁楼、重重的大门、层层的楼房、宽敞的大殿，窗台、窗户、花盖、彩幡，宝铃垂饰、珠网交错，散着曼陀罗花、摩诃曼陀罗花，到处都充满了这些东西。天女们，数不胜数，演奏着天上的音乐。那些宝树上长着各种天花，比如阿提目多花、俱毘罗花、詹波迦花、波吒羅花、目真隣陀花、阿輸迦花、镇头迦花、阿娑那花、建尼迦花、坚固花、大坚固花，到处开放，用来装饰，真金线网覆盖在上面，周围装饰着各种各样的庄严。宝池里生长着摩利迦花、苏曼那花、跋罗花、婆利师迦花、拘旦羅花、苏建提花、天妙意花、优鉢羅花、波头摩花、拘物头花、芬陀利花、妙香花，等等这些花，形成巨大的花帐，到处都是庄严。无数的鸟类，鹦鹉、舍利、拘抧羅鸟、鹅雁、鸳鸯、孔雀、翡翠、迦陵频伽、命命等等鸟，各种各样的颜色，发出美妙的声音。}%

@{諸天子等百千拘胝那由他數，大集法堂圍遶菩薩，聽受所說無上大法，除斷貪瞋憍慢結使一切煩惱，生廣大心踊躍歡喜住安隱樂。菩薩久修淨業所感，諸天伎樂八萬四千，皆出種種微妙音聲。其音聲中，而說頌曰：}@
%{诸天之王，数不胜数，聚集在法堂里，围绕着菩萨，聆听他所说的无上大法，断除贪、嗔、痴、慢，以及一切烦恼，生起广大的心，欢欣踊跃，安稳快乐。菩萨久修净业，感动了诸天，八万四千天上的音乐，都发出各种美妙的声音。在这些声音中，他们唱着颂歌：}%

@{尊憶然燈記，積集無邊福，}@
%{您记得燃灯佛的记号，积累了无边的福德，}%

@{超越於生死，智慧發光明。}@
%{超越了生死，智慧发出光明。}%

@{長時修惠施，其心常離染，}@
%{长期修持布施，内心始终远离染污，}%

@{三垢憍慢盡，語業無諸過。}@
%{三垢(贪、嗔、痴) 和我慢都消失了，言语行为没有过失。}%

@{憶昔無邊劫，種姓恒處尊，}@
%{记得过去无量劫，您的种姓一直高贵，}%

@{戒忍及精進，定慧久修習。}@
%{戒律、忍辱、精进、禅定、智慧，您都长期修习。}%

@{又念無邊劫，供養諸如來，}@
%{又记得过去无量劫，您供养过诸佛如来，}%

@{既超生老死，當度所應度。}@
%{您已经超越了生老病死，现在应该度化应该度化的众生。}%

@{眾生可悲愍，惟尊勿捨之，}@
%{众生值得怜悯，只有您不要抛弃他们，}%

@{諸天龍鬼神，皆悉共瞻待。}@
%{诸天、龙、鬼神，都共同期盼着您。}%

@{眾生久渴欲，如海納群流，}@
%{众生久渴求法，就像大海容纳百川，}%

@{惟尊智充足，當救諸渴者。}@
%{只有您智慧圆满，应该救度这些渴求法的人。}%

@{遠於世譏嫌，樂法捨貪欲，}@
%{远离世俗的讥讽和厌恶，喜爱佛法，舍弃贪欲，}%

@{離垢清淨眼，哀愍諸世間。}@
%{拥有清净无染的眼睛，怜悯世间众生。}%

@{菩薩宿福德，處於兜率宮，}@
%{菩萨拥有无量福德，居住在兜率天宫，}%

@{天眾百千億，聞法曾無倦。}@
%{天众，数不胜数，听法从未感到厌倦。}%

@{當下閻浮提，垂慈灑甘露，}@
%{现在，您应该降临人间，慈悲地洒下甘露，}%

@{已過於欲界，無數億諸天。}@
%{已经超越了欲界，无数的天众，}%

@{亦復共希望，菩薩當下生，}@
%{也共同希望，菩萨现在就降临人间，}%

@{必壞於魔業，能摧諸異學。}@
%{一定会摧毁魔业，能战胜一切外道。}%

@{佛道如觀掌，至時宜勿住，}@
%{佛道就像看手掌一样清晰，到那时，不要犹豫，}%

@{煩惱火增盛，願為布慈雲。}@
%{烦恼的火焰越来越旺盛，愿您化作慈悲的云彩，}%

@{普雨於法雨，滅除諸猛焰，}@
%{普降法雨，灭除一切猛烈的火焰，}%

@{前佛已過去，今佛作醫王。}@
%{过去的佛已经涅槃，现在的佛是医王，}%

@{當以三脫門，為藥除眾病，}@
%{应该用三解脱门，作为药方，消除众生的病苦，}%

@{令彼諸含識，得至於涅槃。}@
%{让那些有情众生，最终都能获得涅槃。}%

@{如來大法音，外道悉摧伏，}@
%{如来的大法音声，能彻底摧毁外道，}%

@{譬如師子吼，百獸咸驚怖。}@
%{就像狮子吼叫，百兽都惊恐万分。}%

@{智慧以為手，從於精進生，}@
%{智慧是您的手，从精进中产生，}%

@{無量諸魔軍，自在能摧伏。}@
%{无量的魔军，您都能自在的摧毁。}%

@{梵釋百千數，敬心祈見佛，}@
%{梵天、帝释天，数不胜数，恭敬地祈求见到佛，}%

@{四王當奉鉢，唯悕速下生。}@
%{四大天王应该奉持您的钵，只希望您尽快降临人间。}%

@{尊今應豫觀，欲依何種族，}@
%{您现在应该预先观察，想要依托哪种种族，}%

@{當往閻浮界，示行菩薩道。}@
%{降临人间，示现菩萨道。}%

@{如器成珍寶，其器自嚴潔，}@
%{就像器皿可以成就珍宝，器皿本身也应该洁净，}%

@{智慧淨摩尼，於彼雨甘露。}@
%{智慧就像净洁的摩尼宝珠，在人间降下甘露。}%

@{諸天樂器中，演出如是偈，}@
%{天上的乐器中，演奏着这样的偈颂，}%

@{勸請於菩薩，大悲救眾生。}@
%{劝请菩萨，大悲救度众生。}%

@{勝族品第三}@
%{胜族品第三}%

@{佛告諸比丘：爾時菩薩聞如是偈即從座起，出於自宮詣法集堂坐師子座。復有無量無邊同乘同行大菩薩眾，皆昇法堂坐師子座，各有六十八拘胝眷屬前後圍遶。菩薩將欲降生，十二年前有淨居天，下閻浮地作婆羅門，說圍陀論。彼論所載，十二年後，有一勝人現白象形入於母胎。其人具足三十二種大人之相，有二決定：若在家者當為轉輪聖王，若出家者當得成佛。復有天子，下閻浮提，告辟支佛作如是言：仁者！應捨此土。何以故？十二年後當有菩薩降神入胎。是時王舍城尾盤山中，有辟支佛名曰摩燈。聞是語已，自見其身猶如委土，從座而起，踊在虛空高七多羅樹，化火焚身入於涅槃，唯餘舍利從空而下。是故此地名仙人墮處。諸比丘！是時波羅奈國五百辟支聞天語已，亦復如是，化火焚身入於涅槃，唯餘舍利從空而下。復以過去有仁慈王，施於群鹿無畏之處，是故彼地亦名仙人鹿苑。}@
%{佛告诉各位比丘：那时，菩萨听到这些偈颂，就从座位上站起来，走出自己的宫殿，来到法堂，坐在狮子座上。又有无量无边的同乘同行的大菩萨，都登上法堂，坐在狮子座上，各有六十八拘胝眷属前后围绕着他们。菩萨将要降生，十二年前，有一个净居天，下到人间，成为婆罗门，讲授吠陀论。那论典里记载，十二年后，将有一个胜人，以白象的形态，进入母胎。这个人具备三十二种大人相，有两个决定：如果在家，将成为转轮圣王；如果出家，将能成佛。又有一个天子，下到人间，对辟支佛说：“仁者！应该离开这个地方。为什么呢？十二年后，将有菩萨降神入胎。”那时，在王舍城尾盘山里，有一个辟支佛，名叫摩灯。听到这些话后，他看到自己就像一堆泥土一样，从座位上站起来，跳跃到空中，高出七棵多罗树，化火焚身，进入涅槃，只留下舍利从空中落下。因此，这个地方就叫做仙人堕处。各位比丘！那时，波罗奈国五百辟支佛，听到天上的话后，也像这样，化火焚身，进入涅槃，只留下舍利从空中落下。又因为过去有一位仁慈的国王，在鹿群中施舍无畏，所以那个地方也叫做仙人鹿苑。}%
@{爾時菩薩處於天宮，以四種心而遍觀察：一者觀時，二者觀方，三者觀國，四者觀族。比丘！何故觀時？菩薩不於劫初而入母胎，唯於劫減，世間眾生明了知有老病死苦，菩薩是時方入母胎。}@
%{当时菩萨住在天宫，用四种心思来观察：第一是观察时间，第二是观察方位，第三是观察国家，第四是观察种族。比丘！为什么观察时间？菩萨不会在劫初就进入母胎，而是在劫减的时候，世间众生明白地知道有老病死苦，菩萨这个时候才进入母胎。}%
@{何故觀方？菩薩不於東弗婆提、西瞿耶尼、北欝單越及餘邊地，唯現閻浮。所以者何？閻浮提人有智慧故。}@
%{为什么观察方位？菩萨不会在东弗婆提、西瞿耶尼、北欝單越以及其他边地出生，而只会出现在阎浮提。为什么呢？因为阎浮提人有智慧。}%
@{何故觀國？菩薩不生邊地，以其邊地人多頑鈍無有根器，猶如瘂羊而不能知善與不善言說之義，是故菩薩但生中國。}@
%{为什么观察国家？菩萨不会出生在边地，因为边地人大多愚钝没有根器，就像哑羊一样，不能明白善与不善的道理，所以菩萨只出生在中国。}%
@{何故觀族？菩薩不生旃陀羅、毘舍、首陀家，四姓之中唯於二族，剎帝利種及婆羅門，於今世間重剎帝利，是故菩薩生剎利家。如是觀已默然而住。}@
%{为什么观察种族？菩萨不会出生在旃陀羅、毘舍、首陀家，在四姓中，只会在两个种族中出生，一个是剎帝利种，一个是婆罗门。现在世间重视剎帝利，所以菩萨出生在剎利家。观察完这些后，菩萨就沉默地住着。}%
@{爾時會中諸菩薩眾，及諸天子各相謂言：菩薩今者當於何國、依何種姓而託生耶？}@
%{当时，会中的菩萨众，以及诸天子互相议论说：菩萨现在应该在哪个国家、依附哪个种姓出生呢？}%

@{或有天言：摩伽陀國毘提訶王，豪貴甚盛可生於彼。復有說言：菩薩不生於彼。何以故？其王父母俱不真正，憍慢卒暴善根微尠，無大福德，不宜生彼。}@
%{有的天人说：摩伽陀国的毘提訶王，十分富有尊贵，可以出生在那里。又有人说：菩萨不会出生在那里。为什么呢？因为这位国王的父母都不正，骄慢暴躁，善根很少，没有大福德，不适合出生在那里。}%

@{或有天言：憍薩羅王種望殊勝，多有財寶象馬車乘吏民僮僕，可生於彼。復有說言：菩薩不生於彼。何以故？其王本是摩燈伽種，父母宗親悉皆鄙劣少信薄福，不宜生彼。}@
%{有的天人说：憍薩羅王的种姓望族，十分优秀，有很多财宝、象马、车乘、官吏、百姓和奴仆，可以出生在那里。又有人说：菩萨不会出生在那里。为什么呢？因为这位国王原本是摩燈伽种，父母宗亲都十分鄙劣，少信薄福，不适合出生在那里。}%

@{或有天言：彼犢子王種姓豪強，富樂熾盛好行惠施，可生於彼。復有說言：菩薩不生於彼。何以故？其王凡劣無大威德，暴戾可畏，母族卑下篡竊君位，不宜生彼。}@
%{有的天人说：那位犢子王的种姓强盛，富贵快乐，喜欢行施，可以出生在那里。又有人说：菩萨不会出生在那里。为什么呢？因为这位国王凡俗低劣，没有大威德，暴戾可怕，母族卑下，篡夺君位，不适合出生在那里。}%

@{或有天言：毘耶離王尊貴富盛安隱快樂，無諸怨敵人民眾多，宮室苑園林泉花果，莊嚴綺麗猶若天宮，可生於彼。復有說言：菩薩不生於彼。何以故？其國土中諸離車子，不相敬順，各自稱尊，是故菩薩不宜生彼。}@
%{有的天人说：毘耶離王尊贵富有，安宁快乐，没有敌人，人民众多，宫室、苑囿、林泉、花果，庄严美丽，如同天宫，可以出生在那里。又有人说：菩萨不会出生在那里。为什么呢？因为这个国家中，诸离车子之间不互相敬顺，各自称尊，所以菩萨不适合出生在那里。}%

@{或有天言：勝光王有大威力，統御兵眾能破怨敵，可生於彼。復有說言：菩薩不生於彼。何以故？其王剛強不修善業，是故菩薩不宜生彼。}@
%{有的天人说：胜光王有很大的威力，统御兵众，能够打败敌人，可以出生在那里。又有人说：菩萨不会出生在那里。为什么呢？因为这位国王刚强不修善业，所以菩萨不适合出生在那里。}%

@{或有天言：摩偷羅城王名善臂，勇猛安樂富貴自在，可生於彼。復有說言：菩薩不生於彼。何以故？其王本是邪見種族，殘害無道，不宜生彼。}@
%{有的天人说：摩偷羅城的国王名叫善臂，勇猛安乐，富贵自在，可以出生在那里。又有人说：菩萨不会出生在那里。为什么呢？因为这位国王原本是邪见种族，残害无道，不适合出生在那里。}%

@{或有天言：般茶婆王都在象城，勤事勇健支體圓滿，人相具足能制怨敵，可生於彼。復有說言：菩薩不生於彼。何以故？其王閹官之人室家壞亂，雖有五男皆非其胤，不宜生彼。}@
%{有的天人说：般茶婆王住在象城，勤劳勇敢，身体圆满，人相具足，能够制服敌人，可以出生在那里。又有人说：菩萨不会出生在那里。为什么呢？因为这位国王是阉官之人，家庭混乱，虽然有五个儿子，都不是他的亲生子女，不适合出生在那里。}%

@{或有天言：彌梯羅城莊嚴綺麗，王名善友，威伏諸王，象馬四兵皆悉具足，珍寶無量樂聞正法，可生於彼。復有說言：菩薩不生於彼。何以故？其王雖有如是美事，年時衰暮無有力勢，復多子息，不宜生彼。}@
%{有的天人说：彌梯羅城庄严美丽，国王名叫善友，威服诸王，象马四兵都齐备，珍宝无数，喜欢听闻正法，可以出生在那里。又有人说：菩萨不会出生在那里。为什么呢？因为这位国王虽然有这些好事，但是年老体衰，没有力量，而且有很多子女，不适合出生在那里。}%

@{佛告諸比丘：無量菩薩及諸天子，於閻浮提十六大國，所有威德勝望王種周遍觀察，皆悉不堪菩薩往生。相與籌議，竟不能知菩薩生處。}@
%{佛陀对诸比丘说：无数的菩萨和诸天子，在阎浮提的十六个大国，观察了所有威德胜望的王种，都发现不适合菩萨往生。大家互相商议，最终还是不能知道菩萨出生的地方。}%
@{爾時會中有一天子，名曰智幢，善入大乘心不退轉，告眾天子言：汝等宜應往問菩薩，當生何處？諸天子等咸共合掌，詣菩薩所而前問言：閻浮提中何等種姓、具何功德，補處菩薩當生其家？}@
%{当时会中有一个天子，名叫智幢，善于进入大乘，心不退转，对众天子说：你们应该去问菩萨，应该在什么地方出生？诸天子一起合掌，来到菩萨面前问道：阎浮提中哪种种姓、具有哪些功德，补处菩萨会出生在他们家？}%

@{爾時菩薩告諸天子：閻浮提中若有勝望種族，成就六十四種功德者，最後身菩薩當生其家。何等名為六十四德？一者國土寬廣種姓真正。}@
%{当时菩萨对诸天子说：阎浮提中如果有胜望的种族，成就了六十四种功德，那么最后身菩萨就会出生在他们家。哪六十四种功德呢？第一是国土宽广，种姓真正。}%
@{二者眾所宗仰。三者不生雜姓。四者人相端嚴。五者族類圓滿。六者內外無嫌。七者心無下劣。八者二族高貴。九者二族可敬。十者二族有望。十一者二族有德。十二者其家多男。十三者所生無畏。十四者無有瑕疵。十五者貪愛微薄。十六者遵奉禁戒。十七者皆有智慧。十八者凡是所用要令群下先觀試之。十九者人皆工巧。二十者與朋友善終始如一。二十一者不害眾生。二十二者不忘恩義。二十三者知行儀式。二十四者依教行事。二十五者疑即無成。二十六者不愚於業。二十七者不悋於物。二十八者不作罪惡。二十九者功不唐捐。三十者施心殷重。三十一者志性決定。三十二者善於取捨。三十三者於施信樂。三十四者丈夫作用。三十五者所為成辦。三十六者勤勇自在。三十七者勇猛增上。三十八者供養仙人。三十九者供養諸天。四十者供養論師。四十一者供養先靈。四十二者常無怨恨。四十三者名振十方。四十四者有大眷屬。四十五者不阻善友。四十六者有多眷屬。四十七者有強眷屬。四十八者無亂眷屬。四十九者威德自在。五十者孝順父母。五十一者敬事沙門。五十二者遵婆羅門。五十三者七珍具足。五十四者五穀豐盈。五十五者象馬無數。五十六者多諸僕從。五十七者不為他侵。五十八者所作成就。五十九者轉輪王種。六十者宿世善根而為資糧。六十一者其家一切所有，皆由菩薩善根增長。六十二者無諸過失。六十三者無諸譏嫌。六十四者家法和順。如是名為六十四德。若有成就如上功德，補處菩薩當生其家。}@
%{第二是众人所敬仰。第三是不出生在杂姓。第四是人相端庄。第五是族类圆满。第六是内外无嫌。第七是心中没有低劣。第八是两族高贵。第九是两族可敬。第十是两族有望。第十一是两族有德。第十二是他们家有很多儿子。第十三是出生没有恐惧。第十四是没有任何瑕疵。第十五是贪爱很薄弱。第十六是遵奉戒律。第十七是都很有智慧。第十八是凡是所用，都要让下面的人先观察试用。第十九是人都很精巧。第二十是和朋友之间能够善始善终。第二十一是不伤害众生。第二十二是不忘恩义。第二十三是知道礼仪。第二十四是按照教诲行事。第二十五是怀疑就无法成就。第二十六是不愚蠢于事业。第二十七是不吝啬于财物。第二十八是不做罪恶。第二十九是功劳不会白费。第三十是施舍心很殷重。第三十一是志向坚定。第三十二是善于取舍。第三十三是对于施舍信乐。第三十四是丈夫的作用。第三十五是所做的事情能够办成。第三十六是勤劳勇敢，自在无忧。第三十七是勇猛精进。第三十八是供养仙人。第三十九是供养诸天。第四十是供养论师。第四十一是供养先灵。第四十二是经常没有怨恨。第四十三是名声传遍十方。第四十四是有很多眷属。第四十五是不阻挡善友。第四十六是有很多眷属。第四十七是有强大的眷属。第四十八是眷属没有混乱。第四十九是威德自在。第五十是孝顺父母。第五十一是恭敬事奉沙门。第五十二是遵从婆罗门。第五十三是七珍具足。第五十四是五谷丰收。第五十五是象马无数。第五十六是很多仆从。第五十七是不被别人侵犯。第五十八是所做的事情能够成就。第五十九是转轮王种。第六十是宿世的善根作为资粮。第六十一是他们家所有的一切，都是因为菩萨的善根增长。第六十二是没有任何过失。第六十三是没有任何讥嫌。第六十四是家法和顺。这就是六十四种功德。如果有人成就了以上功德，补处菩萨就会出生在他们家。}%
@{若有女人成就三十二種功德，當為菩薩之母。何等名為三十二德？一者名稱高遠。二者眾所咨嗟。三者威儀無失。四者諸相具足。五者種姓高貴。六者端正絕倫。七者名德相稱。八者不長不短不麁不細。九者未曾孕育。十者性戒成就。十一者心無執著。十二者顏色和悅。十三者運動順右。十四者識用明悟。十五者姿性柔和。十六者常無怖懼。十七者多聞不忘。十八者智慧莊嚴。十九者心無諂曲。二十者無所欺誑。二十一者未甞忿恚。二十二者恒無慳悋。二十三者性不嫉妬。二十四者性無躁動。二十五者容色滋潤。二十六者口無惡言。二十七者於事能忍。二十八者具足慚愧。二十九者三毒皆薄。三十者遠離一切女人過失。三十一者奉夫如戒。三十二者眾相圓滿。如是名為三十二德。若有成就如上功德，方乃堪任為菩薩母。菩薩不於黑月入胎，要以白月弗沙星合，其母受持清淨齋戒，菩薩於是方現入胎。}@
%{如果一个女人能够拥有这32种美德，她就能成为菩萨的母亲。这32种美德具体指的是什么呢？第一，名字响亮高贵；第二，受到大众的赞叹；第三，举止仪态毫无瑕疵；第四，相貌端庄完美；第五，出身高贵；第六，容貌绝世无双；第七，名声和美德相匹配；第八，身材匀称，既不长也不短，既不粗也不细；第九，从未生育过；第十，天生就守持戒律；第十一，内心没有执着；第十二，脸色和悦；第十三，行动顺应右侧；第十四，智慧明辨，善于运用知识；第十五，性情温和；第十六，永远没有恐惧；第十七，博闻强记；第十八，智慧光彩照人；第十九，内心没有虚伪；第二十，从不欺骗他人；第二十一，从未有过愤怒；第二十二，永远没有吝啬；第二十三，天生不嫉妒；第二十四，天生不躁动；第二十五，容貌光彩照人；第二十六，口中不讲恶语；第二十七，做事能够忍耐；第二十八，具有羞耻心；第二十九，贪嗔痴三毒都很淡薄；第三十，远离一切女人的过失；第三十一，对待丈夫如同对待戒律一样；第三十二，各种美德都圆满具足。这就是32种美德。只有拥有以上这些美德，才能担当起菩萨母亲的重任。菩萨不会在黑月入胎，而是在白月弗沙星合的时候入胎，他的母亲要持守清净的斋戒，菩萨才会在这个时候显现入胎。}%

@{彼諸菩薩及諸天子，聞說如是種族清淨父母功德，各自思惟：誰有具此諸功德者？復作是念：唯有釋氏輸頭檀王，族望殊勝，轉輪王種，所都國邑人民眾多，安隱豐饒甚可愛樂。其輸檀王，人相圓滿，顏容端正微妙第一，威德光大福智莊嚴，所為必善，以善化俗。其家豪貴富有財寶，象馬七珍皆悉盈滿，深達業果離諸惡見，於釋種中唯此為主，四方歸伏見者歡喜，閑習伎藝，不老不少，知教知時，世間軌式無不解了，以法為王，依法御物。又其國土所有人民宿植善根，咸以一心承事其主。}@
%{所有的菩萨和天人都听说了这种族清净的父母拥有如此美德，于是各自思考：谁拥有这些美德呢？他们又想：只有释迦族的输头檀王，他的家族地位尊贵，是转轮王的种姓，他所统治的城邑人民众多，安宁富饶，非常令人喜爱。这位输头檀王，相貌完美，容颜端正，是世间最美的，他的威德光大，福智庄严，所作所为必行善事，以善行来教化百姓。他的家庭富贵，拥有很多财宝，象马七宝都应有尽有，他深知因果报应，远离一切邪恶的见解，在释迦族中，他是唯一的领导者，四方的人民都归顺他，见到他的人都感到高兴，他精通各种技艺，既不衰老也不衰弱，懂得礼仪，明辨时势，世间的一切规则没有他不了解的，他以法治国，依照法律来治理百姓。而且，他统治的国土上所有的人民都种下了善根，他们都一心一意地侍奉他们的君主。}%

@{王之聖后名曰摩耶，善覺王女，年少盛滿具足相好，未甞孕育。端正無雙姿色妍美猶如彩畫，無諸過惡，所言誠諦出妙音詞，身心恬和無罪離惱，亦無嫉妬。語必應時，樂行惠施，性戒成就，常於己夫而生知足。心不輕動情無外染，支節相稱眉高而長，額廣平正髮彩紺黑，猶如玄蜂。含笑而言美聲柔軟，所作順右質直無曲，無諂無誑有慚有愧，心性安靜顏容清淨。三毒皆薄溫和能忍，而於面目及以手足，善自防閑。身體柔軟如迦隣陀衣，目淨脩廣如青蓮花，脣色赤好如頻婆果，頸如螺旋，美若虹蜺，脩短合度容儀可法。其肩端好其臂傭長，支體圓滿膚彩潤澤，猶如金剛不可沮壞。善解眾藝故號摩耶，常處王宮猶如寶女亦如化女，又似天女住歡喜園，具斯眾德，乃能堪任為菩薩母。如是功德唯釋種有，非餘有之。於是頌曰：}@
%{这位国王的王后名叫摩耶，她是善觉王的女兒，年轻貌美，具备所有美好的相貌，从未生育过。她容貌绝世无双，美丽如画，没有一丝过错，她的话语真诚真实，声音如同美妙的音乐，身心平静，没有罪恶和烦恼，也不嫉妒别人。她说话总是恰到好处，乐于行善，喜欢布施，天生就守持戒律，总是对自己的丈夫感到知足。她的内心不轻易动摇，感情没有外来的污染，四肢比例匀称，眉毛高而长，额头宽阔平正，头发乌黑发亮，如同黑色的蜜蜂。她含笑说话，声音甜美柔软，行动总是顺应右侧，正直无邪，没有虚伪和欺骗，有羞耻心，内心平静，容颜清净。贪嗔痴三毒都很淡薄，她温和善良，能够忍耐，而且她善于保护自己的脸庞和手脚。她的身体柔软如同迦邻陀的衣服，眼睛清澈明亮，宽广如同青莲花，嘴唇颜色鲜红，如同频婆果，脖子如同螺旋，美丽如同彩虹，身材匀称，仪态端庄。她的肩膀端正，手臂修长，身体圆满，肌肤光滑润泽，如同金刚般坚不可摧。她精通各种技艺，因此被称为摩耶。她经常住在王宫里，如同宝女，也如同化女，又如同天女住在欢乐园，她拥有这些美德，才能担当起菩萨母亲的重任。这种美德只有释迦族才有，其他种族没有。于是，人们就赞美说：}%

@{菩薩在兜率，處於法集堂，

同乘及天眾，皆恭敬圍遶。

共觀於勝族，菩薩何處生？

見此閻浮提，剎利王大姓，

釋氏最清淨，於彼應降神。

城號迦毘羅，積代輪王種，

安隱無怨敵，善化眾所歸。

其國甚嚴好，萬姓皆歡喜，

奉法而從善，咸同王者心。

親屬多勝能，力將巨象比。

或與二三象，其力共齊等，

勇武多伎藝，不傷害眾生。

其王之聖后，千妃中第一，

端正無倫匹，故號為摩耶。

容貌過天女，支節皆相稱，

天人阿修羅，覩之無厭足。

清淨離諸過，而無穢欲心，

言詞甚微妙，質直復柔軟。

身體常香潔，一切無可惡，

含笑不嚬蹙，知法具慚愧。

無憍慢諂曲，及以嫉妬心，

離邪淨諸業，行慈好惠施。

世間女人過，其身悉超越，

一切諸天人，無有能踰者。

具足諸功德，宜應懷大聖，

曾於五百生，恒為菩薩母。

其王亦如是，多生以為父，

母請持禁戒，經三十二月。

梵行積威德，其身常光明，

聖后所遊履，斯處自嚴飾。

天人阿修羅，無能欲心視，

一切咸親敬，如母如姊妹。

以此清淨業，威儀比聖賢，

令王擅名譽，粟散咸歸伏。

功德兩相稱，是為菩薩母，

更無諸女人，堪為佛母者。

威德眾天子，大智諸菩薩，

咸歎斯母德，菩薩應降生。}@
%{菩萨在兜率天，住在法集堂，

与天人们一同乘坐天车，所有人都恭敬地围绕着他。

大家一起观望，寻找着菩萨将要出生的胜族。

看到了这个阎浮提，刹利王的大姓，

释迦族是最清净的，菩萨应该降生在那里。

城名叫迦毗罗，世代相传的转轮王种姓，

安宁无忧，没有敌人，以善行教化百姓，所有人都归顺他。

这个国家非常美好，万民都欢喜，

奉行法律，行善事，所有人的心都与国王一致。

他的亲属都非常强大，力量可以与大象相比。

有的可以与两三头大象的力量相等，

勇猛善战，精通各种技艺，不伤害任何生命。

这位国王的王后，在千位妃子中排名第一，

容貌绝世无双，没有可以与之相比的人，因此被称为摩耶。

她的容貌胜过天女，四肢比例匀称，

天人阿修罗看到她都感到满足。

她清净无过，没有污秽的欲望，

言语非常微妙，正直又柔软。

她的身体总是香洁，没有任何缺点，

含笑不皱眉，懂得法理，具有羞耻心。

没有傲慢、虚伪和嫉妒，

远离邪恶，行善事，乐于布施。

世间女人的过失，她都超越了，

所有天人中，没有一个人能够超过她。

她具备所有美德，应该怀着伟大的圣人，

曾经在五百世中，一直是菩萨的母亲。

这位国王也是如此，在很多世中都是她的父亲，

她请求持守戒律，经历了三个月十二天。

她以梵行积累了威德，她的身体总是光明，

王后所走过的地方，都会变得更加庄严。

天人阿修罗都无法用欲望的眼光去看她，

所有人都尊敬她，如同母亲，如同姐妹。

凭借着这种清净的业力，她的威仪胜过圣贤，

让国王名声大振，所有人民都归顺他。

美德互相匹配，这就是菩萨的母亲，

再没有其他女人能够成为佛陀的母亲。

威德强大的天子和智慧超群的菩萨，

都赞叹这位母亲的美德，菩萨应该降生在那里。}%
@{法門品第四}@
%{法门品第四}%

@{爾時佛告諸比丘：菩薩如是觀種姓已，彼兜率天宮有一大殿，名曰高幢，縱廣正等六十四由旬。菩薩爾時昇此大殿，告天眾言：汝當盡集聽我最後所說法門，如是法門，名為教誡思惟遷沒方便下生之相。}@
%{当时佛陀告诉诸位比丘：菩萨如是观察了众生之后，在那兜率天宫里，有一座大殿，名叫高幢，东西南北都宽广，各为六十四由旬。菩萨这时候登上这座大殿，对天众说：你们应该都聚集起来，听我最后所说的法门。这个法门，叫做教诫思维迁没方便下生之相。}%

@{是時一切兜率天子及諸天女，聞是語已皆悉雲集。菩薩神力即於此殿化作道場，其量正等如四天下，復以種種珍寶而嚴飾之，凡所見者莫不歡喜。}@
%{这时候，所有兜率天宫的天子以及诸天女，听到这话之后，都聚集在一起。菩萨的神力，就在这座大殿里，化作道场，大小和四天下一样，又用各种各样的珍宝来装饰它，所有看到的人，没有不欢喜的。}%

@{是時欲界、色界諸天子等，見此道場如是嚴麗，顧己所居如塚墓想。菩薩福德自善根力，成就勝妙師子之座，飾以金銀眾妙珍寶，覆以輕軟無價天衣，燒眾天香散眾天花。}@
%{这时候，欲界、色界诸天子等等，看到这个道场如此庄严美丽，就觉得自己住的地方，就像坟墓一样。菩萨的福德，来自善根的力量，成就了胜妙的狮子之座，用金银以及各种珍宝来装饰它，用轻柔珍贵的天衣来覆盖它，燃烧各种天香，散布各种天花。}%

@{其中無量百千珍寶光明照耀，以大寶網彌覆其上，寶鈴搖動出和雅音，無量寶蓋雜色繒綵，殊妙幡䋿周匝間列，無量百千花鬘綺帶而以嚴飾，無量百千諸天婇女，種種歌舞以為供養。}@
%{其中无量百千珍宝的光明照耀，用大的宝网覆盖在上面，宝铃摇动发出和谐悦耳的声音，无量宝盖，各种颜色，用彩绸装饰，殊妙的旗帜，围绕着排列，无量百千花鬘，各种各样的丝带，用来装饰，无量百千诸天女，各种各样的歌舞，作为供养。}%

@{是諸天樂演微妙音，稱揚菩薩無量功德。無量百千四大天王之所擁護，無量百千釋提桓因之所圍遶，無量百千大梵天王之所讚歎，無量百千拘胝那由他菩薩捧師子座，復為十方無量百千拘胝那由他諸佛如來之所護念。}@
%{这些天乐演奏微妙的声音，称赞菩萨无量的功德。无量百千四大天王，拥护着，无量百千释提桓因，围绕着，无量百千大梵天王，赞叹着，无量百千拘胝那由他菩萨，捧着狮子之座，又为十方无量百千拘胝那由他诸佛如来，所护念。}%

@{其師子座，從於無量百千拘胝那由他劫諸波羅蜜福德資粮之所生起。}@
%{这个狮子之座，是从无量百千拘胝那由他劫，诸波罗蜜福德资粮所生起的。}%

@{佛告諸比丘：菩薩坐此功德成就師子之座，告天眾言：汝且觀我百千福聚相好嚴身。}@
%{佛陀告诉诸位比丘：菩萨坐在这个功德成就的狮子之座上，对天众说：你们且观察我，百千福聚，相好庄严的身躯。}%

@{是時大眾瞻仰尊顏目不暫捨，乃見東西南北四維上下，周遍十方超過數量兜率天宮，各有最後身菩薩將欲下生，無量諸天恭敬圍遶，皆悉演說將沒之相諸法明門。}@
%{这时候，大众瞻仰尊颜，眼睛不舍得离开，就看到东西南北，上下四方，周遍十方，超过数量的兜率天宫，都有最后身菩萨将要下生，无量的诸天恭敬地围绕着，都悉心演说将要死亡的相，诸法明门。}%

@{爾時大眾既見如是，深生悲喜恭敬稽首，讚言：善哉！我觀尊者，得見如是無量菩薩，皆由尊者神通之力。}@
%{这时候，大众看到这样，内心深处生起悲喜，恭敬地稽首，赞叹说：善哉！我观察尊者，能够看到如此无量的菩萨，都是因为尊者神通的力量。}%

@{菩薩告言：汝等諦聽！如諸菩薩各為天眾，說將沒相諸法明門，安慰天人；我今亦當為汝等說諸法明門，有一百八。}@
%{菩萨说：你们要仔细听！如同诸菩萨，分别为天众，说将要死亡的相，诸法明门，安慰天人；我今天也应该为你们说诸法明门，有一百零八。}%

@{何等名為百八法門？信是法門，意樂不斷故；淨心是法門，除亂濁故；喜是法門，安隱心故；愛樂是法門，心清淨故；身戒是法門，除三惡故；語戒是法門，離四過故；意戒是法門，斷三毒故；念佛是法門，見佛清淨故；念法是法門，說法清淨故；念僧是法門，證獲聖道故；念捨是法門，棄一切事故；念戒是法門，諸願滿足故；念天是法門，起廣大心故；慈是法門，超映一切諸福事業故；悲是法門，增上不害故；喜是法門，離一切憂惱故；捨是法門，自離五欲及教他離故；無常是法門，息諸貪愛故；苦是法門，願求永斷故；無我是法門，不著我故；寂滅是法門，不令貪愛增長故；慚是法門，內清淨故；愧是法門，外清淨故；諦是法門，不誑人天故；實是法門，不自欺誑故；法行是法門，依於法故；三歸是法門，超三惡趣故；知所作是法門，已立善根不令失壞故；解所作是法門，不因他悟故；自知是法門，不自矜高故；知眾生是法門，不輕毀他故；知法是法門，隨法修行故；知時是法門，無癡暗見故；破壞憍慢是法門，智慧滿足故；無障碍心是法門，防護自他故；不恨是法門，由不悔故；勝解是法門，無疑滯故；不淨觀是法門，斷諸欲覺故；不瞋是法門，斷恚覺故；無癡是法門，破壞無智故；求法是法門，依止於義故；樂法是法門，證契明法故；多聞是法門，如理觀察故；方便是法門，正勤修行故；遍知名色是法門，超過一切和合愛著故；拔除因見是法門，證得解脫故；斷貪瞋是法門，不著癡垢故；妙巧是法門，遍知苦故；界性平等是法門，由永斷集故；不取是法門，勤修正道故；無生忍是法門，於滅作證故；身念住是法門，分㭊觀身故；受念住是法門，離一切受故；心念住是法門，智出障翳故；四正勤是法門，斷一切惡修一切善故；四神足是法門，身心輕利故；信是法門，非邪所引故；精進是法門，善思察故；念根是法門，善業所作故；定根是法門，由心解脫故；慧根是法門，智現前證故；信力是法門，能遍超魔力故；精進力是法門，不退轉故；念力是法門，不遺忘故；定力是法門，斷一切覺故；慧力是法門，無能損壞故；念覺分是法門，如實住法故；擇法覺分是法門，圓滿一切法故；精進覺分是法門，智決定故；喜覺分是法門，三昧安樂故；輕安覺分是法門，所作成辦故；定覺分是法門，平等覺悟一切法故；捨覺分是法門，厭離一切受故；正見是法門，超證聖道故；正思惟是法門，永斷一切分別故；正語是法門，一切文字平等覺悟故；正業是法門，無業果報故；正命是法門，離一切希求故；正精進是法門，專趣彼岸故；正念是法門，無念無作無意故；正定是法門，證得三昧不傾動故；菩提心是法門，紹三寶種使不斷故；大意樂是法門，不求下乘故；增上意樂是法門，緣無上廣大法故；方便正行是法門，圓滿一切善根故；檀波羅蜜是法門，成就相好淨佛國土，教化眾生除慳悋故；尸波羅蜜是法門，超過一切惡道難處，教化眾生守禁戒故；羼提波羅蜜是法門，永離憍慢瞋恚等一切煩惱，教化眾生斷諸結故；毘離耶波羅蜜是法門，成就引發一切善法，教化眾生除嬾惰故；禪波羅蜜是法門，出生一切禪定神通，教化亂意眾生故；般若波羅蜜是法門，永斷無明有所得見，教化愚癡暗蔽惡慧眾生故；方便善巧是法門，隨諸眾生種種意解，現諸威儀及示一切佛法安立故；四攝事是法門，攝諸群生令求趣證大菩提法故；成熟眾生是法門，不著己樂利他無倦故；受持正法是法門，斷一切眾生雜染故；福德資糧是法門，饒益一切眾生故；智慧資糧是法門，圓滿十力故；奢摩他資糧是法門，證得如來三昧故；毘鉢舍那資糧是法門，獲得慧眼故；無碍解是法門，獲得法眼故；決擇是法門，佛眼清淨故；陀羅尼是法門，能持一切佛法故；辯才是法門，巧說言詞令一切眾生歡喜滿足故；順法忍是法門，隨順一切佛法故；無生法忍是法門，得授記莂故；不退轉地是法門，圓滿一切佛法故；諸地增進是法門，受一切智位故；灌頂是法門，從兜率天下生，入胎初生出家苦行，詣菩提場降魔成佛，轉正法輪起大神通，從忉利天下現入涅槃故。}@
%{这叫做一百零八法门？信是法门，意乐不断故；净心是法门，除乱浊故；喜是法门，安隐心故；爱乐是法门，心清净故；身戒是法门，除三恶故；语戒是法门，离四过故；意戒是法门，断三毒故；念佛是法门，见佛清净故；念法是法门，说法清净故；念僧是法门，证获圣道故；念舍是法门，弃一切事故；念戒是法门，诸愿满足故；念天是法门，起广大心故；慈是法门，超映一切诸福事业故；悲是法门，增上不害故；喜是法门，离一切忧恼故；舍是法门，自离五欲及教他离故；无常是法门，息诸贪爱故；苦是法门，愿求永断故；无我是法门，不著我故；寂灭是法门，不令贪爱增长故；惭是法门，内清净故；愧是法门，外清净故；谛是法门，不诳人天故；实是法门，不自欺诳故；法行是法门，依于法故；三归是法门，超三恶趣故；知所作是法门，已立善根不令失坏故；解所作是法门，不因他悟故；自知是法门，不自矜高故；知众生是法门，不轻毁他故；知法是法门，随法修行故；知时是法门，无痴暗见故；破坏憍慢是法门，智慧满足故；无障碍心是法门，防護自他故；不恨是法门，由不悔故；胜解是法门，无疑滞故；不净观是法门，断诸欲觉故；不瞋是法门，断恚觉故；无癡是法门，破坏无智故；求法是法门，依止于义故；乐法是法门，证契明法故；多闻是法门，如理观察故；方便是法门，正勤修行故；遍知名色是法门，超过一切和合爱著故；拔除因见是法门，证得解脱故；断贪瞋是法门，不著癡垢故；妙巧是法门，遍知苦故；界性平等是法门，由永断集故；不取是法门，勤修正道故；无生忍是法门，于灭作证故；身念住是法门，分别观察身故；受念住是法门，离一切受故；心念住是法门，智出障翳故；四正勤是法门，断一切恶修一切善故；四神足是法门，身心轻利故；信是法门，非邪所引故；精进是法门，善思察故；念根是法门，善业所作故；定根是法门，由心解脱故；慧根是法门，智现前证故；信力是法门，能遍超魔力故；精进力是法门，不退转故；念力是法门，不遗忘故；定力是法门，断一切觉故；慧力是法门，无能损壞故；念觉分是法门，如实住法故；择法觉分是法门，圆满一切法故；精进觉分是法门，智决定故；喜觉分是法门，三昧安乐故；轻安觉分是法门，所作成办故；定觉分是法门，平等觉悟一切法故；舍觉分是法门，厌离一切受故；正见是法门，超证圣道故；正思惟是法门，永断一切分别故；正语是法门，一切文字平等觉悟故；正业是法门，无业果报故；正命是法门，离一切希求故；正精进是法门，专趣彼岸故；正念是法门，无念无作无意故；正定是法门，证得三昧不倾动故；菩提心是法门，绍三宝种使不断故；大意乐是法门，不求下乘故；增上意乐是法门，缘无上广大法故；方便正行是法门，圆满一切善根故；檀波罗蜜是法门，成就相好净佛国土，教化众生除悭吝故；尸波罗蜜是法门，超过一切恶道难处，教化众生守禁戒故；羼提波罗蜜是法门，永离憍慢瞋恚等一切烦恼，教化众生断诸结故；毘离耶波罗蜜是法门，成就引发一切善法，教化众生除懒惰故；禅波罗蜜是法门，出生一切禅定神通，教化乱意众生故；般若波罗蜜是法门，永断无明有所得见，教化愚痴暗蔽恶慧众生故；方便善巧是法门，随诸众生种种意解，现诸威仪及示一切佛法安立故；四摄事是法门，摄诸群生令求趣证大菩提法故；成熟众生是法门，不著己乐利他无倦故；受持正法是法门，断一切众生杂染故；福德资粮是法门，饶益一切众生故；智慧资粮是法门，圆满十力故；奢摩他资粮是法门，证得如来三昧故；毘鉢舍那资粮是法门，获得慧眼故；无碍解是法门，获得法眼故；决择是法门，佛眼清净故；陀罗尼是法门，能持一切佛法故；辩才是法门，巧说言词令一切众生欢喜满足故；顺法忍是法门，随顺一切佛法故；无生法忍是法门，得授记莂故；不退转地是法门，圆满一切佛法故；诸地增进是法门，受一切智位故；灌顶是法门，从兜率天下生，入胎初生出家苦行，詣菩提场降魔成佛，转正法轮起大神通，从忉利天下现入涅槃故。}%

@{是故菩薩將下生時，於天眾中說如斯法。}@
%{所以菩萨将要下生的时候，在天众中说如斯法。}%
@{諸比丘！菩薩說是諸法明門之時，於彼會中，八萬四千天子發阿耨多羅三藐三菩提心；三萬二千天子得無生法忍；三萬六千那由他天子於諸法中遠塵離垢得法眼淨。兜率諸天皆散妙花積至于膝。諸比丘！菩薩又欲令諸天眾深心歡喜而說頌曰：}@
%{各位比丘！当菩萨讲到诸法明门的时候，在那场法会上，八万四千个天人发起了成佛的心愿；三万二千个天人证得了无生法忍；三万六千那由他个天人远离尘垢，在诸法中获得了清净的法眼。兜率天宫的所有天人都散下了香花，堆积到膝盖那么高。各位比丘！菩萨为了让天人们内心充满欢喜，又说了以下的偈颂：}%

@{菩薩將下生，處於兜率宮，}@
%{菩萨将要下生，住在兜率天宫，}%

@{誡彼諸天眾，唯當莫放逸。}@
%{告诫那些天人们，一定要勤勉精进，不要懈怠。}%

@{今汝心所樂，微妙寶莊嚴，}@
%{你们现在心中所喜欢的，那些微妙的宝藏和庄严，}%

@{從於淨業因，致斯眾妙果。}@
%{都是从清净的因缘而来，最终成就了这些美妙的果报。}%

@{是故應思報，無令業消歇，}@
%{所以你们应该思量报恩，不要让善业消失，}%

@{沈淪惡趣中，備受無邊苦。}@
%{否则就会沉沦到恶趣之中，承受无边的痛苦。}%

@{我所示汝法，應生尊重心，}@
%{我所告诉你们的法，你们应该生起恭敬心，}%

@{自勵勤修行，當獲無為樂。}@
%{自己努力精进修行，最终就能获得无为的快乐。}%

@{貪欲皆無常，虛假猶如夢，}@
%{贪欲都是无常的，虚假如同梦境，}%

@{如幻如陽炎，如電如聚沫。}@
%{像幻影、像阳光下的热气、像闪电、像泡沫一样。}%

@{貪欲無厭足，如渴飲鹹水，}@
%{贪欲永远不会满足，就像渴了喝咸水一样，}%

@{若得出世智，乃可為知足。}@
%{只有证得出世智慧，才能真正知足。}%

@{天女共相娛，譬如集戲場，}@
%{天女们在一起玩乐，就像聚在一起玩耍的戏场，}%

@{同會城邑中，暫聚便離散。}@
%{大家在城邑中相聚，只是暂时在一起，很快就会离散。}%

@{有為非常伴，亦非親善友，}@
%{有为法都是无常的伴侣，也不是真正的朋友，}%

@{唯除離垢行，無有恒隨逐。}@
%{只有远离尘垢的修行，才能永远跟随你。}%

@{汝應共和合，慈悲利益心，}@
%{你们应该互相团结，以慈悲心利益众生，}%

@{精求諸善法，終當除熱惱。}@
%{精进地寻求一切善法，最终就能消除烦恼的痛苦。}%

@{常念佛法僧，勤心莫放逸，}@
%{要经常念佛、念法、念僧，勤勉精进，不要懈怠，}%

@{施戒多聞忍，一切皆圓滿。}@
%{布施、持戒、多闻、忍辱，一切都要圆满。}%

@{如理觀諸法，因緣和合生，}@
%{要如理观察诸法，都是由因缘和合而生，}%

@{無常及苦空，無主亦無我。}@
%{无常、苦、空、无主、无我。}%

@{觀我有神力，辯才智慧等，}@
%{要观察自己有神通、辩才、智慧等等，}%

@{淨業不放逸，多聞持戒成。}@
%{清净的修行不要懈怠，多闻持戒才能成就。}%

@{我修多聞戒，汝等應隨學，}@
%{我修持多闻戒，你们应该跟着学习，}%

@{施戒及調伏，慈心莫放逸。}@
%{布施、持戒、调伏，要以慈悲心，不要懈怠。}%

@{依義勿著言，如言而奉行，}@
%{要依义不执着文字，要按照道理去实践，}%

@{堅固勤修習，利益諸群生。}@
%{要坚定地精进修行，利益一切众生。}%

@{常宜自知罪，勿復觀他過，}@
%{要经常反省自己的过失，不要再去看别人的过失，}%

@{不作非自成，彼作非我受。}@
%{自己不做恶事，就不会造恶业，别人做恶事，也不要认为是自己承受恶报。}%

@{當思過去劫，流轉生死苦，}@
%{要思量过去无量劫以来，在生死轮回中所受的痛苦，}%

@{常行邪妄道，生死乖涅槃。}@
%{一直走着错误的道路，离生死轮回和涅槃越来越远。}%

@{汝今離眾難，生天遇善友，}@
%{你们现在脱离了种种苦难，生到天界，遇到了善知识，}%

@{又聞最勝法，滅除諸貪妄。}@
%{又听到了最殊胜的法，可以灭除一切贪欲和妄念。}%

@{棄憍慢貢高，調柔行質直，}@
%{要舍弃骄慢、傲慢，调柔身心，行持正直，}%

@{應勤修正道，決定證涅槃。}@
%{应该勤勉精进地走正道，一定会证得涅槃。}%

@{當以智慧燈，銷滅愚癡暗，}@
%{要以智慧之灯，熄灭愚痴的黑暗，}%

@{以勝金剛智，破煩惱隨眠。}@
%{以无坚不摧的智慧，破除烦恼的种子。}%

@{我得無邊法，當為汝宣說，}@
%{我获得了无边的法，将要为你们宣说，}%

@{如是無邊法，汝豈能盡行？}@
%{如此无边的法，你们怎么能全部修行呢？}%

@{我當證菩提，方灑甘露雨，}@
%{我将要证得菩提，才能为你们洒下甘露法雨，}%

@{汝心若清淨，我當授勝法。}@
%{如果你们的心清净了，我就会传授你们最殊胜的法。}%

@{方廣大莊嚴經卷第一}@
%{《大方广佛华严经》卷第一}%
