@{圓悟佛果禪師語錄卷第三}@
%{圆悟佛果禅师语录卷第三}%

@{宋平江府虎丘山門人紹隆等編}@
%{宋平江府虎丘山门人绍隆等编}%

@{上堂三}@
%{上堂三}%

@{請首座上堂。合千差包萬有。齊往來印今古。混有無一生死。舉不犯之令。行不言之教。齊不齊平不平。於此建立於此辨明。於此紀綱於此表帥。何法不容何事不成。何德不圓何心不契。且風行草偃一句作麼生道。為山登九仞。捻土定千鈞。}@
%{请首座上堂。合千差万有，齐往来印今古，混有無一生死，举不犯之令，行不言之教，齐不齐平不平，于此建立于此辨明，于此纪纲于此表帅，何法不容何事不成，何德不圆何心不契。且风行草偃一句作么生道？为山登九仞，捻土定千钧。}%

@{上堂云。牙上生牙角上生角。機上生機巧上生巧。毒蛇鼻頭揩癢。饑鷹爪下奪肉。千尺井底施籌略。百尺竿頭作伎倆。納須彌於芥子。擲大千於方外。奇則甚奇。妙則甚妙。子細檢點將來。爭如向這裏直下似桶底脫去。三界平沈得箇休歇。過去自過去。未來由未來。只今見成。坐斷天下人舌頭還委悉麼。簷聲不斷前旬雨。電影還連後夜雷。}@
%{上堂云。牙上生牙角上生角，机上生机巧上生巧，毒蛇鼻头揩痒，饥鹰爪下夺肉，千尺井底施筹略，百尺竿头作伎俩，纳须弥于芥子，掷大千于方外，奇则甚奇，妙则甚妙。仔细检点将来，争如向这里直下似桶底脱去，三界平沈得个休歇，过去自过去，未来由未来，只今见成，坐断天下人舌头还委悉么？檐声不断前旬雨，电影还连后夜雷。}%

@{上堂云。欝蒸無處避。覿體通同。薰風自南來。披襟獨得。眾熱不到。眾苦無餘。須知佛祖閫域之中。有轉物回天之用。是故雪竇道。茫茫普熱紛紛下雪。倒流四河載發枯枿。且道。正當恁麼時如何。蟬聲時到耳。雁影忽迎眸。}@
%{上堂云。郁蒸无处避，覿体通同，薰风自南来，披襟独得，众热不到，众苦无余，须知佛祖閫域之中，有转物回天之用。是故雪窦道，茫茫普热纷纷下雪，倒流四河载发枯枿。且道，正当恁麼时如何？蝉声时到耳，雁影忽迎眸。}%

@{上堂云。華開世界起。達者先知。葉落即驚秋。賢明早悟。而況。雁連湘浦影。蟲作促織吟。明明節換時移。歷歷星馳電急。正當恁麼時。機關脫落底。萬法本閑。尚留見聞底。長安正鬧。若能善觀時節。把斷要津。堂堂越聖超凡。一一騎聲蓋色。當處平和一句作麼生道。志士惜日短。愁人知夜長。}@
%{上堂云。华开世界起，达者先知，叶落即惊秋，贤明早悟。而况，雁连湘浦影，虫作促织吟，明明节换时移，历历星驰电急，正当恁麼时，机关脱落底，万法本闲，尚留见闻底，长安正闹，若能善观时节，把断要津，堂堂越圣超凡，一一骑声盖色。当处平和一句作么生道？志士惜日短，愁人知夜长。}%

@{解制上堂云。尋常一味。無過朴實頭。坐斷千差。更須高著眼。壁立萬仞處淨裸裸。平田淺草裏峭危危。當處平和拕。泥帶水。深挑痛劄犯手傷鋒。欲得兩不相妨。各請休機罷釣。且九夏賞勞一句作麼生道。險處豈嘗忘顧鑑。縱行平地索隄防。}@
%{解制上堂云。尋常一味，无过朴实头，坐断千差，更须高著眼，壁立万仞处净裸裸，平田浅草里峭危危，当处平和拕，泥带水，深挑痛劄犯手伤锋，欲得两不相妨，各请休机罢钓。且九夏赏劳一句作么生道？险处岂尝忘顾鉴，纵行平地索隄防。}%

@{上堂云。突出難辨。久參未免躊躇。信手拈來。後學那知端的。金風扇物玉露垂珠。雁過長空蛩吟幽砌。一一七穿八穴。明明百匝千重。何必棒喝交馳。方論照用。直下懸崖撒手便可承當。還有恁麼人麼。見義不為非勇士。臨危不變始驚群。}@
%{上堂云。突出难辨，久參未免躊躇，信手拈来，后学那知端的，金风扇物玉露垂珠，雁过长空蛩吟幽砌，一一七穿八穴，明明百匝千重，何必棒喝交驰，方论照用，直下悬崖撒手便可承当。还有恁麼人么？见义不为非勇士，临危不變始惊群。}%

@{看藏經上堂。祥煙繚繞瑞氣氤氳。公案見成。有誰扣擊。乃云。塵中大經卷。莫測津涯。聰慧淨眼人。始能拈出。直得義天性海。若帝網交羅。智照神光。如洪爐猛焰。今日幸遇皇風蕩蕩帝道平平。有大心檀越為汝發機。使諸人各各八字打開。直得霞絛展處。玉牒舒時。文彩已彰各宜薦取。且不落文墨一句作麼生道。一堂風冷淡。千古意分明。}@
%{看藏经上堂。祥烟缭绕瑞气氤氲，公案见成，有谁扣击？乃云，尘中大经卷，莫測津涯，聪慧净眼人，始能拈出，直得义天性海。若帝网交罗，智照神光，如洪炉猛焰。今日幸遇皇风荡荡帝道平平，有大心檀越为汝发机，使诸人各各八字打开，直得霞絛展处，玉牒舒时，文彩已彰各宜荐取。且不落文墨一句作么生道？一堂风冷淡，千古意分明。}%

@{上堂云。一塵入正受。盡大地冷啾啾。諸塵三昧起。遍十方鬧浩浩。分身百億未足為多。端坐虛堂未嘗言靜。倒這裏卷舒收放。擒縱殺活。以金剛寶劍。截斷疑情。將衲僧巴鼻脫生死關。坐斷要津不通凡聖。千人萬人羅籠不住。百千境界轉變不得。始能為如來使普現色身。且道。正當恁麼時如何。日用無回互。當機有卷舒。}@
%{上堂云。一尘入正受，尽大地冷啾啾，诸尘三昧起，遍十方闹浩浩，分身百亿未足为多，端坐虚堂未尝言静，倒这里卷舒收放，擒纵杀活，以金刚宝剑，截断疑情，将衲僧巴鼻脱生死关，坐断要津不通凡圣，千人万人罗笼不住，百千境界转变不得，始能为如来使普现色身。且道，正当恁麼时如何？日用无回互，当机有卷舒。}%

@{上堂云。萬機不到千聖不携。截斷葛藤掀翻路布。若也從苗辨地。因語識人。猶落第二機在。若論第一機上。實無如是事。且道。第一機上還著得計較麼。著得向上向下麼。著得佛祖麼。到這裏直須恁麼超然地。把斷要津不通凡聖。若未薦得。不免放一線道。向第二義門。無言處演言。無相中現相。直下似十五夜月澄湛孤圓。一室千燈交光相照。始終一貫前後無差。也須是箇同道者方知。同得者方證。且那箇是同得同證底。一言才契證。未悟已先知。}@
%{上堂云。万机不到千圣不携，截断葛藤掀翻路布，若也从苗辨地，因语识人，犹落第二机在，若论第一机上，实无如是事。且道，第一机上还著得计较么？著得向上向下么？著得佛祖么？到這裡直须恁麼超然地，把断要津不通凡圣，若未荐得，不免放一線道，向第二义门，无言处演言，无相中现相，直下似十五夜月澄湛孤圆，一室千灯交光相照，始终一贯前后无差，也须是箇同道者方知，同得者方证。且那箇是同得同证底？一言才契证，未悟已先知。}%
@{知縣入山上堂。拈香示眾。信手拈來光明烜赫。結而為蓋散而為雲。爇向爐中。莊嚴知縣宣德妍智道人。伏願。道心堅固種智圓明。遂敷座。適來錦上鋪華。如今鋪華錦上。還有明眼底解拈得探得麼。試出來擊揚看。師乃云。心不是佛。認心乖宗。智不是道。立智失旨。道本無為。佛亦無相。於無相無為處辨得去。一切諸相悉皆是佛。一切所為悉皆是道。拈起也天回地轉。放下也草偃風行。若是向上更不落二落三。直下單刀直入。其或尚存光彩猶滯皮膚。不免向這裏。談妙談玄。演事演理。行棒行喝。舉古舉今。且道。山僧畢竟將什麼為人。不住舊時無相貌。外尋知識也非真。}@
%{知县来到山上的讲堂，拿着香给大家展示。随手一拈，光芒耀眼，像盖子一样合起来，又像云一样散开。然后把香点燃，放到香炉里。知县恭敬地对宣德妍智道人说：“希望您的道心坚固，智慧圆满。” 然后就坐下来。以前是锦上添花，现在是花上铺锦，你们现在明白了吗？能拈起能探究吗？试着出来展示一下吧。 这位师父就说：“心不是佛，执着于心就偏离了宗旨；智不是道，执着于智就失掉了真谛。道本来无为，佛也无相。要在无相无为的地方才能辨别清楚。一切相都是佛，一切行为都是道。拈起来的时候，天地都倒转了；放下的时候，草木都伏倒，风也停止了。如果向上更进一步，不落入二法，不落入三法，直接单刀直入。如果还残留着光彩，还停留在皮毛上，就免不了要在这里谈妙论玄，演绎故事道理，打棒喝斥，举古论今。那么，你说说看，我这个山僧到底用什么来做人？不执着于过去的无相之貌，向外寻求知识也不是真的。}%

@{上堂云。山頭鼓浪井底揚塵。眼聽似震雷霆。耳觀如張錦繡。三百六十骨節。一一現無邊妙身。八萬四千毛端。頭頭彰寶王剎海。不是神通妙用。亦非法爾如然。苟能千眼頓開。直下十方坐斷。且超然獨脫一句作麼生道。試玉須經火。求珠不離泥。}@
%{师父在讲堂上说：“山顶上的浪涛，井底的扬尘，用眼睛听，好像震耳欲聋的雷声；用耳朵看，好像张开的锦绣。三百六十个骨节，每一个都显现出无边的妙身；八万四千根毛发，每一根都彰显着宝王刹海。这并非神通妙用，也不是自然而然。如果你能顿开千眼，直接坐断十方，超然独脱，那么你说一句怎么样的道呢？试玉要经过火，求珠不能离开泥土。}%

@{上堂云。風吹風動無二種。水洗水濕豈兩般。淺聞深悟底。錦上鋪華。深聞不悟底。生鐵鑄就。春盡群芳已歇。夏初百穀方滋。時節不相饒。乾坤得自在。且不涉迷悟一句作麼生道。薰風自南來。殿閣生微涼。}@
%{师父在讲堂上说：“风吹风动，不是两种；水洗水湿，难道是两样吗？浅闻深悟的人，是在锦上添花；深闻不悟的人，是用生铁铸就。春天结束，百花凋谢；夏天开始，百谷滋长。时节不相互饶恕，乾坤得到自在。那么，你说一句不涉及迷悟的话怎么样呢？熏风从南方吹来，殿阁里生起微凉。}%

@{王待制生日請上堂。示眾云。當陽一句直截根源。不昧時機出眾相見。師云。靈機廓爾。豈有階梯。智照洞然本無迷暗。一切處作奇特事。不動絲毫。脚跟下亘堅密身。遍塵沙界。坐斷千差路。突出四威儀。何假七步周行。十種祥瑞。明明絕滲漏。歷歷無覆藏。包古今齊物我。平得失混去來。分明直下現成。是箇本來面目。只如透出形聲。且道。如何通信。還委悉麼。一塵才舉處。全體現優曇。}@
%{王待制过生日，请师父上堂，师父对大家说：“当阳一句，直接指向根源，不昧时机，出众相见。”师父说：“灵机廓然，哪有阶梯呢？智慧照耀，洞然无迷暗。一切地方都做奇特的事，毫不动摇。脚跟下亘古坚密的身，遍布尘沙界，坐断千差路，突出四威仪。何必假借七步周行，十种祥瑞？明明绝无渗漏，历历无覆藏。包容古今，齐物我，平息得失，混淆去来。分明直下，现成就是本来面目。就好像透出形声，你说说看，怎么才能互相通达？还明白吗？一尘才举，全体就显现优昙花。}%

@{上堂云。第一句下薦得。祖師乞命。第二句下薦得。人天膽落。第三句下薦得。虎口裏橫身。不是循途守轍。亦非革轍移途。透得則六臂三頭。未透亦人間天上。且道三句外一句作麼生道。生涯只在絲綸上。明月扁舟泛五湖。}@
%{师父在讲堂上说：“第一句下，荐得祖师乞命；第二句下，荐得人天胆落；第三句下，荐得虎口里横身。这不是循规蹈矩，也不是革新道路。透得则六臂三头，未透也人间天上。你说说看，三句之外，还有一句怎么样的道呢？生涯只在丝纶上，明月扁舟泛五湖。}%

@{住道林語錄。師在夾山受請。拈帖示眾云。大眾。湖外有知音。千里通消息。透出威音王。誰解知端的。還知麼。箇裏辨取。苟或未然。却請對眾宣過。}@
%{住在道林的语录。师父在夹山接受邀请，拈起帖子，对大家说：“大众，湖外有知音，千里通消息，透出威音王。谁明白这个道理呢？还知道吗？在这里辨别一下。如果还没有明白，就请你当着大众宣讲一下吧。}%

@{陞座云。數載碧巖藏拙訥。幽深頗愜再南心。業緣苦死相驅逼。隨順還須過道林。二途俱不涉底。出來道看。僧問。天得一以清。地得一以寧。衲僧得一時如何。師云。藏身無路。進云。兵隨印轉去也。師云。一句合頭語。進云。意氣不從天地得。英雄豈待四時推。師云。瞻之仰之。進云。只如疏中道。本來真性不減不增。隨處道場無罣無礙。和尚為什麼不住夾山。却赴道林。師云。只為現成公案。進云。恁麼則慈悲不等去也。師云。什麼處不等。進云。驗在目前。師云。蹉過也不知。進云。承師有言。湖外有知音。千里通消息。未審是什麼消息。師云。高著眼。進云。還許學人說道理也無。師云。啐啄即不堪。師乃云。孤峯頂上眠雲。孤負先聖。十字街頭垂手。埋沒宗風。不擇地而安。失却正眼。揀所在而住。理涉多端。若是本色衲僧。直下一刀劃斷。無彼無此離去離住。明如杲日寬若太虛。隨處作主遇緣即行。且應物利生一句作麼生道。渠儂無向背。一鏃破三關。師復云。雲縱卷舒豈有彼此。谷神靜應那列高低。融通萬有而混成。坐斷要津而一致。塵中經卷長時轉大法輪。句下分身是處光輝烜赫。箇是衲僧家尋常受用。或撮大地如粟米粒大。拋向面前。摑須彌𨁝跳上三十三天。且道。是雲縱卷舒谷神靜應。還會麼。行船須是把梢人。}@
%{师父登上讲座说：“几年来，我在碧岩藏拙讷言，幽深之处颇合我的心意。业缘苦死相逼，顺应缘起，还必须经过道林。两条路都不涉及，出来讲道理吧。”一位僧人问：“天得到一，就清净了；地得到一，就安宁了；衲僧得到一，怎么样呢？”师父说：“藏身无路。”僧人说：“兵随印转去。”师父说：“一句合头语。”僧人说：“意气不从天地得到，英雄岂待四时推崇？”师父说：“瞻仰它。”僧人说：“就像疏中所说，本来真性不减不增，随处道场无罣无碍。和尚为什么不住夹山，却要去道林？”师父说：“只为了现成的公案。”僧人说：“这样看来，慈悲是不等去的。”师父说：“什么地方不等？”僧人说：“验证就在眼前。”师父说：“蹉过也不知道。”僧人说：“承蒙师父有言，湖外有知音，千里通消息，请问是什么消息？”师父说：“高着眼。”僧人说：“还允许学人讲道理吗？”师父说：“啐啄就不可取。”师父接着说：“孤峰顶上眠云，辜负了先圣；十字街头垂手，埋没了宗风。不择地而安，失去了正眼；拣所在而住，道理涉入多端。如果你是本色的衲僧，直接一刀划断，无彼无此，离去离住，明如杲日，宽若太虚，随处作主，遇缘即行。那么，你说一句应物利生的话怎么样呢？渠侬无向背，一鏃破三关。”师父又说：“云纵卷舒，岂有彼此？谷神静应，哪有高低？融通万有而混成，坐断要津而一致。尘中经卷，长时转大法轮。句下分身之处，光辉烜赫。这就是衲僧家寻常的受用。或者把大地撮成像粟米粒一样大，抛到面前，摑须弥𨁝跳上三十三天。你说说看，是云纵卷舒，谷神静应吗？还会吗？行船需要把梢人。}%
@{到梁山上堂云。擊布鼓於龍門。曜螢火於太陽。到這裏直得藏身無路。還有忍俊不禁底麼。師乃云。無生師子窟。哮吼驚群。不二栴檀林。香風匝座。直得言超象外句演真乘。道出古今用過佛祖。山僧到這裏如何啟口。所謂見所未見聞所未聞。雖然借路經過。不免逢場作戲。乃古乃今無彼無此。適來覺海。舉夾山道。太陽溢目。萬里不掛片雲。清清之水遊魚自迷。目前無闍梨。此間無老僧。若能知雲月是同溪山各異。便見但知作佛。愁什麼眾生。如此則三玄三要八字打開。五位君臣一筆句下。諸人還見麼。出頭天外看。須是箇中人。}@
%{到梁山讲法的时候，师父说：“敲鼓在龙门，萤火在太阳，到这里已经无处可躲了，还有忍俊不禁的吗？”师父接着说：“无生狮子窟，咆哮惊群，不二栴檀林，香风满座，直得言超象外句演真乘，道出古今用过的佛祖。我到这里该如何开口呢？所谓见所未见闻所未闻，虽然借路经过，不免逢场作戏。古今没有彼此，没有此彼。刚才觉海举夹山道，太阳耀眼，万里无云，清澈的水游鱼迷路。眼前没有阇梨，这里没有老僧。如果能知道云月是同，溪山各异，就能明白只知道成佛，愁什么众生呢？这样，三玄三要八字打开，五位君臣一笔写下，诸位还明白吗？要跳出头，从天外看，必须是内行人。”}%

@{到德山上堂云。高懸古鏡。列萬象於臺前。橫按鏌鎁截。群機於句下。開作家爐鞴。奮佛祖鉗鎚。演見性之真風。紹圓明之宗範。直得如天普蓋。似地普擎。頭頭物物明明了了。要津坐斷選佛場開。到這裏豈可飲氣吞聲。不免借華獻水。大眾。當年見性禪師。據一條白棒。佛來也打。至於隔江搖扇斫木傳心。巖頭雪峯唱末後句。洞山龍牙明殺活機。今古流傳叢林龜鑑。而今堂頭繼此真風。截斷眾流不存涓滴。山僧幸獲觀光。敢問。人境相稱一句作麼生道。五溪清不盡。千古美無虧。}@
%{到德山讲法的时候，师父说：“高悬古镜，列万象于台前，横按鏌鎁截，群机于句下，开作家炉鞴，奋佛祖钳锤，演见性之真风，绍圆明之宗范。直得如天普盖，似地普擎，头头物物明明了了，要津坐断选佛场开。到这里岂可饮气吞声，不免借花献水。大众，当年见性禅师，据一条白棒，佛来也打。至于隔江摇扇斫木传心，岩头雪峰唱末后句，洞山龙牙明杀活机，今古流传丛林龟鉴。而今堂头继此真风，截断众流不存涓滴。我幸获观光，敢问，人境相称一句作么生道？五溪清不尽，千古美无亏。”}%

@{入院至方丈云。摩竭陀親行此令。毘耶離已現神通。而今總不重拈出。坐斷千差繼祖風。且坐斷一句作麼生道。已在言前。}@
%{入院至方丈，师父说：“摩竭陀亲行此令，毘耶離已现神通，而今总不重拈出，坐断千差继祖风。且坐断一句作么生道？已在言前。”}%

@{陞座云。炎炎伏暑離青嶂。肅肅清秋渡碧湘。古殿耽耽松檜密。無塵金地足清涼。既到這裏。還有本色衲僧麼。出來共相證明。僧問。黃檗因裴相國。美譽彌高。大顛得韓文公。佳聲逾遠。未審和尚恩歸何人。師云。那將魚目比明珠。進云。若然者。從此希聲天下聞。師云。退身有分。進云。今日和尚添得一重光彩。師云。什麼處是添得。進云。虎頭帶角出荒草。師云。切忌合頭語。師乃云。法無住相。著相乖宗道不虛行。隨行得路。須知住中無住。行中無行。寬若太虛明如杲日。萬象不能藏覆。千聖豈可擬倫。一塵飛而翳天。一芥墮而覆地。一華開而見佛。一葉落而知秋。物物頭頭明明歷歷。事有千差理歸一揆。須是通方作者始解證明。不見道。盡乾坤都盧是沙門一隻眼。又道。盡大地撮來。如粟米粒大。非是神通妙用。亦非本體如然。到這裏遇緣即宗。隨處應機。且到山一句作麼生道。古殿倚巖腹。新徑繞雲根。復云。諸佛不出世。四十九年說。威音已前沒交涉。祖師不西來。少林有妙訣。達磨一宗掃土淨盡。若人識祖佛。渠無面目。甚處識渠。當處便超越。前是三門佛殿。後是方丈寢堂。在右厨庫僧堂。作麼生說當處超越。還委悉麼。撒手到家人不識。更無一物獻尊堂。}@
%{师父登上法座说：“炎炎伏暑离青嶂，肃肃清秋渡碧湘，古殿耽耽松桧密，无尘金地足清凉。既然来到这里，还有本色衲僧吗？出来共同证明。”有个僧人问：“黄檗因裴相国，美誉弥高，大颠得韩文公，佳声逾远。未审和尚恩归何人？”师父说：“那将鱼目比明珠。”僧人说：“若然者，从此希声天下闻。”师父说：“退身有分。”僧人说：“今日和尚添得一重光彩。”师父说：“什么处是添得？”僧人说：“虎头带角出荒草。”师父说：“切忌合头语。”师父接着说：“法无住相，著相乖宗道不虚行。随行得路，须知住中无住，行中无行。宽若太虚明如杲日，万象不能藏覆，千圣岂可拟伦。一尘飞而翳天，一芥堕而覆地，一华开而见佛，一叶落而知秋。物物头头明明历历，事有千差理归一揆。须是通方作者始解证明。不见道，尽乾坤都卢是沙门一只眼。又道，尽大地撮来，如粟米粒大，非是神通妙用，亦非本体如然。到这里遇缘即宗，随处应机。且到山一句作么生道？古殿倚岩腹，新径绕云根。”师父又说：“诸佛不出世，四十九年说，威音已前没交涉。祖师不西来，少林有妙诀。达磨一宗扫土净尽。若人识祖佛，渠无面目，甚处识渠？当处便超越。前是三门佛殿，后是方丈寝堂，在右厨库僧堂。作么生说当处超越？还委悉么？撒手到家人不识，更无一物献尊堂。”}%

@{八月一日。於天寧寺開堂。師拈疏云。大眾見麼。箇裏薦得正法眼藏。明明無覆藏。大事因緣歷歷生光彩。其或未然。却請表白對眾宣過。宣疏罷。}@
%{八月一日，在天宁寺开堂，师父拈疏说：“大众见么？这里荐得正法眼藏，明明无覆藏，大事因缘历历生光彩。其或未然，却请表白对众宣过。”宣疏罢。}%

@{師指法座云。大眾。借座燈王昔人模範。當陽定奪此日機鋒。要明佛祖淵源。須踏毘盧頂上。遂陞座拈香云。此一瓣香。奉為祝嚴今上皇帝聖壽。伏願。金輪長御極。寶祚永昌隆。拱北極以稱尊。空芥城而彌固。第二瓣香。奉為判府安撫侍講運使中大運判檢討提學刪定提舉大夫承受奉御兩廳通判大夫。在座勳貴。伏願。為風后力牧。作稷[├/(咼-┌+乂)]夔臯。副具瞻則八座三台。簡帝心乃鹽梅霖雨。第三瓣香。千佛出興何人酬價。威音那畔誰辨端倪。昔年白雲一句下承當。今日潭城第三回拈出。奉為蘄州五祖山第十二代故演禪師。以酬法乳。乃攝衣趺坐。天寧和尚白槌云。法筵龍象眾。當觀第一義。師云。好箇第一義。直得八面玲瓏。如印印空。如印印泥。如印印水。恁麼說話。早是落二落三了也。莫有具透關眼底。便請出來激揚看。僧問。透白雲關佩黃梅印。握楊岐正令恢慈明舊里。臨濟三玄即不問。妙峯孤頂事如何。師云。覿面相呈無向背。進云。善財七日不逢則且致。文殊為什麼百劫摸𢱢不著。師云。儞什麼處見文殊。進云。一句逈超千聖外。滿筵目擊盡知音。師云。高高處觀之不足。低低處平之有餘。進云。恁麼則瀟湘江上月。照破碧巖秋。師云。也須急著眼始得。進云。只如侍講昔日有詩道。解語乃無舌。老僧非此間。正當恁麼時如何。師云。知心有幾人。進云。令人轉憶龐居士。天上人間不可陪。師云。却被闍黎道著。師乃云。大道無向背。至理絕言詮。逈出三乘高超十地。萬法不到處。特地光輝生。佛未分時靈源獨曜。不落聞見不隨色聲。直下無一絲毫頭。遍界全彰奇特事。直饒棒頭取證。喝下承當。猶是曲為。今時更或光境俱忘。契心平等。畢竟亦非的旨。所以道。向上一路千聖不傳。學者勞形如猿捉影。到這裏理絕事絕行絕。照絕用絕。權絕實絕。直似倚天長劍凜凜神威。如鐵牛之機羅籠不住。今日幸對明眼人前。不敢被蓋囊藏。八字打開去也。拈拂子云。還委悉麼。耀古騰今活鱍鱍。大千沙界露全身。復云。大眾。昔日雪峯拈拄杖示眾云。我這箇為中下機人。時有僧出問云。忽遇上上機人來時如何。峯拈却拄杖。雲門云。我不似雪峯打破這葛藤。乃拈拄杖云。我這箇為中下機人。時有僧問。忽遇上上機人來時如何。雲門便打。師拈云。大凡扶宗立教。須是頂門上具眼肘臂下有符。看他二老宿。縱橫殺活出沒卷舒甚生奇特。子細點檢將來。猶是節外生枝。若據山僧見處。乃拈拄杖云。山僧只將這箇。普為一切人。無論上中下。若要擎展一任擎展。若要承當一任承當。處處把斷要津。箇箇壁立千仞。且道忽遇其中人來時如何。萬國醉心嘗大鼎。相逢携手上高臺。}@
%{师父指着法座说：“大众，借座灯王昔人模范，当阳定夺今日机锋。要明佛祖渊源，须踏毘卢顶上。”师父登上法座拈香说：“此一瓣香，奉为祝严今上皇帝圣寿。伏愿金轮长御极，宝祚永昌隆，拱北极以称尊，空芥城而弥固。第二瓣香，奉为判府安抚侍讲运使中大运判检讨提学删定提举大夫承受奉御两厅通判大夫。在座勋贵，伏愿为风后力牧，作稷[├/(咼-┌+乂)]夔臯，副具瞻则八座三台，简帝心乃盐梅霖雨。第三瓣香，千佛出兴何人酬价，威音那畔谁辨端倪。昔年白云一句下承当，今日潭城第三回拈出，奉为蘄州五祖山第十二代故演禅师。以酬法乳。”师父乃摄衣趺坐。天宁和尚白槌说：“法筵龙象众，当观第一义。”师父说：“好个第一义，直得八面玲珑，如印印空，如印印泥，如印印水，恁么说话，早是落二落三了也。莫有具透关眼底，便请出来激扬看。”有个僧人问：“透白云关佩黄梅印，握杨岐正令恢慈明旧里，临济三玄即不问，妙峰孤顶事如何？”师父说：“覿面相呈无向背。”僧人说：“善财七日不逢则且致，文殊为什么百劫摸𢱢不著？”师父说：“儞什么处见文殊？”僧人说：“一句逈超千圣外，满筵目击尽知音。”师父说：“高高处观之不足，低低处平之有餘。”僧人说：“恁么则潇湘江上月，照破碧岩秋。”师父说：“也须急著眼始得。”僧人说：“只如侍讲昔日有诗道，解语乃无舌，老僧非此间，正当恁么时如何？”师父说：“知心有几人？”僧人说：“令人转忆庞居士，天上人间不可陪。”师父说：“却被闍黎道著。”师父接着说：“大道无向背，至理绝言诠，逈出三乘高超十地，万法不到处，特地光辉生。佛未分时灵源独曜，不落闻见不随色声，直下无一絲毫头，遍界全彰奇特事。直饶棒头取证，喝下承当，犹是曲为。今时更或光境俱忘，契心平等，毕竟亦非的旨。所以道，向上一路千圣不传，学者劳形如猿捉影。到这里理绝事绝行绝，照绝用绝，权绝实绝，直似倚天长剑凜凜神威，如铁牛之机罗笼不住。今日幸对明眼人前，不敢被盖囊藏，八字打开去也。”师父拈拂子说：“还委悉么？耀古腾今活鱍鱍，大千沙界露全身。”师父又说：“大众，昔日雪峰拈拄杖示众云，我這箇为中下机人。时有僧出问云，忽遇上上机人来时如何？峰拈却拄杖。云门云，我不似雪峰打破這葛藤，乃拈拄杖云，我這箇为中下机人。时有僧问，忽遇上上机人来时如何？云门便打。师父拈云，大凡扶宗立教，须是顶门上具眼肘臂下有符。看他二老宿，纵横杀活出没卷舒甚生奇特。子细点检将來，犹是节外生枝。若据山僧见处，乃拈拄杖云，山僧只将這箇，普为一切人，无论上中下。若要擎展一任擎展，若要承当一任承当。处处把断要津，箇箇壁立千仞。且道忽遇其中人来时如何？万国醉心尝大鼎，相逢携手上高臺。”}%
@{謝監寺上堂云。滴水氷生百了千當。鐵作脊梁骨。金鑄堅實心。荷負叢林。贊弼知識。典刑可法。直下朴實頭底。且道是什麼人。相逢相見呵呵笑。更有春風春又春。}@
%{谢监寺上堂说：一滴水能结成冰，就能胜过千百人。用铁打造脊梁骨，用金铸造坚实的心。担负起丛林的重任，赞助辅佐知识，成为典范，可以效法。直接从朴实本真之处入手，且道这究竟是什么人？相逢相见哈哈大笑，还有春风，春风又春风。}%

@{運判請。上堂示眾云。驚群敵勝乃英靈。佛祖當機貴見成。幸遇通人為證據。何妨出眾決疑情。}@
%{运判请。上堂示众说：惊动众人，战胜对手，这才是英灵。佛祖当机立断，贵在见成效。幸好遇到通达之人作为证据，何妨出类拔萃，决断疑情。}%

@{僧問龐居士圓機如疾焰過風。馬祖大師捷辯如奔流度刃。二人酬唱。還有優劣也無。師云。通身是遍身是。}@
%{僧人问庞居士：圆机如疾风掠过火焰，马祖大师捷辩如奔流过利刃。二人酬唱，还有优劣吗？师说：通身是遍身是。}%

@{進云。一槌擊碎去也。師云。且莫錯認。進云。不與萬法為侶者。是什麼人。師云。問從何來。}@
%{进说：一槌击碎去也。师说：且莫认错。进说：不与万法为侣者，是什么人？师说：问从何而来？}%

@{進云。好箇消息。師云。道什麼。進云。只如一口吸盡西江水。又作麼生。師云。杲日麗天。}@
%{进说：好个消息。师说：道什么？进说：只如一口吸尽西江水，又作么生？师说：杲日丽天。}%

@{進云。將為有多少奇特。師云。儞又作麼生。進云。覿面相呈。師云。眨上眉毛。師乃云。明明不退轉。歷歷無生忍。彌綸萬有含吐十虛。離見絕聞超聲越色。若謂即心即佛。正如頭上安頭。更言非佛非心。大似撥漚覓火。超出二見不墮中間。淨裸裸無遺。赤灑灑全露。是故古人道。靈源不昧萬古徽猷。入此門來莫存知解。到這裏纖毫不立遍界不藏。萬派朝宗千差同轍。直得威音已前。乃至窮未來際。不移易一絲毫。用處覿體。全真拈來。當機直截。只如今日開選佛場演最上乘。且道薦嚴一句作麼生道。內宮慈氏當臺見。遍界全彰淨妙身。}@
%{进说：将为有多少奇特？师说：儞又作么生？进说：覿面相呈。师说：眨上眉毛。师乃说：明明不退转，历历无生忍。弥纶万有，含吐十虚。离见绝闻，超声越色。若谓即心即佛，正如头上安头。更言非佛非心，大似拨沤觅火。超出二见，不堕中间。净裸裸无遗，赤洒洒全露。是故古人道：灵源不昧，万古徽猷。入此门来，莫存知解。到此处，纤毫不立，遍界不藏。万派朝宗，千差同辙。直得威音已前，乃至穷未来际。不移易一丝毫。用处覿体，全真拈来。当机直截。只如今日开选佛场，演最上乘。且道荐严一句作么生道？内宫慈氏当台见，遍界全彰净妙身。}%

@{復舉。乾峯示眾云。舉一不得舉二。放過一著落在第二。雲門大師出眾云。昨日有人從天台來。却往徑山去。峯云。典座今日不得普請。師云。閃電光中著眼。擊石火裏橫身。乾峯既鐵樹生華。雲門亦紅爐鼓浪。拳踢相應唱拍相隨。所謂要明恁麼事。須是恁麼人。若是恁麼人須解恁麼事。只如今日大明普照上根圓證。作殊勝緣現奇特事。且道與雲門乾舉是同是別。不逢別者不開拳。一遇知音便分付。}@
%{复举。乾峰示众说：举一不得举二，放过一着落在第二。云门大师出众说：昨日有人从天台来，却往径山去。峰说：典座今日不得普请。师说：闪电光中著眼，击石火里横身。乾峰既铁树生华，云门亦红炉鼓浪。拳踢相应，唱拍相随。所谓要明恁麼事，须是恁麼人。若是恁麼人须解恁麼事。只如今日大明普照，上根圆证，作殊胜缘现奇特事。且道与云门乾举是同是别？不逢别者不開拳，一遇知音便分付。}%

@{上堂云。樹凋葉落。頭頭體露金風。海闊天高。處處月圓秋夜。佛祖提不起。棒喝用不著。清奇水石玲瓏心印。全彰瀟灑巖崖。峭拔門庭。成見安家樂業。則且止。海眾雲臻時如何。豁開戶牖相延諾。淡飯麁羹守寂寥。}@
%{上堂说：树凋叶落，头头体露金风。海阔天高，处处月圆秋夜。佛祖提不起，棒喝用不着。清奇水石玲珑心印，全彰潇洒岩崖，峭拔门庭。成见安家乐业，则且止。海众云臻时如何？豁开户牖相延诺。淡饭粗羹，守寂寥。}%

@{上堂云。深深處無物堪比倫。淺淺箇兩手相分付以一統萬穿眾穴。於毫端補短裁長。握秤尺於掌內。換却髑髏裏底。且致把將靴鞋袋來一句作麼生道。意氣不從天地得。英雄豈藉四時推。}@
%{上堂说：深深处无物堪比伦，浅浅个两手相分付，以一统万穿众穴。于毫端补短裁长，握秤尺于掌内，换却髑髅里底。且致把将靴鞋袋来一句作么生道？意气不从天地得，英雄岂藉四时推。}%

@{周侍御請。上堂云。祝一人無窮之壽。開十方選佛之場。建殊勝緣作奇特事。須是作家漢共相激揚始得。僧問。秋去冬來忽忽過。流年日月信無多。決去玄沙三種病。趙州茶盞事如何。師云。放去收來。}@
%{周侍御请。上堂说：祝一人无穷之寿，开十方选佛之场，建殊胜缘作奇特事，须是作家汉共相激扬始得。僧问：秋去冬来忽忽过，流年日月信无多。决去玄沙三种病，赵州茶盏事如何？师说：放去收来。}%

@{進云。須信天真佛。興悲幾萬般。師云。一點水墨。進云。直得微甘回齒頰。已輸崖蜜十分甜。師云。却須透得趙州關。}@
%{进说：须信天真佛，兴悲几万般。师说：一点水墨。进说：直得微甘回齿颊，已输崖蜜十分甜。师说：却须透得赵州关。}%

@{進云。不煩魏帝一丸藥去也。師云。天下衲僧取則。進云。趙州老漢猶是入泥入水。未審道林門下作麼生為人。師云。截鐵斬釘。}@
%{进说：不烦魏帝一丸药去也。师说：天下衲僧取则。进说：赵州老汉犹是入泥入水，未审道林门下作么生为人？师说：截铁斩钉。}%

@{進云。可謂是一句當機迅若雷。爍迦羅眼頂門開。師云。分明記取。師乃云。玄機透脫。融萬象於目前。至理高明。會千差於物表。一明一切明。一見一切見。一用一切用。一說一切說。直截根源當陽顯露。若能於此洞達去。自己脚跟下一段大事。明如杲日寬如太虛。可以修身可以見性。可以祝一人上壽。可以種未來勝因。是故靈山拈華迦葉微笑。少林面壁神光傳心。於是中間如擊石火似閃電光。須是奇特人方明本分事。要知本分事。還他奇特人。只如今日奇特本分底一句作麼生道。葵藿同傾仰。高祝萬年春。}@
%{进说：可謂是一句当机迅若雷，烁迦罗眼顶门开。师说：分明记取。师乃说：玄机透脱，融万象于目前。至理高明，会千差于物表。一明一切明，一見一切見，一用一切用，一說一切說。直截根源当阳显露。若能于此洞达去，自己脚跟下一段大事，明如杲日宽如太虚。可以修身可以见性，可以祝一人上寿，可以种未来胜因。是故灵山拈华迦叶微笑，少林面壁神光传心。于是中间如击石火似闪电光，须是奇特人方明本分事。要知本分事，還他奇特人。只如今日奇特本分底一句作么生道？葵藿同倾仰，高祝万年春。}%
@{上堂云。玄玄玄太顢頇。了了了沒邊表。有生有滅特地乖張。無去無來轉見漏逗。不起滅盡定而現諸威儀。不捨凡夫法而修諸勝行。且道是放行是把住。隨流認得性無喜亦無憂。}@
%{上堂说道：玄妙啊，玄妙啊，太深奥了。明了啊，明了啊，无边无际。有生有灭，实在是太奇怪了。无去无来，却总是显露出来。不进入灭尽定，却能展现出种种威仪。不舍弃凡夫法，却能修习种种胜行。请问，是放行还是把住？顺其自然，认清本性，没有喜悦也没有忧愁。}%

@{上堂云。葉落知秋動絃別曲。定光招手智者點頭。承當於文彩未生前。相照向是非得失外。不涉廉纖如何通信。萬景徒有象。孤雲本無心。}@
%{上堂说道：树叶落下就知道秋天来了，拨动琴弦，奏出不同的曲调。定光佛招手，智者点头。承担着文彩未生之前的道理。相互照耀着是非得失之外。不涉及一丝一毫，如何才能相互沟通？万千景象不过是有个影子。孤云本来就没有心。}%

@{檀越請上堂。僧問。教云。初日分中日分後日分。皆以恒河沙等身布施。如何是初日分恒河沙等身布施。師云。大海若不納。百川應倒流。進云。如何是中日分恒河沙等身布施。師云。見成公案。進云。如何是後日分恒河沙等身布施。師云。盡未來際一時收。師乃云。日面月面珠回玉轉。有句無句絲來線去。如來禪父母未生前。祖師意井底紅塵起。透得者。權實句下雙明。透未得者。葛藤窠裏埋沒。透得透不得。總不恁麼時如何。薰風自南來。殿閣生微涼。}@
%{檀越请上堂。僧人问道：经书上说，初日分、中日分、後日分，都以恒河沙等身布施。什么是初日分恒河沙等身布施？师父说道：大海如果不纳百川，百川就会倒流。僧人问道：什么是中日分恒河沙等身布施？师父说道：见到成公案。僧人问道：什么是後日分恒河沙等身布施？师父说道：尽未来际一时收。师父接着说道：日月交辉，珠回玉转。有句无句，丝来线去。如来禅，父母未生之前。祖师意，井底红尘起。能够透彻的人，权实句下双明。不能透彻的人，在葛藤窠里埋没。能够透彻，不能透彻，总之不这样的时候怎么办？薰风从南边吹来，殿阁里生起微凉。}%

@{結夏上堂云。高超十地不歷僧祇。物我一如身心平等。不與萬法為侶。不與千聖同途。歷歷常光現前。處處壁立萬仞。直饒透出威音已前。猶是這邊事在。及乎理隨事變應物應機。或現十種他受用身。或現三尺一丈六。有時孤峯頂上目視雲霄。有時淺草平田橫三竪四。亦只是這邊事。只如不動步而廓周沙界。不起念而周遍十虛底人。且道九旬三月還結夏也無。雲在嶺頭閑不徹。水流㵎下太忙生。}@
%{结夏上堂说道：超越十地，不历僧祇。万物和我一体，身心平等。不与万法为友。不与千圣同行。历历常光，现前。处处壁立万仞。即使透出威音之前，也还是这边的事情。等到道理随着事情变化，应物应机。或者显现十种他受用身。或者显现三尺一丈六。有时孤峰顶上，目视云霄。有时浅草平田，横三竖四。也还是这边的事情。就好像不迈步却能遍观沙界。不起念却能周遍十方虚空的人。请问，九旬三月，还要结夏吗？云在山岭上，闲散不透。水流奔涌向下，太忙碌了。}%

@{上堂云。月圓月望月旦月朔。斬釘截鐵堆山積嶽。小乘錢貫大乘井索。有漏笊籬無漏木杓。定龍蛇句全殺活。散向諸方任貶剝。參。}@
%{上堂说道：月圆、月望、月旦、月朔。斩钉截铁，堆山积岳。小乘的钱贯，大乘的井索。有漏的笊篱，无漏的木杓。定龙蛇句，全杀活。散向四方，任人贬剥。参。}%

@{鄧樞密奏到紫衣師名上堂云。此一瓣香。奉為祝嚴今上皇帝。伏願。帝基永久寶祚彌昌。億萬斯年永隆聖壽。次拈香。奉為兩府樞密相公。伏願。長居三事永處巖廊。壽算等喬松。福祿深巨海。陞座僧問。師名遠賜。全提佛祖大機。椹服初披。獨露人天正眼。百匝千重則且置。孤峯頂𩕳事如何。師云。優鉢羅華火裏開。進云。只如朕兆未分已前。是何面目。師云。渠無面目。進云。龍得水時添意氣。虎逢山勢長威獰。師云。誰不恁麼。進云。空生若解巖中坐。爭得天華動地來。師云。却被闍黎勘破。進云。聖明天子未審將何報答。師云。此心心外更無心。進云。還許學人轉身吐氣也無。師云。儞作麼生著力。進云。三事衲衣青嶂外。一爐沈水白雲中。師云。大家讚歎師乃云。大道絕遮攔。其誰趣向。虛空無背面。何處雕鐫。逈出威音王。高超毘盧頂。直得絕塵絕跡離相離名。海口莫能宣。佛眼覷不見。其奈巖中宴坐諸天雨華。淨室掩關梵音慰諭。遠稟一人洪造。特資宰輔陶鎔椹服師名薦臻巖穴。既爾從天降下。理應直下承當。泉石光輝林巒增秀。風行草偃水到渠成。由是擊開解脫門。顯示正法眼。調無生曲唱太平歌。樂無為之化去也。還委悉麼。優鉢羅華開。嗅著無香氣名自樞密府。恩從九天至。草木生光輝。麟龍不為瑞。誓奮鐵石心。仰答丘山惠。}@
%{邓枢密奏到紫衣师名上堂说道：这一瓣香，奉为祝严今上皇帝。伏愿：帝基永久，宝祚弥昌。亿万年永隆圣寿。接着拈香，奉为两府枢密相公。伏愿：长居三事，永处岩廊。寿算等乔松。福禄深巨海。僧人问道：师名远赐，全提佛祖大机。椹服初披，独露人天正眼。百匝千重暂且不提，孤峰顶上之事如何？师父说道：优钵罗华火里开。僧人问道：就好像朕兆未分之前，是什么面目？师父说道：他没有面目。僧人问道：龙得水时添意气。虎逢山势长威狞。师父说道：谁不这样？僧人问道：空生如果懂得在岩中坐，怎么才能得到天花动地？师父说道：却被闍黎勘破。僧人问道：圣明天子不知将如何报答？师父说道：此心心外更无心。僧人问道：还允许学人转身吐气吗？师父说道：怎么用力？僧人问道：三事衲衣青嶂外。一炉沈水白云中。师父说道：大家赞叹，师父接着说道：大道绝遮拦，其谁趣向？虚空无背面，何处雕镌？远远超出威音王，高超毘卢顶。直得绝尘绝迹，离相离名。海口莫能宣，佛眼觑不见。其奈岩中宴坐，诸天雨华。净室掩关，梵音慰谕。远禀一人洪造，特资宰辅陶鎔椹服师名荐臻岩穴。既尔从天降下，理应直下承当。泉石光辉，林峦增秀。风行草偃，水到渠成。由此击开解脱门，显示正法眼。调无生曲，唱太平歌。乐无为之化去也。还委悉吗？优钵罗华开，嗅着无香气，名自枢密府。恩从九天至，草木生光辉。麟龙不为瑞，誓奋铁石心，仰答丘山惠。}%

@{舉泰首座立僧上堂云。大人具大見。大智得大用。一飛六月息。一諾千金重。滔天必江海。崔嵬必山嶽。先知覺未知。先覺覺後覺。打開無盡藏。運出無價珍。不依倚一物。顯示本來人。}@
%{举泰首座立僧上堂说道：大人具有大见解。大智慧能得到大用处。一飞六月，就休息了。一诺千金，很重。滔天必江海。崔嵬必山岳。先知觉未知。先觉觉后觉。打开无尽藏，运出无价珍宝。不依赖任何东西，显示本来面目。}%

@{浴佛上堂云。一手指天一手指地。末上一機衲僧巴鼻。步步蓮華金盆澡洗。西天東土共流傳。至今處處燒香水。良久云車不橫推。理不曲斷。下座。}@
%{浴佛上堂说道：一手指天，一手指地。末后一机，衲僧巴鼻。步步莲花，金盆澡洗。西天东土，共同流传。至今处处烧香水。良久说道：车不横推，理不曲断。下座。}%
@{劉提舉請。上堂云。般若智光。破生死昏衢之暗。金剛寶劍。截結使纏縛之憂。透脫處一念無多。受用處通身具眼。直得如天普蓋似地普擎。如日普照如風普涼。一絲不移纖塵不翳。所以道。一切法不生。一切法不滅。若能如是解。諸佛常現前。又道未達境唯心。起種種分別。達境唯心已。分別即不生。於分別不生法中。認取不變不移無窮無盡。清淨本然周遍法界本來自性。若了得去。於天地未分生佛未立。乃至劫火洞然大千俱壞。於中無一絲毫動搖。無一絲毫起滅。無一絲毫增減。無一絲毫榮悴。若能恁麼。始知提舉朝議。未嘗滅未嘗虧。未嘗移未嘗去。且獨超物外一句作麼生道。九蓮開合處。百寶自莊嚴。久立珍重。}@
%{刘提举来请教。师父上堂说道：般若智慧的光芒，能破除生死轮回的黑暗。金刚宝剑，能斩断烦恼的束缚。彻底摆脱的时候，念头不再多余。运用的时候，全身都是眼睛。就像天一样广阔无边，像地一样承载万物。就像太阳普照万物，像风一样吹拂四方。一丝也不动摇，一尘也不遮蔽。所以说，一切法不生，一切法不灭。如果能这样理解，诸佛常在你面前。又说，没有达到境界时，只在意念，就会产生各种分别。达到境界时，只在意念，分别心就自然消失。在没有分别心的状态中，认清那不变不移、无穷无尽、清净本然、遍及法界、本来自性的东西。如果能明白这一点，在天地未分开、佛法未建立之前，乃至劫火燃烧，三千大千世界毁灭，其中没有一丝一毫的动摇，没有一丝一毫的生灭，没有一丝一毫的增减，没有一丝一毫的兴衰。如果能做到这样，才算真正明白刘提举的议论，从来没有灭亡过，从来没有亏损过，从来没有移动过，从来没有离开过。那么，你独超物外的一句话，要怎么解释呢？九朵莲花开合处，百宝自然庄严。久立珍重。}%

@{解夏上堂云。妙淨明心本無延促。金剛正眼豈有開遮。絲毫不移古今獨露。理隨事變事逐理融。隨所作心應所知量。便有春夏秋冬生住異滅。從無住本立一切法。用無功用成一切事。且隨緣不變一句作麼生道。秋風吹八極。木落露千山。下座。}@
%{解夏上堂说道：妙净明心本来就没有延缓和促迫。金刚正眼岂有开合遮蔽？一丝也不动摇，古今独自显露。道理随着事变而变，事变随着道理而融合。随心所作，应所知量，就会有春夏秋冬、生住异灭。从无住本来建立一切法，用无功用成就一切事。那么，随缘不变的一句话要怎么解释呢？秋风吹拂八极，树叶飘落，露水布满千山。下座。}%

@{上堂云。古佛有通津。當陽亘古今。懸崖能撒手。一語直千金。參。}@
%{上堂说道：古佛有通往彼岸的渡口。正处于阳光照耀的地方，亘古至今。悬崖边能撒手，一句话直抵千金。参。}%

@{上堂云。行棒行喝。拽石搬土。象骨輥毬。禾山打鼓。溈嶺牧牛。玄沙見虎。喫茶趙州。面壁魯祖。爭似老雲門臘月二十五。參。}@
%{上堂说道：行棒行喝，拽石搬土，象骨滚球，禾山打鼓，沩岭牧牛，玄沙见虎，喫茶赵州，面壁鲁祖，哪一个比得上老云门腊月二十五？参。}%