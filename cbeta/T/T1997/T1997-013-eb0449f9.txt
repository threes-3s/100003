@{圓悟佛果禪師語錄卷第十三}@
%{圆悟佛果禅师语录卷第十三}%

@{宋平江府虎丘山門人紹隆等編}@
%{宋平江府虎丘山门人绍隆等编}%

@{小參六}@
%{小参六}%

@{高郵乾明受勅。住金山龍遊寺。當晚小參。僧問。明歷歷露堂堂。因什麼乾坤收不得。師云。金剛手裏八稜棒。進云。忽若一喚便回。還當得活也無。師云。鶖子目連無奈何。進云。不落照不落用。如何商量。師云。放下雲頭。進云。忽遇其中人時如何用。師云。騎佛殿出三門。進云。萬象不來渠獨語。教誰把手上高峯。師云。錯下名言。師乃云。祖師心印。狀似鐵牛之機。諸佛密語。正如擊塗毒鼓。未擬議前先蹉過。纔思量處隔千山。要須眼似流星心如鐵石。所以從上來提持向上綱宗。只有三句。有時咬去。有時咬住。有時一向不去。有時一向不住。明眼漢沒窠臼。若論戰也。箇箇力在轉處。却物為上逐物為下。要須把斷凡聖路頭不立毫末。然後舉一毫毛盡無邊香水海。七達八通。說一句子。窮龍宮盈海藏。此猶是極則之談。未是衲僧巴鼻。若論衲僧受用。直饒棒如雨點喝似雷奔。列千聖下風。立毘盧頂上。擊石火閃電光。俊鷂俊鷹。也趕他不及。要須正一切知見發明大解脫。無不歷落無不透脫。則在天同天。在地同地。物同物我同我。證一切智明一切道。無處不通容。無機不圓證。正當恁麼時。諸人各各返照自己分上。曾移易一絲毫許麼。所謂十世圓融十分成就。且道。不落機緣一句作麼生道。覿面要須宗正眼。臨機截斷聖凡蹤。}@
%{高邮乾明受敕，住金山龙游寺。当晚小参。僧问：明历历露堂堂，因什么乾坤收不得？师云：金刚手里八棱棒。进云：忽若一唤便回，还当得活也无？师云：鶖子目连无奈何。进云：不落照不落用，如何商量？师云：放下云头。进云：忽遇其中人时如何用？师云：骑佛殿出三门。进云：万象不来渠独语，教谁把手上高峰？师云：错下名言。师乃云：祖师心印，状似铁牛之机。诸佛密语，正如击涂毒鼓。未拟议前先蹉过，纔思量处隔千山。要须眼似流星心如铁石。所以从上来提持向上纲宗，只有三句：有时咬去，有时咬住，有时一向不去，有时一向不住。明眼汉没窠臼。若论战也，箇箇力在转处。却物为上逐物为下。要须把断凡圣路头不立毫末。然后举一毫毛尽无边香水海。七达八通。说一句子，穷龙宫盈海藏。此犹是极则之谈，未是衲僧巴鼻。若论衲僧受用，直饶棒如雨点喝似雷奔，列千圣下风，立毘卢顶上，击石火闪电光，俊鹞俊鹰，也赶他不及。要须正一切知见发明大解脱，无不历落无不透脱。则在天同天，在地同地，物同物我同我。证一切智明一切道。无处不通容，无机不圆证。正当恁麼时，诸人各各返照自己分上，曾移易一絲毫许麼？所谓十世圆融十分成就。且道，不落机缘一句作麼生道？覿面要须宗正眼，临机截断圣凡踪。}%

@{入寺小參。金剛王寶劍。截斷玄機。正眼摩醯光。吞諸祖目。機銖兩舉一明三。左轉右旋。七穿八穴也。須是箇風吹不入水洒不著針劄不入。快活自由底漢始得。若也浮逼逼地。尚留觀聽。猶涉形聲。說妙說玄。舉今舉古。進前退後。敲床竪拂。行棒行喝。則沒交涉。直得淨裸裸赤洒洒。還有相見底麼。若有。須是同道人方知同道事。若非。同道者畢竟沒來由。正當恁麼時。還相委悉麼。十方聚會無餘事。共向曹溪路上行。復頌云。正眼橫頂門。神符懸肘後。幸是師子兒。各作師子吼。}@
%{入寺小参。金刚王宝剑，截断玄机。正眼摩醯光，吞诸祖目。机铢两举一明三，左转右旋，七穿八穴也。须是箇风吹不入水洒不著针劄不入，快活自由底汉始得。若也浮逼逼地，尚留观听，犹涉形声。说妙说玄，举今举古，进前退后，敲床竖拂，行棒行喝，则没交涉。直得净裸裸赤洒洒，还有相见底麼？若有，须是同道人方知同道事。若非，同道者毕竟没来由。正当恁麼时，还相委悉麼？十方聚会无余事，共向曹溪路上行。复颂云：正眼横顶门，神符悬肘后。幸是师子儿，各作师子吼。}%

@{小參。僧問應真不借時如何。師云。渠儂得自由。進云。點則不到。到即不點。師云。同彼同此。進云。此猶未是學人安身立命處在。師云。獨有闍黎高一著。進云。也知和尚要用此機。師云。也被闍黎識破。進云。老老大大。轉見放憨。師云。道什麼。進云。也不可放過。師云。却是爾放憨。師乃云。好日多同十方盡應。好本多同千差共轍。直得龍吟霧起。虎嘯風生。八面更玲瓏。一方獨峭絕。此猶是人人分上知有底。其餘不知有底如恒河沙數。且作麼生湊泊。作麼生參詳。有進步得底不用伎倆。試拈出看。有證據得底不用思量。試剖判看。若剖判得。正如靈山會上龍女獻珠便得成佛。女云。我獻寶珠。世尊納受。是事疾否。智積云。是事甚疾。龍女云。以汝神力。觀我成佛。復速於此。然雖如是。猶有途轍。若是本分行本分證。直須更放過三千里。正當恁麼時。畢竟如何是著實處。十方薄伽梵。一路涅槃門。}@
%{小参。僧问应真不借时如何？师云：渠儂得自由。进云：点则不到，到即不点。师云：同彼同此。进云：此犹未是学人安身立命处在。师云：独有闍黎高一著。进云：也知和尚要用此机。师云：也被闍黎识破。进云：老老大大，转见放憨。师云：道什么？进云：也不可放过。师云：却是尔放憨。师乃云：好日多同十方尽应，好本多同千差共辙。直得龙吟雾起，虎嘯风生。八面更玲珑，一方独峭绝。此犹是人人分上知有底，其餘不知有底如恒河沙数。且作麼生凑泊，作麼生参详？有进步得底不用伎俩，试拈出看。有证据得底不用思量，试剖判看。若剖判得，正如灵山会上龙女献珠便得成佛。女云：我献宝珠，世尊纳受，是事疾否？智积云：是事甚疾。龙女云：以汝神力，观我成佛，复速于此。然虽如是，犹有途辙。若是本分行本分证，直须更放过三千里。正当恁麼时，毕竟如何是著实处？十方薄伽梵，一路涅槃门。}%

@{李從議請小參。僧問。不問有言不問無言時如何。師云。其聲如雷。進云。為什麼如此。師云。只為聾人不聽聞。進云。爭奈五音六律甚分明。師云。闍黎聞箇什麼。進云。某甲從來無耳朵。師云。更須識取口頭底。師乃云。一句絕誵訛。千里萬里無消息。一塵含法界。千重百匝太周遮。若是明眼人。終不向目前覓。何故。若向目前覓。此人未具眼。更於句中求。落在第八機。既不向句中求。又不向目前覓。且道。如何湊泊。只如隔山隔嶽隔浮幢王隔香水海。那邊還有恁麼事也無。若道有。隔許多作麼生知道有。若道無。佛法即有邊際。若道不有不無。正是半前落後。直饒離却有無。未免喫金山手中棒。忽有衲僧出來道。不恁麼如龍得水。似虎靠山。通身是眼也。看他不見。通身是舌也。說他不及。且道。畢竟落在什麼處。若不藍田射石虎。幾乎誤殺李將軍。}@
%{李从议请小参。僧问：不问有言不问无言时如何？师云：其声如雷。进云：为什么如此？师云：只为聋人不听闻。进云：争奈五音六律甚分明？师云：闍黎闻箇什麼？进云：某甲从来无耳朵。师云：更须识取口头底。师乃云：一句绝誵訛，千里万里无消息。一尘含法界，千重百匝太周遮。若是明眼人，终不向目前觅。何故？若向目前觅，此人未具眼。更於句中求，落在第八机。既不向句中求，又不向目前觅。且道，如何凑泊？只如隔山隔嶽隔浮幢王隔香水海，那边还有恁麼事也无？若道有，隔许多作麼生知道有？若道无，佛法即有边际。若道不有不无，正是半前落后。直饶离却有無，未免喫金山手中棒。忽有衲僧出来道：不恁麼如龙得水，似虎靠山。通身是眼也，看他不見。通身是舌也，说他不及。且道，毕竟落在什么处？若不蓝田射石虎，几乎误杀李将军。}%
@{師云。欲得親切。第一莫將來。將來不相似。向爾道。壁立萬仞。依前却來。撞牆撞壁。有什麼近傍處。雖然如是。已是落草了也。不免將錯就錯。於第二頭說葛藤去也。還知麼直下如當門按一口劍相似。凜凜威風。纔跨門來。誰敢近傍。若近著則喪身失命。若望涯而退。不是大丈夫漢。須是不顧死生。從他手中奪去始得。所以道。不入虎穴不得虎子。須是當前不顧性命。若奪劍在自己手中。任是佛來也不放過。直饒恁麼。已是第二頭也。不見資福道。爾隔江見資福剎竿。便回去。脚跟下好與三十棒。睦州纔見僧來便云。見成公案。隨後云。放爾三十棒。似此等有什麼近傍處。然子細推窮來。不妨勦絕。免他說玄說妙說理說事說向上向下穢污心田。須知人人分上有一段事。輝騰今古。逈絕見知。淨裸裸赤灑灑。先沒許多般。只為爾諸人從無始時來妄想濃厚。背却自己只從他覓。若能回光返照。無第二人。終不隨他起滅。若一處得脫。則千處百處一時透脫。莫只向人舌頭聽他處分。聊聞舉著剔起便行。已是三千里外沒交涉。若得箇中受用。便乃毛羽相似。作他屋裏人。雖有恁麼人。也須向山僧手裏飲氣吞聲始得。直須按下雲頭。將自己平生所知所解。掇在善知識面前。若是則與爾證據。不是則與爾剗除。豈不見。藥山參石頭時。置箇問端云。三乘十二分教某粗知。誠聞南方直指人心見性成佛。某甲實未明了。乞師指示。石頭云。恁麼也不得。不恁麼也不得。恁麼不恁麼總不得。山不契。直至江西馬大師處。又如前問。馬師云。有時教伊揚眉瞬目。有時教伊不揚眉瞬目。有時教伊揚眉瞬目是。有時教伊揚眉瞬目不是。藥山於是有省。馬云。爾見什麼道理。山云。我在石頭時。如蚊子上鐵牛相似今時眾中兄弟便道。石頭一向壁立萬仞。所以他不會。馬祖放開一線。他乃悟去。殊不知。石頭恁麼道。已是漏逗了也。馬祖道處。這一著尤更毒害。因甚麼藥山得悟去。且道。因什麼如此。到此須是生鐵鑄就底漢始得。所以云。此事不在語言上。不在文字上。看他置箇問頭。問石頭了。及至馬祖處。亦如是問。此人是箇鐵石身心。如今若有如是心底人。何憂不徹。爾若只覓言覓句覓玄覓妙。何時得了。千人萬人各說不同。爾用那箇句則是。若見道了更用言句作麼。若不用言句。爾作麼生見。到這裏參須實參悟須實悟。令教透頂透底亘古亘今。打開自己庫藏。運出自己家財拯濟。莫只向外邊尋覓。爾若拶得一路透去。便與爾同參。爾若只守箇昭昭靈靈下咄下喝揚眉瞬目。不如這箇更是大病。所以云。此事隱在四大六根裏。六根四大只是箇閑家具。故云。生如著衫。死如脫袴。六根四大。只是箇衫袴。且道。著底是什麼人。且道。是誰著。乃喝云。莫便是這箇麼。復云。錯了也。所以古人云。身心一如。身外無餘。盡乾坤大地。只是箇本來心。盡山河大地。只是箇一末撒子也不要。既不要。且道。向什麼處安身立命。到此須是有生機一路始得。若不如是。爾若道佛則著佛。爾若道祖則著祖。直須紅鑪一點雪相似始得。且去巾單下。放教如寒灰死火。世法佛法都不用思量。莫怕他落空。莫怕如土木瓦石。爾若怕落空。只如憂落空底心。是什麼。何曾落空來。若是果歇得。到真實休歇之處。佛祖也不立。千聖萬聖法門一時透了。豈不徑截也。}@
%{师父说，想要得到亲切，首先不要往远处去。往远处去就不相似了。我告诉你，就像壁立万仞，你还要往前走，撞墙撞壁，有什么近傍的地方呢？虽然如此，也已经落草了，免不了将错就错，在第二层说葛藤去了。还知道吗？直下就像当门按一口剑一样，凛凛威风，你一跨门进来，谁敢靠近？如果靠近就丧身失命，如果望而却步，就不是大丈夫。必须是不顾生死，从他手中夺过来才得到。所以说，不入虎穴不得虎子，必须是当下不顾性命，如果夺剑在自己手中，即使佛来了也不放过。即使这样，也已经到了第二层了。你看资福道，你隔江看见资福的刹竿，就回去，脚跟下就给你三十棒。睦州才看见僧人来就说，见到成公案，随后说，放你三十棒。像这样有什么近傍的地方呢？但是仔细推究起来，不妨彻底断绝，免得他说玄说妙说理说事说向上向下污染你的心田。要知道每个人都有自己的事，辉煌腾达古今，远远超出人们的认知，赤裸裸地展现出来，之前有很多种说法，只是因为你们这些人从无始以来妄想很浓厚，背弃自己只从外边寻找。如果能够回光返照，没有第二个人，最终不会随着他一起生灭。如果在一个地方解脱了，那么一千个地方，一百个地方同时解脱。不要只听别人说，一听到就马上行动，已经远离了三千里的距离，没有交涉了。如果能从中得到受用，那就如同羽毛一样，成为他家的人。虽然有这样的人，也必须在山僧手里低声下气才能得到。必须按下云头，把自己平生所知所解，摆在善知识面前，如果是就给你证据，如果不是就给你剔除。难道没有看见吗？药山参石头的时侯，提出一个问题说，三乘十二分教我粗略知道，听说南方直指人心见性成佛，我确实不明白，请师父指点。石头说，这样也不行，那样也不行，这样那样都不行。药山不契合，直到江西马大师那里，又像以前一样问。马师说，有时让你扬眉瞬目，有时让你不扬眉瞬目，有时让你扬眉瞬目是对的，有时让你扬眉瞬目是错的。药山于是有所领悟。马说，你看到了什么道理？山说，我在石头那里时，就像蚊子落在铁牛身上一样，现在大家说，石头一向壁立万仞，所以他不会。马祖放开了一线，他就悟了。殊不知，石头这样说，已经是漏逗了。马祖说的地方，这一着更加毒害。为什么药山开悟了？且说，为什么这样？到了这里，必须是生铁铸就的人才能够得到。所以说，这件事不在语言上，不在文字上。看他提出一个问题，问石头了，到了马祖那里，也是这样问。这个人是铁石身心，现在如果有这样心性的人，有什么忧虑不能通透呢？你如果只觅言觅句觅玄觅妙，什么时候能得到呢？千人万人各说不同，你用哪句话才是呢？如果见道了，还用言语句子做什么呢？如果不使用言语句子，你怎么见道呢？到了这里参禅必须真正参禅，悟道必须真正悟道，让它通透顶端，贯穿古今，打开自己的宝库，拿出自己的家财救济，不要只向外边寻找。如果你能够一路通透地参透，就与你一起参禅。如果你只守着昭昭灵灵的下咄下喝扬眉瞬目，不如这样更是大病。所以说，这件事隐藏在四大六根里，六根四大只是一个闲家具。所以说，出生就像穿衣服，死亡就像脱衣服，六根四大，只是一个衣服。且说，穿衣服的是什么人？且说，是谁穿的？就喝道，莫非是这个吗？又说，错了。所以古人说，身心一如，身外无余，尽乾坤大地，只是一颗本来心，尽山河大地，只是一末撒子也不要。既然不要，且说，在什么地方安身立命？到了这里必须是有生机一路才能得到。如果不这样，你如果说佛就执着于佛，你如果说祖就执着于祖。必须像红炉一点雪一样才能得到。且去巾单下，放任它像寒灰死火，世法佛法都不用思量，不要怕它落空，不要怕它像土木瓦石。你如果怕落空，就像忧虑落空的心，是什么？它什么时候落空过呢？如果真正歇下来，到了真实休歇的地方，佛祖也不立，千圣万圣法门同时通透了，难道不是直接了吗？}%
@{師云。即恁麼便承當。擔荷得去。可以籠罩古今。乾坤大地透頂透底。淨裸裸赤灑灑。要且不是爾見聞覺知色聲香味觸。盡乾坤大地。只是箇真實人體。說什麼見聞覺知。纔跨門來。已是兩手分付。更無纖毫遺漏。須知向上一路不立文字語言。既不立文字語言。如何明得。所以道。路逢達道人。不將語默對。又云。相逢不拈出。舉意便知有也。須是徹骨徹髓信得極見得徹。然後盡十方世界。只在一絲毫頭上明得。其或滯於知見。便有佛有祖。所以却入建化門中。葛藤露布。祖師西來不立文字。直指人心見性成佛。只論直指人心。要須是其中人始得。若立語句。以至百千萬億方便。其意只是與人解粘去縛。令教淨裸裸地輝騰今古。實無許多般計校。豈不見。五洩參石頭問云。一言相契即住。不契即去。石頭不顧。五洩乃拂袖便行。出至三門。石頭乃喚云。闍黎。洩回首。頭云。從生至老。只是這箇。更回頭轉腦作什麼。洩從此有省。若是山僧。當時不須喚他。從他擔板。蹉却一生。只為慈悲落草。以至如此。只如諸人。坐立儼然。從生至老。只是這箇。更疑什麼。所以云。參禪須是鐵漢。著手心頭便判。直趣無上菩提。一切是非莫管。須是一念不生前後際斷。纔敲磕便見。更待他人喚作什麼。直是打成一片。如水入水如金博金。古人既恁麼。只如向長老口上聽取。且道。有實法無實法。若有實法則成繫綴人。若無從上來立許多方便門作麼。只教諸人見性。若真見自性。豈干他見聞覺知思量擬議。如東寺會禪師道化荊湖。有崔郡相國。出鎮湖南。師因目疾次。崔乃問曰。如何是宗乘中事。師云。見性成佛。崔云。爭奈患眼何。師云。見性非眼。赤眼何咎。且道。見性既非眼。且將什麼見。聞性亦非耳。且道。將什麼聞。乃至鼻嗅香舌了味身覺觸意攀緣。一一皆然。若向這裏明得。至於一切處悉皆明得。所以雪峯和尚道。盡大地是箇解脫門。把手拽不肯入。又云。盡大地撮來如粟米粒大。拋向面前。漆桶不會。打鼓普請。看更有甚玄妙見聞覺知。若爾方能心境一如。也無能也無所。唯一自心。更無他物。若是得底人。終不言我知我會。遇飯喫飯。遇茶喫茶。終日只守閑閑地。蓋他胸中無許多波吒計校。所以道。心若無事。萬法一如。無得無失。終日只履踐此一片田地。凡有來問。只將此事一時截斷。所以道。見須實見。悟須實悟。古人云。百尺竿頭作伎倆未嶮。向衲衣下不明大事失却人身始是嶮。既如是。豈可不明心達本。一切萬緣一齊放下棄却知見解會。令教如木石瓦礫相似。及到大安穩休歇之地。然後一波纔動萬波隨。而初無動靜等相。蓋他得底人。終日以無所得心。修無所得行。行雖與人同。而常與人異。只為此一片田地打揲得盡淨一切會同脫體無礙。豈是小了底事。直須用作事始得。}@
%{师父说：就这样直接承担，担负得起，就能笼罩古今，乾坤大地透顶透底，赤裸裸地洒洒脱脱。这可不是你眼耳鼻舌身意，以及色声香味触，遍布乾坤大地，而是真实的人体。还说什么眼耳鼻舌身意？刚跨进门来，就已经两手分付，没有丝毫遗漏。要知道，向上之路不立文字语言，既然不立文字语言，又如何明悟呢？所以说，路上遇到达道之人，不以言语或沉默相对。又说，相逢时不刻意点明，只要起心动念就知道。必须彻骨彻髓地相信，彻悟透彻，然后才能明白，十方世界都只在一丝毫头上。如果停留在知见上，就会有佛有祖，所以才要进入建化门中，纠缠不清。祖师西来不立文字，直指人心见性成佛。只论直指人心，必须是其中人才能明白。如果立下语言文字，即使用尽百千万亿种方便，其意也只是帮助人解开束缚，让其赤裸裸地辉腾古今，实际上没有那么多计较。难道你没看见，五洩问石头：一言相契就住，不契就走。石头不理会，五洩就拂袖而去，走到三门，石头才喊：闍黎。五洩回头，石头说：从生到老，就是这个，还要回头转脑做什么？五洩从此有所领悟。如果是我，当时就不应该叫他，让他自己担板，蹉跎一生。只因为慈悲落草，才以至于此。就像你们，坐立端正，从生到老，就是这个，还有什么可疑的呢？所以说，参禅必须是铁汉，着手心头便判，直趣无上菩提，一切是非莫管。必须一念不生，前后际断，才敲磕便见，还等别人叫你做什么？直接打成一片，如水入水如金博金。古人既然这样，就如向长者口上听取，且问：有实法无实法？如果有实法，就会成为束缚人的东西，如果没有，从上而来立下许多方便法门做什么？只教人见性，如果真见自性，岂会干涉他见闻觉知思量拟议？如同东寺会禅师道化荆湖，有崔郡相国，出镇湖南，禅师因目疾，崔就问：什么是宗乘中事？禅师说：见性成佛。崔说：可怎么治眼疾呢？禅师说：见性非眼，赤眼何咎。且问：见性既然非眼，用什么见？闻性亦非耳，用什么闻？乃至鼻嗅香舌了味身觉触意攀缘，一一皆然。如果在这里明悟，那么在一切处都能明悟。所以雪峰和尚说：整个大地都是解脱门，用手拽着你不肯进去。又说：整个大地撮来如粟米粒大，抛向面前，漆桶不会，打鼓普请，看看还有甚么玄妙见闻觉知。如果这样，才能心境一如，也无能也无所，唯一自心，更无他物。如果是得道之人，终不言我知我会，遇到饭就吃饭，遇到茶就喝茶，终日只守着闲闲地，因为他胸中没有那么多波吒计较。所以说：心若無事，萬法一如，无得无失，终日只履践此一片田地。凡是有来问，只将此事一时截断。所以说：见须实见，悟须实悟。古人说：百尺竿头作伎倆未险，向衲衣下不明大事失却人身始是险。既然如此，岂可不明心达本，一切万缘一齐放下，弃却知见解会，令教如木石瓦砾相似，及到大安稳休歇之地，然后一波才动万波随，而初无动静等相。因为他得道之人，终日以无所得心，修无所得行，行虽与人同，而常与人异，只为此一片田地打揲得尽净，一切会同脱体无碍，岂是小事？直须用作事始得。}%
@{師云。人人具足各各圓成。但向己求莫從他覓。何故。從他覓是他家底。捨己從人。去道遠矣。須知自己分上有一段事。輝騰古今。如十日並照。但以從無始劫來妄想濃厚翳障自心才回顧著則黑漫漫地。却到世間知見種種聲色。纔現在前一切明得。此等豈不是背覺合塵從他求覓不能返照耶。且如從上來乃佛乃祖。以無量百千言句方便。且道。明箇什麼邊事。只被爾起見起念起思量作聰明作計校。惑却本來自己。了却立能立所立現立智立是立非。擾擾紛紛不能得脫。所以祖佛出世。只要教爾歇却知見打併教絲毫盡淨。且道。作麼生歇。直下如懸崖撒手。放身捨命。捨却見聞覺知。捨却菩提涅槃真如解脫。若淨若穢一時捨却。令教淨裸裸赤灑灑。自然一聞千悟。從此直下承當。却來返觀佛祖用處。與自己無二無別。乃至鬧市之中。四民浩浩經商貿易。以至於風鳴鳥噪。皆與自己無別。然後佛與眾生為一。煩惱與菩提為一。心與境為一。明與暗為一。是與非為一。乃至千差萬別悉皆為一。方可攪長河為酥酪。變大地作黃金。都盧混成一片。而一亦不立。然後行是行坐是坐。著衣是著衣。喫飯是喫飯。如明鏡當臺胡來胡現漢來漢現。初不作計校。而隨處見成。所以萬機頓赴而不撓其神。千難殊對而不干其慮。此豈世間麁淺知見所能測度。此乃至妙因緣。學道之士。或十年或二十年。專心一意。尚透不能得。或有纔聞便解。或有無師自悟。既自不能便悟。亦障他人不得就中土大夫尤難。以其從事世務勤勞家國。所以悟入稍難。然得底人。於己分上本無殊別。若是未能了底人。須要根性頴利。向自己脚跟下覷著。一聞便了。如李附馬留意祖道。與楊文公為友。日夕切磋。後見石門慈照禪師。因為舉。唐房孺相公問徑山國一禪師云。祖師大道畢竟意旨如何。徑山云此大丈夫事。非將相之所能為。李聞之大悟。遂作頌云。學道須是鐵漢。著手心頭便判。直趣無上菩提。一切是非莫管。道得不妨奇特。且如出將入相安邦定業剪除暴亂。豈非丈夫耶。而徑山何故却道。此大丈夫事。非將相之所能為。須知向上一路。毫髮不容。所以洞山道。見佛見祖如生冤家。始有參學分。只如佛祖。為一切人師。作一切人依止。為甚却道。如生冤家。爾且道。如何是大丈夫事。直須是不取人處分。不受人羅籠。不聽人繫綴。脫略窠臼。獨一無侶。巍巍堂堂。獨步三界。通明透脫。無欲無依。得大自在。都無絲毫佛法情解。如愚如癡如木如石。不分南北不辨寒溫。昏昏默默。似箇百不能百不解底相似。然而肚裏直是峭措。動著則眼目卓朔。無有不明底事。乃至千差萬別古人言句。一時透徹。如或不是到此田地底人。須得向骨董袋裏平高就下為他去也。如昔日于頔相公出鎮襄陽。酷刑慘毒。忤者皆殺之。因讀觀音經有疑處。一日訪紫玉山道通禪師。乃問曰。如何是黑風吹其船舫飄墮羅剎鬼國。玉乃抗聲云。于頔客作漢。問恁麼事作麼。于聞之大怒。玉乃云。只這便是黑風吹其船舫飄墮羅剎鬼國。于頔有省。爾且道。他恁麼問紫玉。何故恁麼答他。此乃發他根本無明。現前隨手為伊指出。不妨好手。然不若當時不消著後語。從他斫作兩段。却有些衲僧氣息。及乎為他點破。也是順手摩挲。大凡接人有三種機。若是第一機為人。只消向他道于頔客作漢。爾問與麼事作麼。更無方便。只是沒義理難話會。若於此直下承當去。更不擬議。則與柏樹子麻三斤一口吸盡西江水。更無差別。所以道。舉不顧即差互。擬思量何劫悟。只要教爾當頭領解去。若是第二機為人。即易也。只是發起問端。如道于頔客作漢。爾問與麼事作麼。此乃發他根本無明。令他無明現前。隨手點破。若是第三機為人。不免入泥入水重下箇注脚。如云于頔客作漢。便是放却黑風吹其船舫。于頔或作怒。便是羅剎現前。玉云。正是黑風吹其船舫。豈不是觀音出現。此是落草注解。瞎人眼目。破滅胡種。若是真正衲僧。直須撥却。豈不見道。他參活句。不參死句。活句上薦得。與祖佛為師。如李萬卷問歸宗和尚。須彌納芥子則不問。如何是芥子納須彌。宗云。爾身如椰子大。萬卷書著在甚處。歸宗老漢尋常一條白棒。打佛打祖。及乎李萬卷問著。不免曲順人情放開一線。然他用處也只教爾當頭截去。後來眾中無識者。便道。芥子是心。須彌是萬卷。納之於心何所不可。佛法若只如此。爭到今日也。又如龐居士問馬大師。不與萬法為侶者是什麼人。馬大師云。待汝一口吸盡西江水。即向汝道。居士乃大悟。作頌云。十方同聚會。箇箇學無為。此是選佛場。心空及第歸。此頌與一口吸盡西江水題目。豈曾相副。既不說口。又不說水。只道心空及第歸。且道。作麼生是心空。只教爾是非得失明暗色空森羅萬象一時融會歸于一理。和理一時空却。然後有些趣向。山僧今夜不惜眉毛。為爾一時吐却了也。更為諸人說箇小偈。祖佛單傳向上機。電光石火搆不徹。獨許諸根頴脫人金剛寶劍當頭截。}@
%{师父说：人人具足，个个圆满，只向自己寻求，不要从他人那里寻找。为什么呢？从他人那里寻找，那是他家的事，舍弃自己，追随他人，离道很远了。要知道，你自己身上有一件事，辉腾古今，如十个太阳同时照耀。但从无始劫以来，妄想浓厚，遮蔽了自心，才回过头来，就一片黑暗。反而到了世间知见，种种声色，才出现眼前，一切明悟。难道这不是背觉合尘，从他人那里寻找，不能反照吗？就像从上而来，佛祖用无量百千言句方便，且问：明悟什么事情呢？只被你起见起念起思量，自作聪明，自作计较，迷失了本来面目，了却立能立所立现立智立是立非，扰扰纷纷，不能得脱。所以祖佛出世，就是要教你们歇却知见，打并教丝毫不净。且问：怎么歇呢？直接就像悬崖撒手，放身舍命，舍弃见闻觉知，舍弃菩提涅槃真如解脱，无论是干净还是污秽，都一起舍弃，让其赤裸裸地洒洒脱脱，自然一闻千悟，从此直接承担，回头反观佛祖的用处，与自己无二无别。乃至闹市之中，四民浩浩荡荡地经商贸易，以至于风鸣鸟噪，都与自己无二无别。然后佛与众生为一，烦恼与菩提为一，心与境为一，明与暗为一，是与非为一，乃至千差万别悉皆为一，才能搅长河为酥酪，变大地作黄金，都卢混成一片，而一亦不立。然后行是行，坐是坐，穿衣是穿衣，吃饭是吃饭，如明镜当台，胡来胡现，汉来汉现，初不作计较，而随处见成。所以万机顿赴而不挠其神，千难殊对而不干其虑。这岂是世间粗浅知见所能测度？这才是至妙因缘，学道之人，或十年或二十年，专心一意，尚且难以透彻，或者有人一闻便解，或者有人无师自悟。既然自己不能悟，也阻碍他人不得，就中土大夫尤难，因为他们从事世务，勤劳家国，所以悟入稍难。然而得道之人，于己分上本无殊别。如果是未能明悟之人，需要根性颖利，向自己脚跟下觑着，一闻便了。如李附马留意祖道，与杨文公为友，日夕切磋，后来见到石门慈照禅师，因为举，唐房孺相公问径山国一禅师：祖师大道毕竟意旨如何？径山说：这是大丈夫事，非将相之所能为。李闻之大悟，遂作颂云：学道须是铁汉，着手心头便判，直趣无上菩提，一切是非莫管。道得不妨奇特，且如出将入相，安邦定业，剪除暴乱，岂非丈夫耶？而径山何故却道：此大丈夫事，非将相之所能为？要知道，向上之路，毫髮不容，所以洞山说：见佛见祖如生冤家，始有参学分。只如佛祖，为一切人师，作一切人依止，为什么却说：如生冤家？你且问：什么是大丈夫事？直须是不取人处分，不受人罗笼，不听人繫綴，脱略窠臼，独一无侶，巍巍堂堂，独步三界，通明透脱，无欲无依，得大自在，都无丝毫佛法情解，如愚如癡如木如石，不分南北不辨寒温，昏昏默默，似箇百不能百不解底相似。然而肚裏直是峭措，动著则眼目卓朔，无有不明底事。乃至千差万别古人言句，一时透彻。如果还不是到此田地之人，须得向骨董袋里平高就下为他去也。如昔日于頔相公出镇襄陽，酷刑惨毒，忤者皆杀之，因读观音经有疑处，一日访紫玉山道通禅师，乃问曰：如何是黑風吹其船舫飄墮羅剎鬼國？玉乃抗声云：于頔客作漢，問恁麼事作麼？于闻之大怒，玉乃云：只這便是黑風吹其船舫飄墮羅剎鬼國。于頔有省。你且问：他这样问紫玉，为什么这样回答他？这是揭开他根本无明，现前随手为他指出，不妨好手，然而不如当时不消着后语，任他斫作两段，却有些衲僧气息。及乎为他点破，也是顺手摩挲。大凡接人有三種機，若是第一機為人，只消向他道于頔客作漢，爾問與麼事作麼？更無方便，只是沒義理難話會。如果于此直下承当去，更不擬議，则与柏树子麻三斤一口吸尽西江水，更无差別。所以说：举不顾即差互，拟思量何劫悟？只要教尔当头领解去。若是第二機為人，即易也，只是发起问端，如道于頔客作漢，爾問與麼事作麼？此乃发他根本无明，令他无明现前，随手点破。若是第三機為人，不免入泥入水重下箇注脚，如云于頔客作漢，便是放却黑風吹其船舫，于頔或作怒，便是罗剎现前，玉云：正是黑風吹其船舫，岂不是观音出现？此是落草注解，瞎人眼目，破灭胡种。若是真正衲僧，直须拨却。岂不见道：他参活句，不参死句，活句上荐得，与祖佛为师。如李万卷问归宗和尚：须弥纳芥子则不问，如何是芥子纳须弥？宗云：尔身如椰子大，万卷书著在甚处？归宗老汉寻常一条白棒，打佛打祖，及乎李万卷问著，不免曲顺人情放开一線，然他用处也只教尔当头截去。后来眾中无识者，便道：芥子是心，须弥是万卷，纳之於心何所不可？佛法若只如此，争到今日也？又如庞居士问马大师：不与万法为侣者是什么人？马大师云：待汝一口吸尽西江水，即向汝道。居士乃大悟，作颂云：十方同聚会，箇箇学无为，此是选佛场，心空及第归。此颂与一口吸尽西江水题目，岂曾相副？既不說口，又不說水，只道心空及第归。且道：怎么是心空？只教尔是非得失明暗色空森罗万象一时融会归于一理，和理一时空却，然后有些趣向。山僧今夜不惜眉毛，为你一时吐却了也。更为诸人说个小偈：祖佛单传向上机，电光石火搆不彻，独许诸根颖脱人金剛宝剑当头截。}%
@{師云。道由悟達。法離見聞直下便承當。更無第二箇。此猶是就今時曲為垂手處。若是本分事。又且不然。所以道。爾未跨船舷時。好與三十棒。如此則千里萬里一時坐斷。何故。須知當人分上。各有水洒不著風吹不入。清寥寥白滴滴。祖佛不能到。魔外不能入。坐斷要津不通凡聖。設使盡大地草木叢林。盡化為衲僧。各各置百千問難。不消一劄。盡教吞聲飲氣目瞪口呿。而今事不獲已。且無見起見。無言起言。與諸人且通箇時節。只如各各常人分上。上來下去已是十分現成。欠少箇什麼。更來就人覓。所以玄沙道。飲籮裏坐地展手。問人覓飯喫。只為無始劫來拋家日久。背馳此本分事。向六塵境界裏。妄想輪回。不能回光返照。甘處下流。若能具上根利智。返本還源。知有此事。輝騰今古逈絕知見。坐斷十方無復輪轉。始有語話分。而今須是換箇骨頭了。方見此一片田地。若未知有此一片田地。直饒解到佛祖邊事。問一答十。終無交涉。須知諸佛出世唯證明此一片田地。祖師西來亦提持此一片田地。所以先師見白雲師翁。一覷透了。便作箇頌子道。山前一片閑田地。叉手叮嚀問祖翁。幾度賣來還自買。為憐松竹引清風。諸人還曾恁麼也未。須是向此一片田地。淨裸裸赤灑灑方可入作。}@
%{师父说，道要靠悟道来领悟，法要离开见闻直接承当，没有第二种方法。这只是就现在的情况，暂时方便地指点一下。如果是本分的事，那就另当别论了。所以说，你还没跨过船舷的时候，就应该给你三十棒，这样就能千里万里，一下子坐断。为什么呢？要知道，每个人都有自己的本分，就像水洒不上去，风吹不进去一样，清净空灵，白白净净，祖佛都到不了，魔外也进不去。坐断要津，不通凡圣。即使让整个大地草木丛林都变成僧人，每个人都提出千百个难题，也不需要一招，就能让他们全部闭口不言，吞声饮气，目瞪口呆。现在是没办法了，先不要有见而起见，不要有言而起言，先跟大家通个时节。就好像每个人都有自己的本分，上上下下已经十分现成，还缺少什么呢？还要来向人寻找？所以玄沙说，坐在箩筐里，在地上展开手，向人讨饭吃。这都是因为无始劫以来抛家离舍太久了，背离了本分的事，在六尘境界里，妄想轮回，不能回光返照，甘愿处于下流。如果能够具备上根利智，返本还源，知道有这件事，就能超越古今，远远超过知见，坐断十方，不再轮回，才会有言语表达。现在必须换个骨头，才能看到这片田地。如果不知道有这片田地，即使你理解到佛祖的事情，问一答十，最终也没有交涉。要知道，诸佛出世，只是证明这片田地，祖师西来，也是提倡这片田地。所以先师见到白云师翁，一眼就看透了，就作了一首颂子说：山前一片闲田地，叉手叮嘱问祖翁，几次卖来还自己买，为了怜惜松竹引来清风。你们有过这种体验吗？一定要在这片田地上，赤裸裸，坦荡荡，才能进入修行。}%

@{普說}@
%{普说}%

@{告香普說。師示眾云。只這箇便承當得去。如天普蓋似地普擎。更不欠一毫頭。亦無第二見。設使盡無邊香水海塵塵剎剎。一時穿却鼻孔也。更不落別處。儻或思量擬議。即沒交涉。所以道。一念不生前後際斷。即名為佛。若也涉思量作計校。分能所作知解。則千里萬里。祖師門下直教見須實見悟須實悟證須實證。諸人各各有一靈妙性。確實而論。才被拶著。便脚忙手亂。作麼生見得親信得徹。桶底子脫去。只為從無始劫來妄想濃厚。只在諸塵境界中。元不曾踏著本地風光。明見本來面目。若是真實人。直下承當。了知生本不生。知死本不死。向不生不死處。千聖著眼覷不見。千手大悲提不起。而今兄弟。若能返照。更無第二人。更不待山僧兩回三度不惜眉毛入泥入水。何況拋沙撒土。說心說性。未免落七落八。當面相謾去也。豈不見。破竈墮和尚。聞古廟作孽。遂領十八弟子。入山觀之。全無神相。唯見三間空屋一所泥竈。遂以杖擊之云。汝本泥土合成。靈從何來。聖從何起。其竈乃颯颯而墮。破竈墮云。破也破也。墮也墮也。不覺紙錢。後有一神人出云。某甲乃竈神。蒙師為說無生法。已得生天。禮謝而去。其十八弟子乃白師云。某等皆久參侍和尚。殊不蒙開示無生法。今日竈神何幸。和尚却為伊說。破竈墮云。我只向伊道。汝本塼瓦泥土合成。靈從何來。聖從何起。其徒皆作禮。破竈墮云。破也破也。墮也墮也。其十八弟子悉皆省悟。只如山僧。即今舉拂子。且道。與破竈墮是同是別。遂云。破也破也。墮也墮也。若也見得。不唯不孤負破竈墮和尚。亦乃不孤負從上祖師。若也不見。不唯孤負破竈墮和尚。亦乃孤負自己。知有此事不從他得。所以道。靈從何來聖從何起。只如諸人。見今身是父母血氣成就。若於中識得靈明妙性。則若凡若聖。覓爾意根了不可得。便乃內無見聞覺知。外無山河大地。尋常著衣喫飯。更無奇特。所以道。我若向刀山。刀山自摧折。我若向地獄。地獄自消滅。方知有如是靈通。有如是自在。只如今禪僧家。何不回光返照明教徹去。若也未明得。且向三根椽下七尺單前。默默地究取。不見雲門大師道。爾且東卜西卜。忽然卜著也不定。若也打開自己庫藏。運出自己家財。拯濟一切。教無始妄想一時空索索地。豈不慶快。老僧往日。為熱病所苦死却。一日觀前路黑漫漫地。都不知何往。獲再甦醒遂驚駭生死事。便乃發心行脚。訪尋有道知識。體究此事。初到大溈參真如和尚。終日面壁默坐。將古人公案翻覆看。及一年許。忽有箇省處。然只是認得箇昭昭靈靈驢前馬後。只向四大身中作箇動用。若被人拶著。一似無見處。只為解脫坑埋却禪道滿肚。於佛法上看即有。於世法上看即無。後到白雲老師處。被他云爾總無見處。自此全無咬嚼分。遂煩悶辭去。心中疑情終不能安樂。又上白雲再參先師。便令作侍者。一日忽有官員問道次。先師云。官人爾不見小艶詩道。頻呼小玉元無事。只要檀郎認得聲。官人却未曉。老僧聽得忽然打破漆桶。向脚跟下親見得了。元不由別人。方信乾坤之內宇宙之間。中有一寶祕在形山。已至諸佛出世祖師西來。只教人明此一件事。若也未知。只管作知作解。瞠眉努目。元不知只是揑目生華擔枷過狀。何曾得自在安樂。如紅鑪上一點雪去。若打破了。或喝或掌。一切皆得。然終不作此解。方可放下人我擔子千休萬歇。方可生死奈何不得。也須是實到此箇田地始得。若實到此。便能提唱大因緣。建立法幢。與一切人抽釘拔楔解粘去縛。如是揭千人萬人。如金翅鳥入海直取龍吞。如諸菩薩入生死海中撈摝眾生。放在菩提岸上。方可一舉一切舉。一了一切了。有時一喝如金剛王寶劍。有時一喝如踞地。師子。有時一喝如探竿影草。有時一喝不作一喝用。方可殺活自由布置臨時。謂之我為法王於法自在。諸人既是挑囊負鉢遍參知識。懷中自有無價之寶。方向這裏參學。先師常云。莫學瑠璃瓶子禪。輕輕被人觸著便百雜碎。參時須參皮可漏子禪。任是向高峯頂上撲下。亦無傷損。劫火洞然我此不壞。若是作家本分漢。遇著咬猪狗底。手脚放下複子靠將去。十年二十年管取。打成一片。且作麼生得獨脫去。須是入流人。方知恁麼事。}@
%{告诉香普说，师父对大众说，就这一个就可以承当得去，就像天普盖一样，地普擎一样，一点也不欠缺，也没有第二个见解。即使是无边的香水海，尘尘剎剎，一下子穿透鼻孔，也不会落到别的地方。如果想思量拟议，那就没有交涉了。所以说，一念不生，前后际断，就叫做佛。如果涉及思量，作计校，分别能所作知解，那么千里万里，祖师门下直接教你要真见，要真悟，要真证。每个人都有一颗灵妙的性，确实地说，只要被逼迫，就会手忙脚乱，怎么才能亲信彻悟，把桶底子脱去呢？这都是因为从无始劫以来妄想浓厚，只在诸尘境界中，从来没有踏过本地风光，明见本来面目。如果是真实的人，直接承当，了知生本不生，知死本不死，在不生不死处，千圣著眼都看不清，千手大悲也提不起。现在，兄弟们，如果能返照，就没有第二个人了，更不用山僧两回三度，不惜眉毛入泥入水，何况抛沙撒土，说心说性，免不了落七落八，当面欺骗。难道没有看到，破灶堕和尚，听说古庙作孽，就带着十八个弟子，进山观看，完全没有神相，只看到三间空屋，一所泥灶，就用杖击之，说：你本来就是泥土合成，灵从何来，圣从何起？那灶就飒飒地堕落了，破灶堕说：破也破也，堕也堕也，不觉纸钱。后来有一个神人出来说，某甲是灶神，蒙师为我说无生法，已经得生天，礼谢而去。那十八个弟子就对师父说，我们都久参侍和尚，殊不蒙开示无生法，今日灶神何幸，和尚却为他说。破灶堕说，我只对他说，你本来是砖瓦泥土合成，灵从何来，圣从何起？那弟子们都作礼。破灶堕说：破也破也，堕也堕也。那十八个弟子都悉皆省悟。就好像山僧，现在举拂子，且道，与破灶堕是同是别？遂说：破也破也，堕也堕也。如果能见到，不唯不辜负破灶堕和尚，也乃不辜负从上祖师。如果不见，不唯辜负破灶堕和尚，也乃辜负自己。知道有这件事，不是从别人那里得到的。所以说，灵从何来，圣从何起？就好像你们，现在身体是父母血气成就，如果从中识得灵明妙性，则无论是凡是圣，觅尔意根了不可得，便乃内无见闻觉知，外无山河大地，寻常著衣吃饭，更无奇特。所以说，我若向刀山，刀山自摧折，我若向地狱，地狱自消灭。方知有如是灵通，有如是自在。就好像现在的禅僧家，为什么不回光返照，明教彻去？如果还没有明白，就向三根椽下七尺单前，默默地究取。没有看到云门大师说，你且东卜西卜，忽然卜着也不定。如果打开自己库藏，运出自己家财，拯济一切，教无始妄想一下子空索索地，岂不庆快。老僧往日，为热病所苦死了。一天观前路黑漫漫地，都不知道往哪里去。获得再苏醒，遂惊骇生死事，便乃发心行脚，访寻有道知识，体究此事。初到大溈参真如和尚，终日面壁默坐，将古人公案翻覆看，及一年许，忽有箇省处，然只是认得箇昭昭灵灵驴前马后，只向四大身中作箇动用。若被人拶著，一似无见处，只为解脱坑埋却禅道满肚，于佛法上看即有，于世法上看即无。后到白云老师处，被他云尔总无见处，自此全无咬嚼分，遂烦闷辞去。心中疑情终不能安乐，又上白云再参先师，便令作侍者。一日忽有官员问道次，先师云，官人尔不见小艶诗道，频呼小玉元無事，只要檀郎认得声。官人却未晓。老僧听得忽然打破漆桶，向脚跟下亲见得了，元不由别人，方信乾坤之内宇宙之间，中有一宝祕在形山。已至诸佛出世祖师西来，只教人明此一件事。如果不知道，只管作知作解，瞠眉努目，元不知只是揑目生华担枷过状，何曾得自在安乐？如红炉上一點雪去，若打破了，或喝或掌，一切皆得。然终不作此解，方可放下人我担子千休万歇，方可生死奈何不得。也须是实到此箇田地始得。若实到此，便能提唱大因缘，建立法幢，与一切人抽钉拔楔解粘去缚。如是揭千人万人，如金翅鸟入海直取龙吞，如诸菩萨入生死海中捞摝众生，放在菩提岸上。方可一举一切举，一了一切了。有时一喝如金刚王宝剑，有时一喝如踞地，狮子。有时一喝如探竿影草，有时一喝不作一喝用。方可杀活自由布置临时。谓之我为法王于法自在。诸人既是挑囊负鉢遍参知识，怀中自有無价之宝，方向这里参学。先师常说，莫学瑠璃瓶子禅，轻轻被人触着就百杂碎。参时须参皮可漏子禅，任是向高峯顶上扑下，亦无伤损。劫火洞然我此不坏。若是作家本分汉，遇着咬猪狗底，手脚放下複子靠将去，十年二十年管取，打成一片。且作麼生得独脫去。须是入流人，方知恁麼事。}%
