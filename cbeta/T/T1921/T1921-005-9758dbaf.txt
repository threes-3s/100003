@{觀心論疏卷第五}@
%{观心论疏卷第五}%

@{隋天台沙門灌頂撰}@
%{隋天台沙门灌顶撰}%

@{第三明中道觀破法遍者。亦明五意。何者一為學無緣慈。前從假入空破眾生緣慈。次從空出假破法緣慈。今修中道離二邊慈故。名無緣慈也。經云。緣如來者。名曰無緣。與實相同體無緣普覆法界。拔苦與樂故。名無緣同體慈悲也。}@
%{第三，明中道观破法遍者。亦明五意，何者一为学无缘慈。前从假入空破众生缘慈，次从空出假破法缘慈。今修中道离二边慈故，名无缘慈也。经云，缘如来者，名曰无缘，与实相同体无缘普覆法界。拔苦与乐故，名无缘同体慈悲也。}%

@{二滿本弘誓者。經云。我本立誓願。令一切眾生咸令得佛道也。}@
%{二满本弘誓者。经云，我本立誓愿，令一切众生咸令得佛道也。}%

@{三為求佛智慧佛眼橫竪。覺了究竟窮源盡數也。}@
%{三为求佛智慧佛眼横竖，觉了究竟穷源尽数也。}%

@{四為學大方便無謀善權。住首楞嚴種種示現。}@
%{四为学大方便无谋善权，住首楞严种种示现。}%

@{五修大精進力。法華云。如有勇健能為難事。求王頂上之珠。有此事修第三觀也。}@
%{五修大精进力。法华云，如有勇健能为难事，求王顶上之珠，有此事修第三观也。}%

@{此觀正破無明。但無明無有相貌。云何可觀。今還觀前二觀之智。何者望前則二觀是智。望後復為智障。}@
%{此观正破无明。但无明无有相貌，云何可观？今还观前二观之智。何者望前则二观是智，望后复为智障。}%

@{問何以名智障。}@
%{问何以名智障？}%

@{答夫中道智和融不二。前二智未能融一故。名智障融。}@
%{答夫中道智和融不二，前二智未能融一故，名智障融。}%

@{一者空而常假。假而常空。寂則未始不照。照則未始不寂。是則空假寂照雙遊而不二。即是中道不二而二即是雙遊。}@
%{一者空而常假，假而常空。寂则未始不照，照则未始不寂。是则空假寂照双游而不二。即是中道不二而二即是双游。}%

@{是則三觀名雖異而體同。雖同未嘗一。雖異未嘗三。非三而三名為三德。非一而一名大涅槃。}@
%{是则三观名虽异而体同，虽同未尝一，虽异未尝三。非三而三名为三德，非一而一名大涅槃。}%

@{故經云。三德成一涅槃非三非一。非縱非橫不可思議。}@
%{故经云，三德成一涅槃非三非一，非纵非横不可思議。}%

@{是則三觀智圓融玄妙。非相無相皆不可得。名為中道觀智。故破前二相不融之智也。}@
%{是则三观智圆融玄妙，非相无相皆不可得，名为中道观智。故破前二相不融之智也。}%

@{今正明次第三觀。云何圓融不二。是則與圓觀何殊。}@
%{今正明次第三观，云何圆融不二？是则与圆观何殊？}%

@{答次第三觀若入中道與圓則不異。故如是說也。}@
%{答次第三观若入中道与圆则不异，故如是说也。}%

@{今更約三法檢破。何者一觀無明。二觀法性。三觀真緣。}@
%{今更约三法检破，何者一观无明，二观法性，三观真缘。}%

@{初觀無明者。觀前二智是智障。即是無明。今問。此智障為從何生。若謂從無明生。即是自生過。}@
%{初观无明者，观前二智是智障，即是无明。今问，此智障为从何生？若谓从无明生，即是自生过。}%

@{又無明無實云何能生。若謂從法性生。即是他生。又且法性無生。云何能生耶。若謂無明法性合。即是共生。}@
%{又无明无实云何能生？若谓从法性生，即是他生。又且法性无生，云何能生耶？若谓无明法性合，即是共生。}%

@{若離即是無因生。四句皆不可例前破也。}@
%{若离即是无因生，四句皆不可例前破也。}%

@{二約法性破者。前檢無明不可得。仍謂無明即法性。今問。為無明滅法性生。為不滅法性生。為亦滅亦不滅法性生。為非滅非不滅法性生。四句皆不可也。}@
%{二约法性破者，前检无明不可得，仍谓无明即法性。今问，为无明灭法性生，为不灭法性生，为亦灭亦不灭法性生，为非灭非不灭法性生？四句皆不可也。}%

@{三約真緣破者。此無明為從緣修生。為從真修生若共若無因生耶。若緣修生。緣修無常。云何能生若真修生。真云何生。共無因皆不可也。}@
%{三约真缘破者，此无明为从缘修生，为从真修生若共若无因生耶？若缘修生，缘修无常，云何能生？若真修生，真云何生？共无因皆不可也。}%

@{兩釋不同。一云緣修顯真。二云緣修滅真。自顯即是自生。若緣修顯真修即是他生。四句皆不可。並如前破也。}@
%{两释不同，一云缘修显真，二云缘修灭真。自显即是自生，若缘修显真修即是他生，四句皆不可。并如前破也。}%

@{齊此次第三觀竪破法遍略竟。餘廣如止觀中辯也。}@
%{齐此次第三观竖破法遍略竟，余广如止观中辩也。}%

@{第二明非竪破者。前已明圓門。今更略出者。明圓觀心。}@
%{第二明非竖破者，前已明圆门，今更略出者，明圆观心。}%

@{十界六道即有門。是生生句二乘即空門。是生不生句。菩薩即亦空亦有門。是不生生句佛界即非空非有門。是不生不生句。}@
%{十界六道即有门，是生生句；二乘即空门，是生不生句；菩萨即亦空亦有门，是不生生句；佛界即非空非有门，是不生不生句。}%

@{今既觀一念圓具十界。豈非一界即十界。一句即四句。一門即四門。名為圓門耶。}@
%{今既观一念圆具十界，岂非一界即十界，一句即四句，一门即四门，名为圆门耶？}%

@{今約此圓門修觀者。門既圓通觀亦圓融。圓觀入圓門也何者今圓觀心六道界。約生法即具十界者。假即未嘗不空不中。即是圓伏五住惑也。}@
%{今约此圆门修观者，门既圆通观亦圆融，圆观入圆门也。何者今圆观心六道界，约生法即具十界者，假即未尝不空不中，即是圆伏五住惑也。}%

@{觀心二乘界即具十界者。即是空觀。空未嘗不假不中。圓伏五住。}@
%{观心二乘界即具十界者，即是空观，空未尝不假不中，圆伏五住。}%

@{觀心佛界具十界者。觀中未嘗不空不假。而常雙照也。}@
%{观心佛界具十界者，观中未尝不空不假，而常双照也。}%

@{又觀假而未嘗不空不中者。斯則假。非有相非無相。即圓伏五住也。觀空而未嘗不假不中者。斯空非無相非有相。即圓伏五住觀中而未嘗不空不假。斯則相無相而雙遊。雙遊而未嘗相無相也。斯則一假一切假。一空一切空。一中一切中。非一非一切也。}@
%{又观假而未尝不空不中者，斯则假，非有相非无相，即圆伏五住也。观空而未尝不假不中者，斯空非无相非有相，即圆伏五住。观中而未尝不空不假，斯则相无相而双游，双游而未尝相无相也。斯则一假一切假，一空一切空，一中一切中，非一非一切也。}%

@{問空破假假破空中雙破空假。云何得用一體耶。}@
%{问空破假假破空中双破空假，云何得用一体耶？}%

@{答世間質閡四大相破。而相成共成一體。況乎靈智三觀相破。而相資成三德一大涅槃。何足致疑乎。}@
%{答世间质阂四大相破，而相成共成一体。况乎灵智三观相破，而相资成三德一大涅槃，何足致疑乎？}%

@{何者空破假假無有相。假破空空無有相。中破空假無二邊過雙用。破中中不失枯榮雙照也。}@
%{何者空破假假无有相，假破空空无有相，中破空假无二边过双用，破中中不失枯荣双照也。}%

@{空資於假方便有慧解。假資於空慧有方便解。中資空假二慧俱寂。空假資中中常雙用。二鳥俱遊也。}@
%{空资于假方便有慧解，假资于空慧有方便解，中资空假二慧俱寂，空假资中中常双用，二鸟俱游也。}%

@{今更喻者。氷譬於假。水喻於空。濕況於中。是則氷水濕三名雖異而不妨體一。三觀名殊何妨體同也。}@
%{今更喻者，冰譬于假，水喻于空，湿况于中。是则冰水湿三名虽异而不妨体一，三观名殊何妨体同也。}%

@{斯則一破一切破無惑而不盡。一資一切資無法而不成。}@
%{斯则一破一切破无惑而不尽，一资一切资无法而不成。}%

@{又圓觀心十界者。佛界即法身德。亦即如來衣。二乘界是第一義空。即般若德。亦即如來座。菩薩界即是解脫德。亦即如來室。是則三德成大涅槃。名為安樂行。}@
%{又圆观心十界者，佛界即法身德，亦即如来衣；二乘界是第一义空，即般若德，亦即如来座；菩萨界即是解脱德，亦即如来室。是则三德成大涅槃，名为安乐行。}%

@{如來衣座室三是如來之圓行。此行是涅槃行故。名安樂行也。}@
%{如来衣座室三是如来之圆行，此行是涅槃行故，名安乐行也。}%

@{涅槃經云。復有一行是如來行。斯之謂也。}@
%{涅槃经云，复有一行是如来行，斯之谓也。}%

@{故知圓觀心十界者。即是常觀涅槃行道。行如來行。是安樂行也。}@
%{故知圆观心十界者，即是常观涅槃行道，行如来行，是安乐行也。}%

@{然三德即三般若三涅槃。乃至十種三法圓具十法界觀中也。}@
%{然三德即三般若三涅槃，乃至十种三法圆具十法界观中也。}%

@{又安樂即理一。行即行一。修觀者即人一。圓觀之教即教一。四一之義是法華之玄宗也。}@
%{又安乐即理一，行即行一，修观者即人一，圆观之教即教一。四一之义是法华之玄宗也。}%

@{圓破九法界故。名非橫非竪破法遍也。}@
%{圆破九法界故，名非横非竖破法遍也。}%

@{五明通塞者。法華經云。有一導師善知通塞。將導眾人。欲過險道至珍寶所。}@
%{五明通塞者。法华经云，有一导师善知通塞，将导众人，欲过险道至珍宝所。}%

@{淨名云。弟子眾塵勞隨意之所轉。即是。行者善能將導心數眾生。過險道也。}@
%{净名云，弟子众尘劳随意之所转，即是。行者善能将导心数众生，过险道也。}%

@{經云。寧作心師莫師於心。}@
%{经云，宁作心师莫师于心。}%

@{今觀心十界三觀寂照。導諸心數離二乘難。是為心師。名大導師善知通塞。}@
%{今观心十界三观寂照，导诸心数离二乘难，是为心师，名大导师善知通塞。}%

@{何者識心中六道界即苦集。是塞於真諦。識心中二乘界道滅。雖通真諦而塞菩薩世諦。識心中菩薩界。雖通世諦。而塞中道第一義諦。心中佛界具遍三諦。此次第論通塞耳。}@
%{何者识心中六道界即苦集，是塞于真谛；识心中二乘界道灭，虽通真谛而塞菩萨世谛；识心中菩萨界，虽通世谛，而塞中道第一义谛。心中佛界具遍三谛，此次第论通塞耳。}%

@{若識心中九界即佛界者。一切塞皆通也。若迷心中佛界為九界者。一切通皆塞也。}@
%{若识心中九界即佛界者，一切塞皆通也。若迷心中佛界为九界者，一切通皆塞也。}%

@{圓觀一道清淨無通無塞。而通塞不相障也。}@
%{圆观一道清净无通无塞，而通塞不相障也。}%

@{又觀心假而不空。即增謗之。塞觀心空而不假。即損謗之塞。若雙照空假而不中。即增損謗之塞。但中而不空假。即非有非無。名愚癡論之塞也。}@
%{又观心假而不空，即增谤之，塞观心空而不假，即损谤之塞。若双照空假而不中，即增损谤之塞。但中而不空假，即非有非无，名愚痴论之塞也。}%

@{觀心若空而常假慧有方便解。是通非塞也。觀心假而常空方便有慧解。是通非塞也。觀心空假而常中二慧雙寂。是通非塞也。觀心中而常空假雙用寂照。是通非塞也。}@
%{观心若空而常假慧有方便解，是通非塞也。观心假而常空方便有慧解，是通非塞也。观心空假而常中二慧双寂，是通非塞也。观心中而常空假双用寂照，是通非塞也。}%

@{問何以俱約心辯通塞耶。}@
%{问何以俱约心辩通塞耶？}%

@{答上觀心而不悟者。由不識心中通塞邪正障難。一切法門乃至十章並約心論何止通塞一章耶。約餘則疎。學者則外求。不稱論意也。}@
%{答上观心而不悟者，由不识心中通塞邪正障难，一切法门乃至十章并约心论何止通塞一章耶？约余则疎，学者则外求，不称论意也。}%

@{六明三十七道品調停者。然道品有四種。一者分別道品。如四念處四正勤等。各各從此入道也。}@
%{六明三十七道品调停者。然道品有四种，一者分别道品，如四念处四正勤等，各各从此入道也。}%

@{二相攝道品者。如相攝六度也。三約位如四念處位。乃至八正道。即見道位也。}@
%{二相摄道品者，如相摄六度也。三约位如四念处位，乃至八正道，即见道位也。}%

@{四相生道品。今正明相生調停之道品也。}@
%{四相生道品，今正明相生调停之道品也。}%

@{問道品是二乘法。菩薩云何觀。}@
%{问道品是二乘法，菩萨云何观？}%

@{答釋論正訶此義。誰作是說。經云。道品善知識由是成正覺。又經云。修八正道能見佛性。云何非大乘耶。}@
%{答释论正诃此义，谁作是说？经云，道品善知识由是成正觉。又经云，修八正道能见佛性，云何非大乘耶？}%

@{四念處者。觀一念心有十界百如。今觀心中六道五陰即空。二乘界者。名四枯念處也。}@
%{四念处者，观一念心有十界百如，今观心中六道五阴即空，二乘界者，名四枯念处也。}%

@{觀心六道五陰即假。菩薩界者。名四榮念處也。}@
%{观心六道五阴即假，菩萨界者，名四荣念处也。}%

@{觀心六道五陰即佛界者。即非枯非榮。入大寂涅槃。}@
%{观心六道五阴即佛界者，即非枯非荣，入大寂涅槃。}%

@{觀心佛界即九法界者。即枯榮雙照二鳥俱遊也。}@
%{观心佛界即九法界者，即枯荣双照二鸟俱游也。}%

@{斯則觀心十界照而常寂。即於心中娑羅雙樹。入三德祕密之藏大涅槃也。}@
%{斯则观心十界照而常寂，即于心中娑罗双树，入三德秘密之藏大涅槃也。}%

@{故經云。一切眾生即大涅槃。不復更滅即其義也。}@
%{故经云，一切众生即大涅槃，不复更灭即其义也。}%

@{論初已釋四念處。今不廣論也。}@
%{论初已释四念处，今不广论也。}%

@{又觀心中六道界。即二乘界者。即破常樂四倒之魔也。}@
%{又观心中六道界，即二乘界者，即破常乐四倒之魔也。}%

@{觀心六道界。即菩薩界者。即破無常四倒之魔也。}@
%{观心六道界，即菩萨界者，即破无常四倒之魔也。}%

@{觀心六界。即佛界者。即雙破．八倒非枯非榮而枯而榮。二為俱遊寂而常照。即於此心而坐道場也。}@
%{观心六界，即佛界者，即双破·八倒非枯非荣而枯而荣，二为俱游寂而常照，即于此心而坐道场也。}%

@{故經云。修四念處名坐道場。斯之謂也。}@
%{故经云，修四念处名坐道场，斯之谓也。}%

@{然十界百如在心稱不可思義。名相寂絕者。約心辨坐道場入涅槃。意趣玄微亦不可思議也。}@
%{然十界百如在心称不可思义，名相寂绝者，约心辨坐道场入涅槃，意趣玄微亦不可思議也。}%

@{四正勤者。觀心十界。未生六道惡心勤遮令莫生。已生勤斷令滅。未生四聖善心勤令生。已生勤令增長。是名四正勤。}@
%{四正勤者，观心十界，未生六道恶心勤遮令莫生，已生勤断令灭，未生四圣善心勤令生，已生勤令增长，是名四正勤。}%

@{又勤滅九界勤生佛界也。}@
%{又勤灭九界勤生佛界也。}%

@{四如意足者。靜定也。前修念處正勤。皆是慧性。慧多則散。次修如意定。用制其散令定慧均平。使觀照明了。}@
%{四如意足者，静定也。前修念处正勤，皆是慧性，慧多则散，次修如意定，用制其散令定慧均平，使观照明了。}%

@{經云。一切眾生有三種定。謂上中下。下者。心數定也。中者。味禪定也。上者。佛性首楞嚴定。}@
%{经云，一切众生有三種定，谓上中下。下者，心数定也。中者，味禅定也。上者，佛性首楞严定。}%

@{是則眾生皆有寂定之本習。今修如意息散歸本定也。}@
%{是则众生皆有寂定之本习，今修如意息散归本定也。}%

@{經云。一切眾生即菩提相。即本有智明。今修念處使還源本淨也。}@
%{经云，一切众生即菩提相，即本有智明，今修念处使还源本净也。}%

@{五根者。謂信進定慧念也。上修念處如意。定慧寂照。心源十界百如明了無疑。信根生也。}@
%{五根者，谓信进定慧念也。上修念处如意，定慧寂照，心源十界百如明了无疑，信根生也。}%

@{正勤轉進即精進根。生念慧轉明即慧根生也。如意增進定根生也。定慧均平念根生也。}@
%{正勤转进即精进根，生念慧转明即慧根生也，如意增进定根生也，定慧均平念根生也。}%

@{五力者。謂信進定慧念。力者。信破疑障。進破懈怠障定破亂障慧破癡障。念破邪障。能破五障故。名五力也。}@
%{五力者，谓信进定慧念。力者，信破疑障，进破懈怠障，定破乱障，慧破痴障，念破邪障。能破五障故，名五力也。}%

@{七覺者。謂喜進擇除捨定念也。上雖定慧照明心源。不悟者。恐沈浮不一故。用七覺調停令得一心。}@
%{七觉者，谓喜进择除捨定念也。上虽定慧照明心源，不悟者，恐沈浮不一故，用七觉调停令得一心。}%

@{經云。御以一心遊於八正路也。}@
%{经云，御以一心游于八正路也。}%

@{何者。心若沈昏。當用擇喜進三覺分策起也。心若浮散。當用除捨定三覺分息亂也。心若不沈不浮。當用念覺分寂照心源也。}@
%{何者，心若沈昏，当用择喜进三觉分策起也；心若浮散，当用除捨定三觉分息乱也；心若不沈不浮，当用念觉分寂照心源也。}%

@{又偏觀心空即沈相。偏觀心假即浮相。正觀中道即不沈不浮。名一心也。}@
%{又偏观心空即沈相，偏观心假即浮相，正观中道即不沈不浮，名一心也。}%

@{若七覺不入。當更修八正道也。觀心十界百如如上念處之觀。觀心非枯非榮而枯榮雙照。一心圓具三觀。名為正見。}@
%{若七觉不入，当更修八正道也。观心十界百如如上念处之观，观心非枯非荣而枯荣双照，一心圆具三观，名为正见。}%

@{研思此理名正思惟。為他說心正觀名為正語。此觀能感妙果名為正業。以此慧名為正命。一心中道名為正念。此觀能破二邊之惑。名為正慧。此觀能止二邊亂名為正定也。}@
%{研思此理名正思惟，为他他说心正观名为正语，此观能感妙果名为正业，以此慧名为正命，一心中道名为正念，此观能破二边之惑，名为正慧，此观能止二边乱名为正定也。}%

@{譬者四念處如種子。正勤如抽芽。五根如根生。五力如莖葉。七覺為華。八正如果。}@
%{譬者四念处如种子，正勤如抽芽，五根如根生，五力如茎叶，七觉为华，八正如果。}%

@{故經云。覺意淨妙華解脫智慧果。斯之是也。}@
%{故经云，觉意净妙华解脱智慧果，斯之是也。}%

@{然道品將到涅槃城。有空無相無作三門。亦名三解脫。亦名三三昧。}@
%{然道品将到涅槃城，有空无相无作三门，亦名三解脱，亦名三三昧。}%

@{從正見入定發無漏智名大臣。定名大王。故名三三昧非智不禪也。}@
%{从正见入定发无漏智名大臣，定名大王，故名三三昧非智不禅也。}%

@{正定生正見發無漏定為大臣。正見為大王。名三解脫非禪不智也。}@
%{正定生正见发无漏定为大臣，正见为大王，名三解脱非禅不智也。}%

@{三藏苦下空無我二為空門。滅下四為無相門。集道八苦下二足為十名無作門。}@
%{三藏苦下空无我二为空门，灭下四为无相门，集道八苦下二足为十名无作门。}%

@{通教苦集皆空即空門。亦不計空相名無相門。亦無能觀者。名無作門。}@
%{通教苦集皆空即空门，亦不计空相名无相门，亦无能观者，名无作门。}%

@{別教從假入空即空門。亦無空相即從空出假。名無相門。既無空相亦無假相。即入中道。亦無中道相。可願求名無作門。}@
%{别教从假入空即空门，亦无空相即从空出假，名无相门。既无空相亦无假相，即入中道，亦无中道相，可愿求名无作门。}%

@{圓教三三昧即圓用也。既次第破入宜別教三三昧門入涅槃也。}@
%{圆教三三昧即圆用也，既次第破入宜别教三三昧门入涅槃也。}%

@{七修六度助道。何者上修道品調停而真明不開。慳貪心蔽保愛身財。惑亂心神。苟求障於理觀。}@
%{七修六度助道。何者上修道品调停而真明不开？悭贪心蔽保爱身财，惑乱心神，苟求障于理观。}%

@{經云。貪狼於財色。坐之不得道。斯由不能捨依正二報。貪愛纏綿豈能悟道者也。}@
%{经云，贪狼于财色，坐之不得道。斯由不能舍依正二报，贪爱缠绵岂能悟道者也？}%

@{至如薩陀波崙捨難捨之髓。賣難賣之身。以求般若。何況資財者乎。}@
%{至如萨陀波崙舍难舍之髓，卖难卖之身，以求般若，何況资财者乎？}%

@{斯則豈不果願於香城。契般若於東土者也。}@
%{斯则岂不果愿于香城，契般若于东土者也。}%

@{然積劫空喪身財未曾為道。今能捨必亡之身。求道取盡何憂不會。}@
%{然积劫空丧身财未曾为道，今能舍必亡之身，求道取尽何忧不会？}%

@{世有人怒勇亡身入陣。斯之等類死亡者億兆。經云。刀兵死者必墮地獄。竟何利之。}@
%{世有人怒勇亡身入阵，斯之等类死亡者亿兆，经云，刀兵死者必堕地狱，竟何利之？}%

@{有今行者。必能怒勇亡身攻破四魔王。豈不解髻中明珠而與之者也。}@
%{有今行者，必能怒勇亡身攻破四魔王，岂不解髻中明珠而与之者也？}%

@{或正修觀時破戒心起。三業乖違犯於戒律。使理觀不開。}@
%{或正修观时破戒心起，三业乖违犯于戒律，使理观不开。}%

@{經云。尸羅不清淨三昧不現前。所以加心。持戒以為橋梁。以為戒足生死大河。方可得度。}@
%{经云，尸罗不清净三昧不现前，所以加心，持戒以为桥梁，以为戒足生死大河，方可得度。}%

@{所以菩薩為度生死大海。護惜浮囊微塵不棄。行者當軌之也。}@
%{所以菩萨为度生死大海，护惜浮囊微尘不弃，行者当轨之也。}%

@{或修觀時瞋恚蔽生。常思九惱以障理觀。爾時當修忍心。}@
%{或修观时瞋恚蔽生，常思九恼以障理观，尔时当修忍心。}%

@{經云。忍辱第一道涅槃佛稱最。彼以曲來我以直應。誠心無瞋於理自直。}@
%{经云，忍辱第一道涅槃佛称最，彼以曲来我以直应，诚心无瞋于理自直。}%

@{經云。瞋時常著如來衣。如來衣者。柔和忍辱是。}@
%{经云，瞋时常著如来衣，如来衣者，柔和忍辱是。}%

@{又經云。設眾惡來加念佛故應忍。若存聖言無事不成也。}@
%{又经云，设众恶来加念佛故应忍，若存圣言無事不成也。}%

@{或修觀時懈怠心生不能開悟。當加精進。夫建小事心不決至。尚不能成。}@
%{或修观时懈怠心生不能开}%