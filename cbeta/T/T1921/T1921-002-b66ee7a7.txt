@{觀心論疏卷第二}@
%{观心论疏卷第二}%

@{隋天台沙門灌頂撰}@
%{隋天台沙门灌顶撰}%

@{論曰。摩訶般若波羅蜜經明四十二字門。初云。若聞阿字門。即解一切義。所謂一切法初不生。今論初明四不可說。即是不生義。故引彼文也。}@
%{论曰。摩诃般若波罗蜜经明四十二字门。初云。若闻阿字门。即解一切义。所谓一切法初不生。今论初明四不可说。即是不生义。故引彼文也。}%

@{次引龍樹中論八不者。一彼論初明八不。即是不生為首。與今論同。二彼論明諸法不自生。亦不從他生。不共不無因。是故說無生。論主用此四句釋八不。辯諸法不生以用申經。今論約彼自生一句。起三十六問。有此二義。故引彼論文也。}@
%{次引龙树中论八不者。一彼论初明八不。即是不生为首。与今论同。二彼论明诸法不自生。亦不从他生。不共不无因。是故说无生。论主用此四句释八不。辩诸法不生以用申经。今论约彼自生一句。起三十六问。有此二义。故引彼论文也。}%

@{問云何是龍樹用八不破立申。經之相。復云何是自他四句釋八不。申經之相。復云何是約自生一句。起三十六問耶答今當次第釋此三問也。}@
%{问云何是龙树用八不破立申。经之相。复云何是自他四句释八不。申经之相。复云何是约自生一句。起三十六问耶答今当次第释此三问也。}%

@{今先明經中破立。後明論申破立。何者。然涅槃經明昔以四枯破外道邪常之計。今以四榮破三修斷無之執。二邊病除始得非枯非榮入大涅槃。而復枯榮雙用二鳥俱遊。利者因斯入祕密藏。經云。安置諸子祕密藏中。我亦不久自住其中。}@
%{今先明经中破立。后明论申破立。何者。然涅槃经明昔以四枯破外道邪常之计。今以四荣破三修断无之执。二边病除始得非枯非荣入大涅槃。而复枯荣双用二鸟俱游。利者因斯入秘密藏。经云。安置诸子秘密藏中。我亦不久自住其中。}%

@{法華亦先破三乘四枯之病。故云無二亦無三。然後會歸常樂我淨。故云汝是我子我今常住不滅。汝亦具於四榮。既識枯榮即悟非枯非榮。經云。終歸於空即是非枯非榮。入大寂涅槃空也。}@
%{法华亦先破三乘四枯之病。故云无二亦无三。然后会归常乐我净。故云汝是我子我今常住不灭。汝亦具于四荣。既识枯荣即悟非枯非荣。经云。终归于空即是非枯非荣。入大寂涅槃空也。}%

@{而能枯榮雙用。經云。一切財物汝悉知之。無智人前勿妄宣傳。有智人中可廣宣也。何者。三根並悟。五千之流。猶未信也。而諸大乘破立。得意者已悟。迷者執教未曉。}@
%{而能枯荣双用。经云。一切财物汝悉知之。无智人前勿妄宣传。有智人中可广宣也。何者。三根并悟。五千之流。犹未信也。而诸大乘破立。得意者已悟。迷者执教未晓。}%

@{龍樹後出作論。初明八不破執二邊邪迷。申佛中道正教。然論雖明八不。合而論之只是不生不滅二句。破斷常二邊。}@
%{龙树后出作论。初明八不破执二边邪迷。申佛中道正教。然论虽明八不。合而论之只是不生不灭二句。破断常二边。}%

@{何者不常即是不生。不斷即是不滅不一即不生。不異即不滅。不來即不生。不去即不滅也。是則不生即四枯之空。破二十五有計常樂我淨之生病。}@
%{何者不常即是不生。不断即是不灭不一即不生。不异即不灭。不来即不生。不去即不灭也。是则不生即四枯之空。破二十五有计常乐我净之生病。}%

@{不滅即四榮之假破二乘斷無之滅病。是以眾生因龍樹用不生不滅。破二邊病除方曉中道。始悟經中枯榮非枯非榮。三觀妙用開佛知見。識衣中之寶也。}@
%{不灭即四荣之假破二乘断无之灭病。是以众生因龙树用不生不灭。破二边病除方晓中道。始悟经中枯荣非枯非荣。三观妙用开佛知见。识衣中之宝也。}%

@{故論中辯三觀之名云。因緣所生法。我說即是空。亦名為假名。亦是中道義也。問若爾。因緣生法四句。若為會通不生不滅三觀耶。}@
%{故论中辩三观之名云。因缘所生法。我说是即是空。亦名为假名。亦是中道义也。问若尔。因缘生法四句。若为会通不生不灭三观耶。}%

@{答因緣所生者。即是二十五有有漏生滅之法。先出所破之境也。次云。我說即是空者。即是不生破因緣有漏生法明其不生。故是空也。}@
%{答因缘所生者。即是二十五有有漏生灭之法。先出所破之境也。次云。我说是即是空者。即是不生破因缘有漏生法明其不生。故是空也。}%

@{次云。亦名為假名者。即是不滅破灰斷滅無。故云亦名假名也。次云亦名中道義者。即是不生故不常。不滅故不斷。不常不斷非有非無故。亦名中道義也。}@
%{次云。亦名为假名者。即是不灭破灰断灭无。故云亦名假名也。次云亦名中道义者。即是不生故不常。不灭故不断。不常不断非有非无故。亦名中道义也。}%

@{所以論用不生不滅之空假破迷。申佛中道圓妙三觀。意在此也。論破外人云。若如汝所計則無三寶四諦。若如我所破則不失三寶四諦。三寶四諦即榮樹一鳥之用也。}@
%{所以论用不生不灭之空假破迷。申佛中道圆妙三观。意在此也。论破外人云。若如汝所计则无三宝四谛。若如我所破则不失三宝四谛。三宝四谛即荣树一鸟之用也。}%

@{論後兩品明小乘觀法。即是枯樹一鳥之用也。是則二鳥俱遊枯榮雙運。斯論之妙用。又論明二觀。即是論用中即是論體故稱中道論也。}@
%{论后两品明小乘观法。即是枯树一鸟之用也。是则二鸟俱游枯荣双运。斯论之妙用。又论明二观。即是论用中即是论体故称中道论也。}%

@{問今正應明此論四不可說。何乃釋中論破申之意耶。答彼論不生不滅等因緣所生法。四句破申即是今四不可說破執。申於佛教是同故。先釋彼次解今也。}@
%{问今正应明此论四不可说。何乃释中论破申之意耶。答彼论不生不灭等因缘所生法。四句破申即是今四不可说破执。申于佛教是同故。先释彼次解今也。}%

@{何者。經云。生生不可說。即彼因緣所生有漏之法也。經云。生不生不可說。即彼我說即是空也。經云。不生生不可說。即彼亦名為假名也。經云。不生不生不可說。即彼亦名中道義也。}@
%{何者。经云。生生不可说。即彼因缘所生有漏之法也。经云。生不生不可说。即彼我说是即是空也。经云。不生生不可说。即彼亦名为假名也。经云。不生不生不可说。即彼亦名中道义也。}%

@{是則名異而義同。申破一也。問既其同一彼已明之。此何繁更說答雖同而大異。何者。彼歷一切法廣破一切迷執。不專破心辯心。出一切佛法之知見。}@
%{是则名异而义同。申破一也。问既其同一彼已明之。此何繁更说答虽同而大异。何者。彼历一切法广破一切迷执。不专破心辩心。出一切佛法之知见。}%

@{所以學者多失宗本。今明心是萬法之本。故句句約心而破。顯其心中圓具一切佛法。令識家中伏藏衣中之寶。息其希求之勞。與彼論大異也。}@
%{所以学者多失宗本。今明心是万法之本。故句句约心而破。显其心中圆具一切佛法。令识家中伏藏衣中之宝。息其希求之劳。与彼论大异也。}%

@{今次答上問云。何用自他四句釋八不。以用申經者。今先釋不生一句。何者。但眾生一切迷惑莫不計。執三界二十五有而起四倒。}@
%{今次答上问云。何用自他四句释八不。以用申经者。今先释不生一句。何者。但众生一切迷惑莫不计。执三界二十五有而起四倒。}%

@{橫計神我生於三毒八萬四千諸煩惱惑。無明緣行乃至老死苦集流轉生死浩然。死已更生已生歸死。虛妄而受三途重苦。莫知休息。而龍樹菩薩愍斯群迷故。作論申經。}@
%{横计神我生于三毒八万四千诸烦恼惑。无明缘行乃至老死苦集流转生死浩然。死已更生已生归死。虚妄而受三途重苦。莫知休息。而龙树菩萨愍斯群迷故。作论申经。}%

@{示眾生諸法之本源。清淨無生無滅。令其反本還源故。說諸法不生等。但眾生執計已久。未能即悟無生之理。故外人救云。}@
%{示众生诸法之本源。清净无生无灭。令其反本还源故。说诸法不生等。但众生执计已久。未能即悟无生之理。故外人救云。}%

@{世間現見有一切萬物瓶衣柱地神我等。云何論主破云言無耶。論主言。何得信汝愚癡。牛羊眼所見即謂之為有。如病眼見空華。病眼何足為證耶。}@
%{世间现见有一切万物瓶衣柱地神我等。云何论主破云言无耶。论主言。何得信汝愚痴。牛羊眼所见即谓之为有。如病眼见空华。病眼何足为证耶。}%

@{論主為是等眾生不能得信悟故。約自他四句。一一檢破窮責。令其情窮理極。方悟無生之理。故云。以自他四句釋成八不也。}@
%{论主为是等众生不能得信悟故。约自他四句。一一检破穷责。令其情穷理极。方悟无生之理。故云。以自他四句释成八不也。}%

@{今略出自他四句。責破之相者。但一切眾生一計有心神之我。二計有一切萬物。今且破檢心神者。今問夫計心生不生四句為自生。}@
%{今略出自他四句。责破之相者。但一切众生一计有心神之我。二计有一切万物。今且破检心神者。今问夫计心生不生四句为自生。}%

@{為他生。為共生。為無因生耶。若謂一念心起不從外境。但從自心而生者。即自生也。即應常生何得對境。即生不對不生故。}@
%{为他生。为共生。为无因生耶。若谓一念心起不从外境。但从自心而生者。即自生也。即应常生何得对境。即生不对不生故。}%

@{經云。有緣思生無緣思不生。故知心不自生也。若謂從境而生者。即他生也。若是他生離於內心。而應得生。若離必不能生何謂他生耶。}@
%{经云。有缘思生无缘思不生。故知心不自生也。若谓从境而生者。即他生也。若是他生离于内心。而应得生。若离必不能生何谓他生耶。}%

@{若言由內有心外藉於境。內外和合共生。今問前責自生不得。即是內無有生。前責他生不得。即是外境無生。是二各無生。合共云何得生耶。}@
%{若言由内有心外藉于境。内外和合共生。今问前责自生不得。即是内无有生。前责他生不得。即是外境无生。是二各无生。合共云何得生耶。}%

@{如一沙無油合兩沙亦無也。若內外各有生合則兩生。又若必各自有生。何用共合而生耶。是則共生猶有三過也。}@
%{如一沙无油合两沙亦无也。若内外各有生合则两生。又若必各自有生。何用共合而生耶。是则共生犹有三过也。}%

@{若謂離心離境無因緣而生者有因緣責。生尚不可得。何況無因緣而得有生耶。故中論云。諸法不自生。亦不從他生。不共不無因。是故說無生。廣破如論也。}@
%{若谓离心离境无因缘而生者有因缘责。生尚不可得。何況无因缘而得有生耶。故中论云。诸法不自生。亦不从他生。不共不无因。是故说无生。广破如论也。}%

@{次破無情一切法求生不可得者。且寄穀子檢破。例餘一切法亦然也。何者。今問穀子為自生他生共生無因生耶。若言穀子自生者。}@
%{次破无情一切法求生不可得者。且寄谷子检破。例余一切法亦然也。何者。今问谷子为自生他生共生无因生耶。若言谷子自生者。}%

@{不應藉水土而生耶。今實不爾。故知穀子不自生。若謂從水土之他生者。離穀子之外而水土之應能生耶。今實不爾。故知他不能生也。}@
%{不应藉水土而生耶。今实不尔。故知谷子不自生。若谓从水土之他生者。离谷子之外而水土之应能生耶。今实不尔。故知他不能生也。}%

@{若謂內由有穀子外藉水土為因緣共生者。前已責自他各求生不可得。共云何生共生有三過如前說。若謂離穀子水土無因緣而生者。}@
%{若谓内由有谷子外藉水土为因缘共生者。前已责自他各求生不可得。共云何生共生有三过如前说。若谓离谷子水土无因缘而生者。}%

@{有因緣求生尚不可得。何況無因緣生耶。故云。諸法不自生等(云云)。今略舉大綱。得意者亦足以除疑也。若欲廣知可自往尋論也。}@
%{有因缘求生尚不可得。何況无因缘生耶。故云。诸法不自生等(云云)。今略举大纲。得意者亦足以除疑也。若欲广知可自往寻论也。}%

@{釋論云。一切諸法中但有名與色。若欲如實觀但當觀名色。然名即是心。攝得一切有情之法。色即外塵。攝得一切無情之法。}@
%{释论云。一切诸法中但有名与色。若欲如实观但当观名色。然名即是心。摄得一切有情之法。色即外尘。摄得一切无情之法。}%

@{是則今約色心二法自他。四句檢生不可得者。當知一切萬法皆無生也。眾生因此四句檢責求生不可得。始悟解一切法無生。即得反本還源。歸真本淨。}@
%{是则今约色心二法自他。四句检生不可得者。当知一切万法皆无生也。众生因此四句检责求生不可得。始悟解一切法无生。即得反本还源。归真本净。}%

@{方曉一切萬法皆是虛妄。無復執計。鈍者未悟。聞破諸法不生。即復謂之有滅。論主即復四句求檢於滅。何者。若謂法體自滅即是自滅。}@
%{方晓一切万法皆是虚妄。无复执计。钝者未悟。闻破诸法不生。即复谓之有灭。论主即复四句求检于灭。何者。若谓法体自灭即是自灭。}%

@{若謂法體為三相所滅。即是他滅。若謂法體三相合滅。即共滅。若謂離法體三相滅者。即無因滅。四句俱不可求檢不可得。始悟諸法本自不生今則無滅。}@
%{若谓法体为三相所灭。即是他灭。若谓法体三相合灭。即共灭。若谓离法体三相灭者。即无因灭。四句俱不可求检不可得。始悟诸法本自不生今则无灭。}%

@{知即色是空非色滅空。此是破二十五有之生滅。歸偏真自性之空。此未顯中道。今用不滅破自性空者。若云即色自性是空者。}@
%{知即色是空非色灭空。此是破二十五有之生灭。归偏真自性之空。此未显中道。今用不灭破自性空者。若云即色自性是空者。}%

@{即自滅。若謂滅色取空者。即他滅。若謂滅色自空和合。即共滅。若謂難自他即無因滅。是則四句檢自性空亦不可得也。}@
%{即自灭。若谓灭色取空者。即他灭。若谓灭色自空和合。即共灭。若谓难自他即无因灭。是则四句检自性空亦不可得也。}%

@{此即諸法不自滅。亦不從他滅。不共不無因。是故知無滅不常。不斷不一不異。不來不去。例四句撿皆不可得。故知不滅是則兩用也。}@
%{此即诸法不自灭。亦不从他灭。不共不无因。是故知无灭不常。不断不一不异。不来不去。例四句检皆不可得。故知不灭是则两用也。}%

@{然既以四句不滅。撿自性空不可得。即是非空而空名第一義。即是四枯四句不生。撿自性之有不可得。即是非有而有名法性之色。}@
%{然既以四句不灭。检自性空不可得。即是非空而空名第一义。即是四枯四句不生。检自性之有不可得。即是非有而有名法性之色。}%

@{經云。捨無常色獲得常色。即是四榮。以此自他四句求撿。生滅不常不斷。不一不異不來不去。眾生因悟。經中枯榮非枯非榮。}@
%{经云。舍无常色获得常色。即是四荣。以此自他四句求检。生灭不常不断。不一不异不来不去。众生因悟。经中枯荣非枯非荣。}%

@{三觀中道是名自他四句。釋論初八不用申佛經。其相如是也。次答上第三問。云何約自生一句。起三十六問者。}@
%{三观中道是名自他四句。释论初八不用申佛经。其相如是也。次答上第三问。云何约自生一句。起三十六问者。}%

@{經云。不內觀得是智慧。乃至非內外觀得是智慧。亦不離內外觀得是智慧。今亦爾。四句求生不可得。亦不離自他四句。論主又明不生則不有不滅。}@
%{经云。不内观得是智慧。乃至非内外观得是智慧。亦不离内外观得是智慧。今亦尔。四句求生不可得。亦不离自他四句。论主又明不生则不有不灭。}%

@{即不無不無故。得約自生一句起三十六問也。餘他生共生無因生亦然也。論云。問觀自生心。云何四不說。離戲論諍訟。心淨如虛空。}@
%{即不无不无故。得约自生一句起三十六问也。余他生共生无因生亦然也。论云。问观自生心。云何四不說。离戏论诤讼。心净如虚空。}%

@{此一偈去是第二正說分。有三十六偈。為三十六問。就正說分為十章。初一偈明教理圓妙不可說。二有兩偈。明迷理教起見思二惑。}@
%{此一偈去是第二正说分。有三十六偈。为三十六问。就正说分为十章。初一偈明教理圆妙不可说。二有两偈。明迷理教起见思二惑。}%

@{三有四偈明悟理有淺深。致有四教之別。四有一偈。明欲尋教下之理。應依四種三昧方軌而修。五有一偈。明妙理不可頓階。}@
%{三有四偈明悟理有浅深。致有四教之别。四有一偈。明欲寻教下之理。应依四种三昧方轨而修。五有一偈。明妙理不可顿阶。}%

@{應先修二十五方便。六有一偈。明心觀理實而諸境。雜發不同。七有一偈。明隨觀一境。用十法成乘。八有七偈。明十法觀成證諸地住。}@
%{应先修二十五方便。六有一偈。明心观理实而诸境。杂发不同。七有一偈。明随观一境。用十法成乘。八有七偈。明十法观成证诸地住。}%

@{具諸法門不同。九有十四偈。明化他起用法不同。十有四偈。總結自行化他法門。並在於一心。盡淨言語道斷也。偈云。四不可說者。}@
%{具诸法门不同。九有十四偈。明化他起用法不同。十有十四偈。总结自行化他法门。并在于一心。尽净言语道断也。偈云。四不可说者。}%

@{一生生不可說。二生不生不可說。三不生生不可說。四不生不生不可說。論釋云。生生故生。生故不生。云何可說。令例此語者。}@
%{一生生不可说。二生不生不可说。三不生生不可说。四不生不生不可说。论释云。生生故生。生故不生。云何可说。令例此语者。}%

@{生生故生。不生生故不生不生。云何單可說失其圓旨也。又生生即三藏教。生不生即通教。不生生即別教。不生不生即圓教。}@
%{生生故生。不生生故不生不生。云何单可说失其圆旨也。又生生即三藏教。生不生即通教。不生生即别教。不生不生即圆教。}%

@{是則不但三句即一句。一句即三句。不可說亦即三教即一教。一教即三教。云何可說。故論初云。四不可說次後辯其四教也。}@
%{是则不但三句即一句。一句即三句。不可说亦即三教即一教。一教即三教。云何可说。故论初云。四不可说次后辩其四教也。}%

@{又經釋云。生生是有漏之法。故云生生。即是中論因緣所生法也。生不生者。釋云。世諦死時名生不生。即中論我說即是空。}@
%{又经释云。生生是有漏之法。故云生生。即是中论因缘所生法也。生不生者。释云。世谛死时名生不生。即中论我说是即是空。}%

@{不生生者。釋云。初出胎名不生生。即中論亦名為假名。不生不生者。釋云。大般涅槃有不生不生。即中論亦名中道義也。}@
%{不生生者。释云。初出胎名不生生。即中论亦名为假名。不生不生者。释云。大般涅槃有不生不生。即中论亦名中道义也。}%

@{是則論中四句即是論中三觀。三觀即一觀。一觀即三觀。云何可單說。單說則惑者極乎題目而領。豈會玄旨耶。經云。止止不須說我法妙難思。}@
%{是则论中四句即是论中三观。三观即一观。一观即三观。云何可单说。单说则惑者极乎题目而领。岂会玄旨耶。经云。止止不须说我法妙难思。}%

@{即其義也。故初明四不可說。復明三觀理妙也。又經云。一切眾生亦一非一非一非非一。亦一者。一切眾生則一乘故。即佛法義也。}@
%{即其义也。故初明四不可说。复明三观理妙也。又经云。一切众生亦一非一非一非非一。亦一者。一切众生则一乘故。即佛法义也。}%

@{非一者如是數法記三乘故。即聲聞辟支佛菩薩三法數也。非非一者。如是數不定故。即六道法界。又言眾生者。即六道也。}@
%{非一者如是数法记三乘故。即声闻辟支佛菩萨三法数也。非非一者。如是数不定故。即六道法界。又言众生者。即六道也。}%

@{是則經明一念之心具十法界明矣。又經云。眾生身有毒草。復有妙藥王。毒草即六道界。藥王即四聖界。是六道即生生也。}@
%{是则经明一念之心具十法界明矣。又经云。众生身有毒草。复有妙药王。毒草即六道界。药王即四圣界。是六道即生生也。}%

@{二乘即生不生也。菩薩界即不生生。佛界即不生不生。結四句即一句在乎一心。九界即一界在乎一念。文義合會結。六道界即生死。}@
%{二乘即生不生也。菩萨界即不生生。佛界即不生不生。结四句即一句在乎一心。九界即一界在乎一念。文义合会结。六道界即生死。}%

@{四聖界即涅槃。涅槃即生死。生死即涅槃。九界即一界。一界即九界。即是不可思議境。云何可說。又六道生死即是罪四聖涅槃則是福。}@
%{四圣界即涅槃。涅槃即生死。生死即涅槃。九界即一界。一界即九界。即是不可思議境。云何可说。又六道生死即是罪四圣涅槃则是福。}%

@{是則識心中十界四不可說。不思議境者。即是識生死非涅槃之妙理。深達罪福之相也。法華云。深達罪福相。遍照於十方。微妙淨法身。具相三十二。}@
%{是则识心中十界四不可说。不思議境者。即是识生死非涅槃之妙理。深达罪福之相也。法华云。深达罪福相。遍照于十方。微妙净法身。具相三十二。}%

@{龍女悟斯圓理疾成佛道。常不輕圓信妙理故。得六根清淨。是則境智理妙不可說也。故初明不可說。後辯心具十界。明不思議境也。}@
%{龙女悟斯圆理疾成佛道。常不轻圆信妙理故。得六根清净。是则境智理妙不可说也。故初明不可说。后辩心具十界。明不思議境也。}%

@{結四句教十法界三觀諸教文字。論云。文字即解脫。解脫即妙理。妙理云何可說。故初明不可說。後結云。一切語言道斷畢竟無所得也。}@
%{结四句教十法界三观诸教文字。论云。文字即解脱。解脱即妙理。妙理云何可说。故初明不可说。后结云。一切语言道断毕竟无所得也。}%

@{然四不可說等法。並須約一念。一念心即是因緣所生即空即假即中。即空故是常寂。即假故是常照。即中故即非寂非照。}@
%{然四不可说等法。并须约一念。一念心即是因缘所生即空即假即中。即空故是常寂。即假故是常照。即中故即非寂非照。}%

@{因緣所生法亦得是空假雙照。結此四句即四不可說。如前辯者。則寂照四句類之可知。既即寂而照即照而寂。即寂照而非寂非照而雙寂照。}@
%{因缘所生法亦得是空假双照。结此四句即四不可说。如前辩者。则寂照四句类之可知。既即寂而照即照而寂。即寂照而非寂非照而双寂照。}%

@{一句即四句。是則理圓云何單可說。故云四不可說也。得其圓理者息諍訟。心淨如虛空事。如偈說也。問何不約餘法起三十六問耶。}@
%{一句即四句。是则理圆云何单可说。故云四不可说也。得其圆理者息诤讼。心净如虚空事。如偈说也。问何不约余法起三十六问耶。}%

@{答經云。三界無別法。唯是一心作又云。心如工畫師。能畫種種五陰。一切世間中。無不從心造。故知心是二河之本。萬物}@@{論曰。問觀自生心。云何圓教乘不破壞法界。住三德涅槃。此一偈明圓教。何者。經云。生死即涅槃煩惱即菩提者。三觀圓觀一念生死之心。即是中道涅槃。煩惱之心即是中道菩提。經云。菩薩未成佛。菩提為煩惱。菩薩成佛時。煩惱即菩提。故知迷心為煩惱生死。悟心即菩提涅槃。是則菩提煩惱更無二法。如寒結水為氷暖即融氷為水。名殊而體一也。亦何妨名異而體同。故經云。有身為種。無明有愛為種。貪癡為種。四顛倒為種等。乃至一切皆是佛種。是則煩惱惡法既是佛種。善無記法理應是也。斯則一切無非佛法。一色一香無非中道經云。不壞於身而隨一相。即是苦道。法身德也。不滅癡愛起於明脫。即煩惱道。般若德也。以五逆相即是解脫。即是業道解脫德也。是則經明不。壞生死三道。即是三德祕密大般涅槃。故云。一切眾生即大涅槃。不復更滅即其義也。然而三德即是三般若三法身三寶等。乃至一切八萬四千法門諸波羅密。萬德萬行一切佛法。皆在一念生死三道之內故。目此心為如來藏。故知道至近而易迷。理即事而難曉。必其苟領斯意。以圓道神統者。矚目對境何非妙道也。經云。治生產業皆與實相不相違背。四儀之間無非是道。舉足下足無非道場。是則金玉出於沙石。道出於無道。故經云。行於非道通達佛道。火生蓮華謂之希有。自非大行大根性人。何能遊神斯道者也。俱眾生理具情迷。故云貧女寶藏。無人知者。不覺內衣裏有無價寶珠。凡夫不知以此寶自富。故名貧女。二乘不能以此寶自饒。故名窮子。此之寶藏不妄授人。故云久默斯要不務速說。四十餘年未顯真實。今乃說之。良由法不可妄說。問昔何不說。今乃說之。答經云。眾生五濁障重故不得說也。問五濁何以障大。答眾生以五濁因緣。橫計生死。謂常樂我淨而起妄惑。墜墮三途。而今更說其身。是如來藏常樂我淨。增其倒惑何由得出生死者也。只今行空之人即是其事。何者。而其本多貪欲三毒。聞經婬欲即是道恚癡亦復然如是。三法中具無量佛法。其不達斯妙旨。扶其惑心更增起迷倒。豈可妄說。問今說身有如來常樂我淨。與眾生橫計常樂我淨。若為有異。答涅槃經云。橫計常樂等。是蟲食木偶得成字。是蟲不識是字非字。經將此釋以斥於彼。今可借彼以釋此也。然佛初寂滅道場成道。即欲以此大法擬之。眾生無機不受大化。故信解品中領解云。長者於師子床見子。便識即遣傍人急追將還。于時窮子稱怨大喚。我不相犯何為見捉。我若強說眾生則破法墮惡道故。云我寧不說法疾入於涅槃。此即全生如乳。尋念過去佛所行方便力。我今亦如是。方便度眾生即趣波羅柰。為五比丘說。說生滅之教斷四住惑。故云更遣二人追捉將來。二十年中除見思之糞。即是從凡入聖轉乳如酪。次說方等。帶三教方便說圓教調伏故。淨名用圓別兩教。折十大弟子。用圓彈偏行菩薩歷別之行。漸令調伏。何者。昔對其說大破法不信。令不得說。今既得二乘聖道。聞其說大即自傷敗種。故聲振大千。歎菩薩妙法難思。雖未得悟而不起謗。故云過是已後心相體信入出無難。然其所止猶在草庵。下劣之心亦未能捨也。此是轉酪為生酥。即是三藏之後。說方等教也。次說般若。帶通別兩方便說圓調伏。為諸菩薩說般若故。信解品云。長者知子漸已通泰。而命領知家業。故偈頌云。佛勅我等為諸菩薩。說波羅密而我無有希取一餐之意。此是轉生酥為熟酥。此方等後說般若教也。次般若後說法華圓教。經云。正直捨方便但說無上道。即是說今圓觀。觀一念之心即是中道如來寶藏。常樂我淨佛之知見。故云。為大事因緣故。出現於世。舍利弗問云。何名大事因緣。佛云。為令眾生開佛知見故。示悟入等亦復如是。故信解品中云。長者自知臨命終時。聚會親族。即云。我是其父汝是我子。一切財物皆悉付之。即般若之後說法華圓教也。故知前之三教並是為今圓教妙觀之方便。調伏令堪受今之妙觀。故知圓觀微而復妙。何得比前三教者乎。故經歎云。初發心時即坐道場。又云。初發心時已過於牟尼。譬如王子初生。即在百官之上。初發圓心即在三教之上。經格量第五十人功德。尚不可稱量。況最初隨喜人。即是今圓觀人也。以是義故。借五味之教。顯今圓教之觀相也。然圓觀之道體生死三道。即是三德涅槃。已如前釋。是即三道即法界。法界何所破壞。故偈云。問觀自生心云何是圓教不破壞法界住三德涅槃。斯之謂也。行法眾多而言其四。}@
%{论说：问观自生心，如何圆教乘不破坏法界，住三德涅槃？这一偈颂说明圆教。什么？经云：生死即涅槃烦恼即菩提者。三观圆观一念生死之心，即是中道涅槃。烦恼之心即是中道菩提。经云：菩萨未成佛，菩提为烦恼，菩萨成佛时，烦恼即菩提。所以知道迷心为烦恼生死，悟心即菩提涅槃。这就是菩提烦恼更无二法，就像寒结水为冰，暖即融冰为水，名称不同而本质相同。同样，名称不同而本质相同也没有什么妨碍。所以经云：有身为种，无明有爱为种，贪痴为种，四颠倒为种等等，乃至一切皆是佛种。这就是烦恼恶法既是佛种，善无记法理应也是。这样一来，一切无非佛法，一色一香无非中道，经云：不坏于身而随一相，即是苦道，法身德也。不灭痴爱起于明脱，即烦恼道，般若德也。以五逆相即是解脱，即是业道解脱德也。这就是经明不破坏生死三道，即是三德秘密大般涅槃。所以说：一切众生即大涅槃，不复更灭，即是其义也。然而三德即是三般若三法身三宝等等，乃至一切八万四千法门诸波罗密，万德万行一切佛法，皆在一念生死三道之内，所以目此心为如来藏。所以知道道至近而易迷，理即事而难晓。必须苟领会这个意思，以圆道神统者，瞩目对境何非妙道也。经云：治生产业皆与实相不相违背，四仪之间无非是道，举足下足无非道场。这就是金玉出於沙石，道出於无道。所以经云：行於非道通达佛道，火生莲花谓之希有，自非大行大根性人，何能游神斯道者也。俱众生理具情迷，所以说贫女宝藏，无人知者，不覺內衣裏有無價寶珠，凡夫不知以此宝自富，所以名贫女。二乘不能以此宝自饶，所以名穷子。此之宝藏不妄授人，所以说久默此要不务速说，四十餘年未显真实，今乃说之。良由法不可妄说。问昔何不說，今乃說之。答经云：众生五浊障重故不得说也。问五浊何以障大。答众生以五浊因缘，横计生死，谓常乐我净而起妄惑，坠堕三途。而今更说其身，是如来藏常乐我净，增其倒惑何由得出生死者也。只今行空之人即是其事。什么？而其本多贪欲三毒，闻经淫欲即是道恚痴亦复然如是。三法中具无量佛法，其不达斯妙旨，扶其惑心更增起迷倒，岂可妄说。问今说身有如来常乐我净，与众生横计常乐我净，若为有异。答涅槃经云：横计常乐等，是虫食木偶得成字，是虫不识是字非字。经将此释以斥於彼，今可借彼以释此也。然佛初寂灭道场成道，即欲以此大法拟之，众生无机不受大化。故信解品中领解云：长者於师子床见子，便识即遣傍人急追将还。于时穷子称怨大唤，我不相犯何为见捉。我若强说众生则破法堕恶道故，云我宁不說法疾入於涅槃。此即全生如乳。寻念过去佛所行方便力，我今亦如是。方便度众生即趣波罗柰，为五比丘说，说生灭之教断四住惑。故云更遣二人追捉将来。二十年中除见思之粪，即是從凡入聖轉乳如酪。次說方等，带三教方便說圓教調伏故。淨名用圓別兩教。折十大弟子。用圓彈偏行菩薩歷別之行。漸令調伏。什么？昔对其说大破法不信，令不得说。今既得二乘聖道，闻其说大即自伤败种。故声振大千，歎菩萨妙法难思。虽未得悟而不起謗。故云过是已後心相體信入出无难。然其所止猶在草庵，下劣之心亦未能捨也。此是轉酪為生酥。即是三藏之後，說方等教也。次說般若，带通别两方便說圓調伏，为诸菩萨說般若故。信解品云：长者知子漸已通泰，而命领知家业。故偈颂云：佛勅我等为诸菩萨，說波羅密而我無有希取一餐之意。此是轉生酥為熟酥。此方等後說般若教也。次般若後說法華圓教。经云：正直捨方便但說無上道。即是說今圓觀。观一念之心即是中道如来宝藏，常乐我净佛之知见。所以说：为大事因缘故，出现於世。舍利弗問云：何名大事因缘。佛云：为令众生开佛知见故，示悟入等亦復如是。故信解品中云：长者自知臨命終時，聚会亲族，即云：我是其父汝是我子，一切財物皆悉付之。即般若之後說法華圓教也。所以知道前之三教并是为今圆教妙观之方便，调伏令堪受今之妙观。所以知道圆观微而復妙，何得比前三教者乎。所以经歎云：初發心時即坐道場。又云：初發心時已過於牟尼。譬如王子初生，即在百官之上。初發圓心即在三教之上。经格量第五十人功德，尚不可稱量，況最初隨喜人，即是今圓觀人也。以是义故，借五味之教，顯今圓教之觀相也。然圆观之道体生死三道，即是三德涅槃，已如前释。是即三道即法界，法界何所破坏。所以偈云：问观自生心云何是圆教不破坏法界住三德涅槃，斯之谓也。行法众多而言其四。}%
