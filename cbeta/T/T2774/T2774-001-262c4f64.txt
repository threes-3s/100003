@{維摩經疏}@
%{维摩经疏}%

@{辯才已下嘆有中智。辯才者。言辭清當稱之為辯。秀覺過物目曰才也。無礙者。世人之才有窮有竭。菩薩辯才無有窮竭。遊戲神通者。或世人遊戲或山林池沼以適其志。明此大士五通化物於己心猶若遊戲也。}@
%{辩才以下赞叹有中智。辩才，就是说话清晰，恰当，称之为辩。秀觉超过万物，眼光敏锐，称之为才。无碍，就是世人的才华都有穷尽，而菩萨的辩才无有穷尽。游戏神通，就是世人或游戏，或游山玩水，以满足自己的志趣。说明这位大士五通化物，在他自己心中就像游戏一样。}%

@{又解。遊戲者。率爾即去不加心力。明菩薩在通不難義同遊戲。逮諸總持者。得陀羅尼總持。一者聞持。二者義持。聞持者。一逕於耳終不忘失。義持者。一領胸衿始終不喪。無所畏者。內德既豐故不懼外敵也。}@
%{又解，游戏，就是随意就去做，不费心力。说明菩萨在神通上不费力，意义如同游戏。逮诸总持，就是得到陀罗尼总持。一者闻持，二者义持。闻持，就是一直听在耳朵里，终生不忘。义持，就是领会到心里，始终不丢失。无所畏，就是内德丰厚，所以不惧怕外敌。}%

@{又解。菩薩修四無畏。一者得聞持陀羅尼。二者善別眾生根性。三者無有難而不通。四者善決眾疑。第四句降魔勞怨者。明其所除。上既備空有二行。自非除於四魔。何能備空有之行。故次明斷除四魔。煩惱魔者即為因累。陰魔死魔即是果累也。天魔起惡之緣。故宜除遣。}@
%{又解，菩萨修四无畏。一者得到闻持陀罗尼。二者善于辨别众生的根性。三者没有困难不能通达。四者善于解决众人的疑惑。第四句降魔劳怨，说明所要消除的对象。上面已经具备空有二行，如果不消除四魔，怎么能具备空有二行呢？所以接下来说明断除四魔。烦恼魔，就是因为累积而来的烦恼。阴魔死魔，就是果报的累积。天魔，就是引发恶缘的魔。所以应该消除遣弃。}%

@{第五句入深法門訖決定大乘。復明空有二行。何以而來。上既明除於四魔。若不觀達空境則無以除三魔。自非有智備足何能除於天魔。所以重明也。此理幽邃稱之為深。能軌曰法。通智為門。善契理宗故言入也。}@
%{第五句入深法门讫决定大乘，再次说明空有二行。为什么这么说呢？上面已经说明消除四魔。如果不观达空境，就无法消除三魔。如果不是智慧圆满，怎么能消除天魔呢？所以再次说明。这个道理幽深奥妙，称之为深。能够引导，叫做法。通达智慧，叫做门。能够很好地契合理宗，所以说入。}%

@{此語空境也。善於智度者。即是智體。正由智波羅蜜備故能入深法門。通達方便已下訖決定大乘。明於有行。通達方便者。善巧不著故稱方便。事中無擁稱之為通。能有所到故稱達也。}@
%{这句话指的就是空境。善于智慧度量，就是智慧的本体。正是因为智慧波罗蜜圆满，所以才能进入深法门。通达方便以下讫决定大乘，说明有行。通达方便，就是善巧不执着，所以称之为方便。事中无执着，称之为通。能够有所成就，称之为达。}%

@{大願成就者。菩薩仰要佛果願度眾生。明了眾生心之所趣者。善識眾生心趣善惡。又能分別諸根利鈍者。上中下品機悟萬差悉能了知。即是識病。久於佛道已下。此明識藥。從初性地訖于法雲能通至佛稱為佛道。}@
%{大愿成就，就是菩萨仰慕佛果，发愿度化众生。明了众生心之所趣，就是善于识别众生心之所向，是善是恶。又能分别诸根利钝，上中下品机悟万差，都能了知。这就是识病。久于佛道以下，这就是说明识药。从初性地讫于法云，能够通达佛道，称为佛道。}%

@{心已純寂者。寂之言善。明菩薩心栖此法久已善練也。決定大乘者。此語萬行連載為義。明於大乘之理決定明解。解理分明謂之決定。第六句諸有所作已下。明於三業。何故而來。明所以備於上德以三業為本。故次明諸有所作能善思量歎於口業。}@
%{心已纯寂，寂就是善，说明菩萨的心栖息于此法，久已善练。决定大乘，这句话就是万行串联起来的意义。说明对于大乘的道理，决定明解。解理分明，叫做决定。第六句诸有所作以下，说明三业。为什么这么说呢？说明之所以具备上述德行，是因为三业为本。所以接下来说明诸有所作，能够善于思量，赞叹口业。}%

@{論云思量論者難勝難壞。意地思量口業說法無事不契也。八地以上既備不思議智故。能不思而照。不議而應。何故言思量。欲明菩薩於己以下不待思量。若仰側佛地猶須思量。故言思量也。}@
%{论云思量论者难胜难坏。意地思量口业说法，无事不契合。八地以上，已经具备不可思议智，所以能够不思而照，不议而应。为什么说思量呢？想要说明菩萨于自己以下，不待思量。如果仰慕佛地，还需要思量。所以说思量。}%

@{又一解。菩薩口業善說稱機不差所感動與理冥義同思量而作。住佛威儀者。歎於身業。十地菩薩仰學如來象王視觀威儀舉動行坐住臥也。心大如海者。歎於意業。海者溟而難惻流潤無崖。明大士德量溟曠非下所惻潤流無崖故喻如海也。}@
%{又一解，菩萨口业善于说法，称机不差，所感动与理冥合，意义如同思量而作。住佛威仪，赞叹身业。十地菩萨仰慕如来，像大象一样，观其威仪，举止行为，行住坐卧。心大如海，赞叹意业。海，就是深不可测，难以估量，宽广无涯。说明大士的德量，深广无边，不是一般人所能比拟的，所以用海来比喻。}%

@{又一解。海者廣納眾流故稱為大。欲明菩薩之心一切萬行盡能行之。一切眾生盡欲度之。一切功德盡欲取之。故言心大如海也。第七句諸佛諮嗟訖世主所敬。總結上六句也。明既有如斯之德故。上為諸佛諮嗟歎美。下為人天之所欽敬也。}@
%{又一解，海，就是广纳众流，所以称为大。想要说明菩萨的心，一切万行都能做到，一切众生都想要度化，一切功德都想要获得。所以说心大如海。第七句诸佛咨询嗟讫世主所敬，总结上面六句。说明既然有如此德行，所以上面诸佛都赞叹称美，下面人天都敬仰。}%

@{欲度人故居毘耶離已下。歎外化德中第二段歎化物之德。就中復有二段。第一從欲度人故訖入諸酒肆能立其志。明在毘耶施化。第二從若在長者以下訖饒益眾生。明天上人中隱顯行化也。}@
%{欲度人故居毘耶離以下，赞叹外化德中第二段，赞叹化物的德行。其中又有两段。第一段从欲度人故讫入诸酒肆能立其志，说明在毘耶施化。第二段从若在长者以下讫饶益众生，说明天上人间，隐显行化。}%

@{就初段中有四幡明義。一一幡皆有六句。第一幡從資財無量已下訖攝諸無智。明以六度攝六蔽為次第也。第二幡雖為白衣訖而以禪悅為味。明家內所須為次第也。}@
%{就第一段中有四幡明义。每一幡都有六句。第一幡从资财无量以下讫摄诸无智，说明以六度摄六蔽为次第。第二幡虽为白衣讫而以禅悦为味，说明家内所须为次第。}%

@{第三幡若至博弈戲處以下訖雖獲俗利不以喜悅。明遇緣住化不指當處所。第四幡從遊諸四衢已下訖能立其志。明指當處所也。資財無量攝諸貧民者。初幡第一句。貧民貧苦所逼受道莫由。是以大士多畜財物先濟貧苦救其交急。然後以法語之。}@
%{第三幡若至博弈戏处以下讫虽获俗利不以喜悦，说明遇缘住化，不指当处所。第四幡从游诸四衢以下讫能立其志，说明指当处所。资财无量摄诸贫民者，初幡第一句。贫民贫苦所逼，受道莫由。是以大士多畜财物，先济贫苦，救其交急，然后以法语之。}%

@{第二句攝諸毀禁。眾生自非尸行成就無由可攝。是以大士先奉禁戒教令懺悔除罪。餘四度類可知也。雖為白衣以下。第二幡家內次第也。第一句雖為白衣奉持沙門清淨律行者。夫為俗人多求沙門之禮。而淨名外為俗人而內懷道風。故能奉持沙門禁戒也。}@
%{第二句摄诸毁禁。众生自非尸行成就，无由可摄。是以大士先奉禁戒，教令忏悔除罪。其余四度类可知。虽为白衣以下，第二幡家内次第。第一句虽为白衣，奉持沙门清净律行者。夫为俗人，多求沙门之礼。而净名外为俗人，而内怀道风，所以能够奉持沙门禁戒。}%

@{第二句雖處居家不著三界者。既為俗人。理須屋宇宅舍。世人於居家多生愛戀。於三界猶尚不生于著。況於居家而當愛戀也。第三句示有妻子常修梵行者。既在家白衣。理有妻息。世人妻子多污染淨行。淨名示有妻子常以淨行自居。}@
%{第二句虽处居家不著三界者。既为俗人，理须屋宇宅舍。世人于居家多生爱恋。于三界犹尚不生于着，况于居家而当爱恋也。第三句示有妻子常修梵行者。既在家白衣，理有妻息。世人妻子多污染净行，净名示有妻子，常以净行自居。}%

@{第四句現有眷屬常樂遠離者。妻兒之外悉是婢妾僮僕謂之眷屬。世人於眷屬多起染悋。而淨名示現有之常樂遠離情無所悋。第五句雖服寶飾而以相好嚴身者。俗人既有妻子眷屬。應須服章衣被。雖有服章冠𣈳示同寶飾。常以三十二相八十種好以嚴其容。}@
%{第四句现有眷属常乐远离者。妻儿之外，悉是婢妾僮僕，谓之眷属。世人于眷属多起染悋。而净名示现有之，常乐远离，情无所悋。第五句虽服宝饰而以相好严身者。俗人既有妻子眷属，应须服章衣被。虽有服章冠𣈳示同宝饰，常以三十二相八十种好以严其容。}%

@{第六句雖復飲食而禪悅為味者。上明藉衣嚴形。復須食以養命雖復飡百味餚饍。而以法喜禪悅食更無餘食想。若至博弈戲輒以度人以下。第三幡六句。第一句若至博弈戲處輒以度人者。博者六博。奕者碁也。此非方雅人道之處故云輒也。}@
%{第六句虽复饮食而禅悦为味者。上明藉衣严形，复须食以养命，虽复飡百味餚饍，而以法喜禅悦食，更无余食想。若至博弈戏輒以度人以下。第三幡六句。第一句若至博弈戏处輒以度人者。博者六博，奕者碁也。此非方雅人道之处，故云輒也。}%

@{第二句受諸異道不毀正信者。異道者邪見之流。雖復示同邪道。而稟正信未嘗有毀。第三句雖明世典常樂佛法者。雖外關練五經史藉。而內以十二部經為栖神之宅。第四句一切見敬為供養中最者。處處利物見者敬仰。能生人善故有福之最也。}@
%{第二句受诸异道不毁正信者。异道者邪见之流。虽复示同邪道，而稟正信，未尝有毁。第三句虽明世典，常乐佛法者。虽外关练五经史藉，而内以十二部经为栖神之宅。第四句一切见敬，为供养中最者。处处利物，见者敬仰，能生人善，故有福之最也。}%

@{第五句執持正法攝諸長幼者。外國別立有德者為斷事人以息唧訟。若心有阿黨則情有所偏。而淨名以正法自居長幼歸從也。第六句一切治生諧偶雖獲俗利不以喜悅者。欲明大士雖復示求商利而不喜悅者。不貴難得之貨。無物而非寶。豈為貪財。同於俗利。何喜悅之有也。}@
%{第五句执持正法摄诸长幼者。外國别立有德者为断事人，以息唧讼。若心有阿党，则情有所偏。而净名以正法自居，长幼归从。第六句一切治生谐偶虽获俗利不以喜悦者。欲明大士虽复示求商利而不喜悦者。不贵难得之货，无物而非宝，岂为贪财，同于俗利，何喜悦之有也。}%

@{稱意曰諧。獲利為隅。遊諸四衢以下。第四幡明行化指當處所為語。就中有六句。第一句遊以四衢六句皆安入。亦應言入諸四衢。但遊之與入義不相背。又解。從家向路於遊義是便也。四衢者。路四是云衢也。}@
%{称意曰谐，获利为隅。游诸四衢以下，第四幡明行化指当处所为语。其中有六句。第一句游以四衢六句皆安入，亦应言入诸四衢。但游之与入义不相背。又解，从家向路，于游义是便也。四衢者，路四是云衢也。}%

@{第二句入治正法救護一切者。相傳解。五百長者迭知同事次淨名入治則慈愍萬民救者。苦已至須救解。苦未至與其援護。故言救護一切也。第三句入講論處導以大乘者。天竺多諸異學。各言己道為勝。其國別立論堂以辯優劣。擊鼓眾集詣堂求論。勝者為師。負者為弟子。淨名于時亦昇此堂摧伏外道。然後導以大乘。}@
%{第二句入治正法救护一切者。相传解，五百长者迭知同事，次净名入治则慈愍万民救者。苦已至须救解，苦未至与其援护，故言救护一切也。第三句入讲论处导以大乘者。天竺多诸异学，各言己道为胜。其国别立论堂，以辩优劣，击鼓众集诣堂求论，胜者为师，负者为弟子。净名于时亦昇此堂，摧伏外道，然后导以大乘。}%

@{第四句入諸學堂誘開童蒙者。始學之流稚幼曰童。情識猶昧曰蒙。淨名于時入此學堂。將誘開發令悟也。第五句入諸婬舍示欲之過者。先以欲鉤牽却以法語之。婬欲生死之本。亡國破家損敗忠良亡身殞命皆由於此。故示過令離也。}@
%{第四句入诸学堂诱开童蒙者。始学之流稚幼曰童，情识犹昧曰蒙。净名于时入此学堂，将诱开发令悟也。第五句入诸婬舍示欲之过者。先以欲钩牵，却以法语之。婬欲生死之本，亡国破家，损败忠良，亡身殒命，皆由于此，故示过令离也。}%

@{第六句入諸酒肆能立其志者。酒有三十六失。開諸罪門能使神昏形濁多有所廢。酒之說過欲亦立志。互舉一邊。又解。欲過多故偏彰其過。若在長者已下。是歎外化德中第二段明天上人中隱顯施化。所以每度其專在上化下如風之靡草無事不從。}@
%{第六句入诸酒肆能立其志者。酒有三十六失，开诸罪门，能使神昏形浊，多有所废。酒之说过，欲亦立志，互举一边。又解，欲过多故偏彰其过。若在长者已下，是赞叹外化德中第二段，明天上人间隐显施化。所以每度其专在上化下，如风之靡草，无事不从。}%

@{長者國邑有德能掩鄉望謂之長者。為說勝法。長者多以俗法訓世。故說出世之勝法。為說佛法中勝事。居士斷貪者。天竺之人積財一億謂為居士。若不貪悋在懷何能財帛巨億。故須斷貪著令其散財為福。}@
%{长者国邑有德，能掩乡望，谓之长者。为说胜法。长者多以俗法训世，故说出世之胜法，为说佛法中胜事。居士断贪者，天竺之人积财一亿，谓为居士。若不贪悋在怀，何能财帛巨亿？故须断贪著，令其散财为福。}%

@{剎利教以忍辱者。剎利秦言田主。劫初食地肥人情浮薄。復有自然粳糧人情轉薄。立封疆生悋護之心。別立有德割平處中相承為王。領之首謂剎利種。其人自恃豪桀多起暴害。故令斷瞋。}@
%{剎利教以忍辱者。剎利秦言田主，劫初食地肥人情浮薄，复有自然粳糧人情转薄，立封疆生悋护之心，别立有德割平处中相承为王，领之首谓剎利种，其人自恃豪桀，多起暴害，故令断瞋。}%

@{婆羅門者。秦言外意亦云淨行。世世相承多學道術。恃己所得情慢於物。故除我慢。大臣教以正法者。現為輔相秉執國事不得枉濫於物。故教以正法。王子示以忠孝者。王位既高喜起篡逆。為臣須忠。為子須孝。王子有兩兼之羲故示忠孝也。}@
%{婆罗门者，秦言外意亦云净行，世世相承多学道术，恃己所得情慢于物，故除我慢。大臣教以正法者，现为辅相秉执国事不得枉滥于物，故教以正法。王子示以忠孝者，王位既高，喜起篡逆，为臣须忠，为子须孝，王子有两者兼之羲，故示忠孝也。}%

@{內官化正宮女者。女人多以耶態為事。化令修正直之行。庶民令興福力者。殖因微淺不勉斯濫。故令興福力也。梵天誨以勝慧者。梵王居禪多喜著定。故誨以勝慧莫令偏著。}@
%{内官化正宫女者，女人多以耶态为事，化令修正直之行。庶民令兴福力者，殖因微浅不勉斯滥，故令兴福力也。梵天诲以胜慧者，梵王居禅多喜著定，故诲以胜慧莫令偏著。}%

@{帝釋示現無常者。五欲自恣不慮無常。故說無常。又解。示現無常相令悟無常。若在護世護眾生者。四天王典領鬼神不令侵人。若處其□勅諸鬼神擁護為事。護諸眾生也。}@
%{帝释示现无常者，五欲自恣不虑无常，故说无常。又解，示现无常相令悟无常。若在护世护众生者，四天王典领鬼神不令侵人，若处其□勅诸鬼神拥护为事，护诸众生也。}%

@{如是維摩詰以垂迹萬差處處示現為無量方便慈蔭六道。為饒益眾生結也。}@
%{如是维摩诘以垂迹万差，处处示现为无量方便，慈荫六道，为饶益众生结也。}%
