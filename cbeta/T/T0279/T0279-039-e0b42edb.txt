@{大方廣佛華嚴經卷第三十九}@
%{大方广佛华严经卷第三十九}%

@{于闐國三藏實叉難陀奉制譯}@
%{于阗国三藏实叉难陀奉制译}%

@{十地品第二十六之六}@
%{十地品第二十六之六}%

@{第十地}@
%{第十地}%

@{淨居天眾那由他，聞此地中諸勝行，}@
%{净居天众那由他，听到此地中诸胜行，}%

@{空中踊躍心歡喜，悉共虔誠供養佛。}@
%{空中踊跃心欢喜，都一起虔诚供养佛。}%

@{不可思議菩薩眾，亦在空中大歡喜，}@
%{不可思议菩萨众，也在空中大欢喜，}%

@{俱然最上悅意香，普熏眾會令清淨。}@
%{俱然最上悦意香，普熏众会令清净。}%

@{自在天王與天眾，無量億數在虛空，}@
%{自在天王与天众，无量亿数在虚空，}%

@{普散天衣供養佛，百千萬種繽紛下。}@
%{普散天衣供养佛，百千万种缤纷下。}%

@{天諸采女無有量，靡不歡欣供養佛，}@
%{天诸采女无有量，没有不欢欣供养佛，}%

@{各奏種種妙樂音，悉以此言而讚歎：}@
%{各奏种种妙乐音，都以此言而赞叹：}%

@{佛身安坐一國土，一切世界悉現身，}@
%{佛身安坐一国土，一切世界悉现身，}%

@{身相端嚴無量億，法界廣大悉充滿。}@
%{身相端严无量亿，法界广大悉充满。}%

@{於一毛孔放光明，普滅世間煩惱暗，}@
%{于一毛孔放光明，普灭世间烦恼暗，}%

@{國土微塵可知數，此光明數不可測。}@
%{国土微尘可知数，此光明数不可测。}%

@{或見如來具眾相，轉於無上正法輪，}@
%{或见如来具众相，转于无上正法轮，}%

@{或見遊行諸佛剎，或見寂然安不動。}@
%{或见游行诸佛刹，或见寂然安不动。}%

@{或現住於兜率宮，或現下生入母胎，}@
%{或现住于兜率宫，或现下生入母胎，}%

@{或示住胎或出胎，悉令無量國中見。}@
%{或示住胎或出胎，悉令无量国中见。}%

@{或現出家修世道，或現道場成正覺，}@
%{或现出家修世道，或现道场成正觉，}%

@{或現說法或涅槃，普使十方無不覩。}@
%{或现说法或涅槃，普使十方无不睹。}%

@{譬如幻師知幻術，在於大眾多所作；}@
%{譬如幻师知幻术，在于大众多所作；}%

@{如來智慧亦復然，於世間中普現身。}@
%{如来智慧亦复然，于世间中普现身。}%

@{佛住甚深真法性，寂滅無相同虛空，}@
%{佛住甚深真法性，寂灭无相同虚空，}%

@{而於第一實義中，示現種種所行事。}@
%{而于第一实义中，示现种种所行事。}%

@{所作利益眾生事，皆依法性而得有，}@
%{所作利益众生事，皆依法性而得有，}%

@{相與無相無差別，入於究竟皆無相。}@
%{相与无相无差别，入于究竟皆无相。}%

@{若有欲得如來智，應離一切妄分別，}@
%{若有欲得如来智，应离一切妄分别，}%

@{有無通達皆平等，疾作人天大導師。}@
%{有无通达皆平等，疾作人天大导师。}%

@{無量無邊天女眾，種種言音稱讚已，}@
%{无量无边天女众，种种言音称赞已，}%

@{身心寂靜共安樂，瞻仰如來默然住。}@
%{身心寂静共安乐，瞻仰如来默然住。}%

@{即時菩薩解脫月，知諸眾會咸寂靜，}@
%{即时菩萨解脱月，知诸众会咸寂静，}%

@{向金剛藏而請言：大無畏者真佛子！}@
%{向金刚藏而请言：大无畏者真佛子！}%

@{從第九地入十地，所有功德諸行相，}@
%{从第九地入十地，所有功德诸行相，}%

@{及以神通變化事，願聰慧者為宣說！}@
%{及以神通变化事，愿聪慧者为宣说！}%

@{爾時，金剛藏菩薩摩訶薩告解脫月菩薩言：}@
%{尔时，金刚藏菩萨摩诃萨告解脱月菩萨言：}%

@{佛子！菩薩摩訶薩從初地乃至第九地，以如是無量智慧觀察覺了已，善思惟修習，善滿足白法，集無邊助道法，增長大福德智慧，廣行大悲，知世界差別，入眾生界稠林，入如來所行處，隨順如來寂滅行，常觀察如來力、無所畏、不共佛法，名為：得一切種、一切智智受職位。}@
%{佛子！菩萨摩诃萨从初地乃至第九地，以如是无量智慧观察觉了已，善思惟修习，善满足白法，集无边助道法，增长大福德智慧，广行大悲，知世界差别，入众生界稠林，入如来所行处，随顺如来寂灭行，常观察如来力、无所畏、不共佛法，名为：得一切种、一切智智受职位。}%

@{佛子！菩薩摩訶薩以如是智慧入受職地已，即得菩薩離垢三昧、入法界差別三昧、莊嚴道場三昧、一切種華光三昧、海藏三昧、海印三昧、虛空界廣大三昧、觀一切法自性三昧、知一切眾生心行三昧、一切佛皆現前三昧，如是等百萬阿僧祇三昧皆現在前。菩薩於此一切三昧，若入若起，皆得善巧，亦善了知一切三昧所作差別。其最後三昧，名：受一切智勝職位。此三昧現在前時，有大寶蓮華忽然出生。其華廣大，量等百萬三千大千世界，以眾妙寶間錯莊嚴，超過一切世間境界；出世善根之所生起，知諸法如幻性眾行所成，恒放光明普照法界，非諸天處之所能有；毘瑠璃摩尼寶為莖，栴檀王為臺，碼碯為鬚，閻浮檀金為葉，其華常有無量光明，眾寶為藏，寶網彌覆，十三千大千世界微塵數蓮華以為眷屬。爾時，菩薩坐此華座，身相大小正相稱可；無量菩薩以為眷屬，各坐其餘蓮華之上，周匝圍遶，一一各得百萬三昧，向大菩薩一心瞻仰。}@
%{佛子！菩萨摩诃萨以如是智慧入受职地已，即得菩萨离垢三昧、入法界差别三昧、庄严道场三昧、一切种华光三昧、海藏三昧、海印三昧、虚空界广大三昧、观一切法自性三昧、知一切众生心行三昧、一切佛皆现前三昧，如是等百萬阿僧祇三昧皆现在前。菩萨于此一切三昧，若入若起，皆得善巧，亦善了知一切三昧所作差别。其最后三昧，名：受一切智胜职位。此三昧现在前时，有大宝莲华忽然出生。其华广大，量等百萬三千大千世界，以众妙宝间错庄严，超过一切世间境界；出世善根之所生起，知诸法如幻性众行所成，恒放光明普照法界，非诸天处之所能有；毘瑠璃摩尼宝为茎，栴檀王为台，码碯为须，阎浮檀金为叶，其华常有無量光明，众宝为藏，宝网弥覆，十三千大千世界微尘数莲华以为眷属。尔时，菩萨坐此华座，身相大小正相称可；无量菩萨以为眷属，各坐其余莲华之上，周匝围遶，一一各得百萬三昧，向大菩萨一心瞻仰。}%

@{佛子！此大菩薩并其眷屬坐華座時，所有光明及以言音普皆充滿十方法界，一切世界咸悉震動，惡趣休息，國土嚴淨，同行菩薩靡不來集，人天音樂同時發聲，所有眾生悉得安樂，以不思議供養之具供一切佛，諸佛眾會悉皆顯現。}@
%{佛子！此大菩萨并其眷属坐华座时，所有光明及以言音普皆充满十方法界，一切世界咸悉震动，恶趣休息，国土严净，同行菩萨靡不来集，人天音乐同时发声，所有众生悉得安乐，以不可思议供养之具供一切佛，诸佛众会悉皆显现。}%
@{佛子！此菩薩坐彼大蓮華座時，於兩足下放百萬阿僧祇光明，普照十方諸大地獄，滅眾生苦；於兩膝輪放百萬阿僧祇光明，普照十方諸畜生趣，滅眾生苦；於𪗇輪中放百萬阿僧祇光明，普照十方閻羅王界，滅眾生苦；從左右脇放百萬阿僧祇光明，普照十方一切人趣，滅眾生苦；從兩手中放百萬阿僧祇光明，普照十方一切諸天及阿脩羅所有宮殿；從兩肩上放百萬阿僧祇光明，普照十方一切聲聞；從其項背放百萬阿僧祇光明，普照十方辟支佛身；從其面門放百萬阿僧祇光明，普照十方初始發心乃至九地諸菩薩身；從兩眉間放百萬阿僧祇光明，普照十方受職菩薩，令魔宮殿悉皆不現；從其頂上放百萬阿僧祇三千大千世界微塵數光明，普照十方一切世界諸佛如來道場眾會，右遶十匝，住虛空中，成光明網，名：熾然光明，發起種種諸供養事供養於佛，餘諸菩薩從初發心乃至九地所有供養而比於此，百分不及一，乃至算數譬諭所不能及。其光明網普於十方一一如來眾會之前，雨眾妙香、華鬘、衣服、幢幡、寶蓋、諸摩尼等莊嚴之具以為供養，皆從出世善根所生，超過一切世間境界。若有眾生見知此者，皆於阿耨多羅三藐三菩提得不退轉。}@
%{佛子，这位菩萨坐在巨大的莲花宝座上时，从他的双脚下方发出百万阿僧祇光明，普照十方所有大地狱，消灭众生的苦难；从他的双膝轮发出百万阿僧祇光明，普照十方所有畜生道，消灭众生的苦难；从他的足踝轮发出百万阿僧祇光明，普照十方所有阎罗王界，消灭众生的苦难；从他的左右两肋发出百万阿僧祇光明，普照十方所有的人道，消灭众生的苦难；从他的双手中发出百万阿僧祇光明，普照十方所有诸天及阿修罗的宫殿；从他的双肩上发出百万阿僧祇光明，普照十方所有声闻；从他的项背发出百万阿僧祇光明，普照十方所有辟支佛；从他的面门发出百万阿僧祇光明，普照十方所有从初发心乃至九地菩萨；从他的两眉间发出百万阿僧祇光明，普照十方所有受职菩萨，令魔宫殿全部消失不见；从他的头顶发出百万阿僧祇，三千大千世界微尘数光明，普照十方所有世界所有诸佛如来道场所有会众，绕着佛陀右转十圈，住立在虚空之中，形成光明网，名为：炽然光明，发起各种供养事供养佛陀，其他菩萨从初发心乃至九地所有供养与之相比，百分之一都不到，甚至用算术比喻都无法形容。这光明网普照十方所有如来会众之前，降下各种妙香、华鬘、衣服、幢幡、宝盖、摩尼等庄严之物作为供养，这些供养都是从出世善根中生起，超越世间一切境界。如果有众生看见并知道这些，他们都会在阿耨多罗三藐三菩提上获得不退转。}%

@{佛子！此大光明作於如是供養事畢，復遶十方一切世界一一諸佛道場眾會，經十匝已，從諸如來足下而入。爾時，諸佛及諸菩薩，知某世界中，某菩薩摩訶薩能行如是廣大之行到受職位。佛子！是時，十方無量無邊乃至九地諸菩薩眾皆來圍遶，恭敬供養，一心觀察。正觀察時，其諸菩薩即各獲得十千三昧。當爾之時，十方所有受職菩薩，皆於金剛莊嚴臆德相中出大光明，名：能壞魔怨，百萬阿僧祇光明以為眷屬，普照十方，現於無量神通變化；作是事已，而來入此菩薩摩訶薩金剛莊嚴臆德相中；其光入已，令此菩薩所有智慧、勢力增長過百千倍。}@
%{佛子，当这光明网完成供养之后，又绕着十方所有世界所有佛陀道场所有会众，转了十圈，从所有佛陀的脚下进入。这时，所有佛陀及菩萨，都知道在某一个世界中，某位菩萨摩诃萨能够行持如此广大的行，达到了受职位。佛子，这时，十方所有无量无边乃至九地菩萨都来围绕，恭敬地供养，一心观察。正在观察的时候，这些菩萨就各自获得了十千三昧。就在这时，十方所有受职菩萨，都从金剛莊嚴臆德相中发出大光明，名为：能坏魔怨，百万阿僧祇光明作为眷属，普照十方，展现出无量的神通变化；做完这些之后，就进入这位菩萨摩诃萨的金剛莊嚴臆德相中；光明进入之后，就令这位菩萨的所有智慧、力量增长超过百千倍。}%

@{爾時，十方一切諸佛從眉間出清淨光明，名：增益一切智神通，無數光明以為眷屬，普照十方一切世界，右遶十匝，示現如來廣大自在，開悟無量百千億那由他諸菩薩眾，周遍震動一切佛剎，滅除一切諸惡道苦，隱蔽一切諸魔宮殿，示一切佛得菩提處道場眾會莊嚴威德；如是普照盡虛空遍法界一切世界已，而來至此菩薩會上周匝右遶，示現種種莊嚴之事；現是事已，從大菩薩頂上而入，其眷屬光明亦各入彼諸菩薩頂。當爾之時，此菩薩得先所未得百萬三昧，名為：已得受職之位，入佛境界，具足十力，墮在佛數。佛子！如轉輪聖王所生太子，母是正后，身相具足。其轉輪王令此太子坐白象寶妙金之座，張大網幔，建大幢幡，然香散花，奏諸音樂，取四大海水置金瓶內，王執此瓶灌太子頂，是時即名：受王職位，墮在灌頂剎利王數，即能具足行十善道，亦得名為：轉輪聖王。菩薩受職亦復如是，諸佛智水灌其頂故，名為：受職；具足如來十種力故，墮在佛數。佛子！是名：菩薩受大智職。菩薩以此大智職故，能行無量百千萬億那由他難行之行，增長無量智慧功德，名為：安住法雲地。}@
%{这时，十方所有佛陀从眉间发出清净光明，名为：增益一切智神通，无数光明作为眷属，普照十方所有世界，绕着佛陀右转十圈，展现出如来广大的自在，开悟无量百千亿那由他菩萨，周遍震动所有佛国，消灭所有恶道苦难，隐蔽所有魔宫殿，展现所有佛陀证得菩提处道场会众庄严威德；这样普照遍虚空遍法界所有世界之后，就来到这位菩萨会众上，周匝右绕，展现各种庄严之事；展现完这些之后，就从这位大菩萨头顶进入，其眷属光明也各自进入那些菩萨头顶。就在这时，这位菩萨获得了以前没有获得的百万三昧，名为：已得受职之位，进入佛陀境界，具足十力，堕入佛陀数。佛子，就像转轮圣王所生的太子，母亲是正后，相貌具足。转轮圣王让这位太子坐在白象宝妙金的宝座上，张开巨大的网幔，竖起巨大的幢幡，燃香散花，奏响各种音乐，取四大海水放在金瓶中，国王拿着这个金瓶灌太子头顶，这时就叫做：受王职位，堕入灌顶刹利王数，就能具足行十善道，也叫做：转轮圣王。菩萨受职也是如此，所有佛陀的智慧之水灌其头顶，所以叫做：受职；具足如来十种力量，所以堕入佛陀数。佛子，这叫做：菩萨受大智职。菩萨凭借这个大智职，能够行持无量百千万亿那由他难行之行，增长无量智慧功德，叫做：安住法云地。}%

@{佛子！菩薩摩訶薩住此法雲地，如實知欲界集、色界集、無色界集、世界集、法界集、有為界集、無為界集、眾生界集、識界集、虛空界集、涅槃界集。此菩薩如實知諸見煩惱行集，知世界成壞集，知聲聞行集、辟支佛行集、菩薩行集、如來力無所畏色身法身集、一切種一切智智集、示得菩提轉法輪集、入一切法分別決定智集。舉要言之，以一切智，知一切集。佛子！此菩薩摩訶薩以如是上上覺慧，如實知眾生業化、煩惱化、諸見化、世界化、法界化、聲聞化、辟支佛化、菩薩化、如來化、一切分別無分別化，如是等皆如實知。又如實知佛持、法持、僧持、業持、煩惱持、時持、願持、供養持、行持、劫持、智持，如是等皆如實知。又如實知諸佛如來入微細智，所謂：修行微細智、命終微細智、受生微細智、出家微細智、現神通微細智、成正覺微細智、轉法輪微細智、住壽命微細智、般涅槃微細智、教法住微細智，如是等皆如實知。又入如來祕密處，所謂：身祕密、語祕密、心祕密、時非時思量祕密、授菩薩記祕密、攝眾生祕密、種種乘祕密、一切眾生根行差別祕密、業所作祕密、得菩提行祕密，如是等皆如實知。又知諸佛所有入劫智，所謂：一劫入阿僧祇劫、阿僧祇劫入一劫、有數劫入無數劫、無數劫入有數劫、一念入劫、劫入一念、劫入非劫、非劫入劫、有佛劫入無佛劫、無佛劫入有佛劫、過去未來劫入現在劫、現在劫入過去未來劫、過去劫入未來劫、未來劫入過去劫、長劫入短劫、短劫入長劫，如是等皆如實知。又知如來諸所入智，所謂：入毛道智、入微塵智、入國土身正覺智、入眾生身正覺智、入眾生心正覺智、入眾生行正覺智、入隨順一切處正覺智、入示現遍行智、入示現順行智、入示現逆行智、入示現思議不思議世間了知不了知行智、入示現聲聞智辟支佛智菩薩行如來行智。佛子！一切諸佛所有智慧廣大無量，此地菩薩皆能得入。}@
%{佛子，菩萨摩诃萨住在这个法云地，如实知道欲界集、色界集、无色界集、世界集、法界集、有为界集、无为界集、众生界集、识界集、虚空界集、涅槃界集。这位菩萨如实知道所有见烦恼行集，知道世界成坏集，知道声闻行集、辟支佛行集、菩萨行集、如来力无所畏色身法身集、一切种一切智智集、示得菩提转法轮集、入一切法分别决定智集。概括地说，以一切智，知道一切集。佛子，这位菩萨摩诃萨以这种上上觉慧，如实知道众生业化、烦恼化、诸见化、世界化、法界化、声闻化、辟支佛化、菩萨化、如来化、一切分别无分别化，等等都如实知道。又如实知道佛持、法持、僧持、业持、烦恼持、时持、愿持、供养持、行持、劫持、智持，等等都如实知道。又如实知道所有佛陀如来进入微细智，所谓：修行微细智、命终微细智、受生微细智、出家微细智、现神通微细智、成正觉微细智、转法轮微细智、住寿命微细智、般涅槃微细智、教法住微细智，等等都如实知道。又进入如来秘密处，所谓：身秘密、语秘密、心秘密、时非时思量秘密、授菩萨记秘密、摄众生秘密、种种乘秘密、一切众生根行差别秘密、业所作秘密、得菩提行秘密，等等都如实知道。又知道所有佛陀所有入劫智，所谓：一劫入阿僧祇劫、阿僧祇劫入一劫、有数劫入无数劫、无数劫入有数劫、一念入劫、劫入一念、劫入非劫、非劫入劫、有佛劫入无佛劫、无佛劫入有佛劫、过去未来劫入现在劫、现在劫入过去未来劫、过去劫入未来劫、未来劫入过去劫、长劫入短劫、短劫入长劫，等等都如实知道。又知道如来所有所入智，所谓：入毛道智、入微尘智、入国土身正觉智、入众生身正觉智、入众生心正觉智、入众生行正觉智、入随顺一切处正觉智、入示现遍行智、入示现顺行智、入示现逆行智、入示现思议不思議世間了知不了知行智、入示现声闻智辟支佛智菩萨行如来行智。佛子，所有佛陀所有智慧广阔无量，这位菩萨都能进入。}%
@{佛子！菩薩摩訶薩住此地，即得菩薩不思議解脫、無障礙解脫、淨觀察解脫、普照明解脫、如來藏解脫、隨順無礙輪解脫、通達三世解脫、法界藏解脫、光明輪解脫、無餘境界解脫；此十為首，有無量百千阿僧祇解脫門，皆於此第十地中得。如是乃至無量百千阿僧祇三昧門、無量百千阿僧祇陀羅尼門、無量百千阿僧祇神通門，皆悉成就。}@
%{佛子！菩薩摩訶薩住在这个地方，就能获得菩萨不可思议的解脱，无障碍解脱，净观察解脱，普照明解脱，如来藏解脱，随顺无碍轮解脱，通达三世解脱，法界藏解脱，光明轮解脱，无余境界解脱；这十种解脱是首要的，还有无量百千阿僧祇的解脱之门，都在这个第十地中获得。像这样，乃至无量百千阿僧祇的三昧之门，无量百千阿僧祇的陀罗尼之门，无量百千阿僧祇的神通之门，都全部成就。}%

@{佛子！此菩薩摩訶薩通達如是智慧，隨順無量菩提，成就善巧念力，十方無量諸佛所有無量大法明、大法照、大法雨，於一念頃皆能安、能受、能攝、能持。譬如娑伽羅龍王所霔大雨，唯除大海，餘一切處皆不能安、不能受、不能攝、不能持。如來祕密藏大法明、大法照、大法雨亦復如是，唯除第十地菩薩，餘一切眾生、聲聞、獨覺乃至第九地菩薩，皆不能安、不能受、不能攝、不能持。佛子！譬如大海，能安、能受、能攝、能持一大龍王所霔大雨；若二、若三乃至無量諸龍王雨，於一念間一時霔下，皆能安、能受、能攝、能持。何以故？以是無量廣大器故。住法雲地菩薩亦復如是，能安、能受、能攝、能持一佛法明、法照、法雨；若二、若三乃至無量，於一念頃一時演說，悉亦如是。是故此地名為：法雲。}@
%{佛子！这个菩萨摩诃萨通达这样的智慧，随顺无量菩提，成就善巧念力，十方无量诸佛所有无量大法明，大法照，大法雨，在一念之间都能安，能受，能摄，能持。譬如娑伽罗龙王所降的大雨，唯独大海，其他一切地方都不能安，不能受，不能摄，不能持。如来秘密藏大法明，大法照，大法雨也一样，唯独第十地菩萨，其他一切众生，声闻，独觉乃至第九地菩萨，都不能安，不能受，不能摄，不能持。佛子！譬如大海，能安，能受，能摄，能持一大龙王所降的大雨；如果二，如果三乃至无量诸龙王雨，在一念之间同时降下，都能安，能受，能摄，能持。为什么呢？因为它是无量广大的容器。住法云地菩萨也一样，能安，能受，能摄，能持一佛法明，法照，法雨；如果二，如果三乃至无量，在一念之间同时演说，也都一样。所以这个地名叫做：法云。}%

@{解脫月菩薩言：佛子！此地菩薩於一念間，能於幾如來所安受攝持大法明、大法照、大法雨？}@
%{解脱月菩萨说：佛子！这个地菩萨在一念之间，能于多少如来所安受摄持大法明，大法照，大法雨？}%

@{金剛藏菩薩言：佛子！不可以算數能知，我當為汝說其譬諭。佛子！譬如十方各有十不可說百千億那由他佛剎微塵數世界，其世界中一一眾生皆得聞持陀羅尼，為佛侍者，聲聞眾中多聞第一，如金剛蓮華上佛所大勝比丘；然一眾生所受之法，餘不重受。佛子！於汝意云何？此諸眾生所受之法為有量耶？為無量耶？}@
%{金刚藏菩萨说：佛子！不可以算数能知道，我当为你说明这个比喻。佛子！譬如十方各有十不可说百千亿那由他佛刹微尘数世界，其世界中每一个众生都得到闻持陀罗尼，为佛侍者，声闻众中多闻第一，像金刚莲花上佛所大胜比丘；然而一个众生所受的法，其他的不再重复受。佛子！在你看来怎么样？这些众生所受的法是有量吗？还是无量呢？}%

@{解脫月菩薩言：其數甚多，無量無邊。}@
%{解脱月菩萨说：其数很多，无量无边。}%

@{金剛藏菩薩言：}@
%{金刚藏菩萨说：}%

@{佛子！我為汝說，令汝得解。佛子！此法雲地菩薩，於一佛所一念之頃，所安、所受、所攝、所持大法明、大法照、大法雨、三世法藏，前爾所世界一切眾生所聞持法，於此百分不及一，乃至譬諭亦不能及。如一佛所，如是十方如前所說，爾所世界微塵數佛復過此數，無量無邊，於彼一一諸如來所所有法明、法照、法雨、三世法藏，皆能安、能受、能攝、能持，是故此地名為：法雲。佛子！此地菩薩以自願力，起大悲雲，震大法雷，通、明、無畏以為電光，福德、智慧而為密雲，現種種身，周旋往返，於一念頃，普遍十方百千億那由他世界微塵數國土，演說大法，摧伏魔怨；復過此數，於無量百千億那由他世界微塵數國土，隨諸眾生心之所樂，霔甘露雨，滅除一切眾惑塵焰。是故此地名為：法雲。佛子！此地菩薩於一世界從兜率天下乃至涅槃，隨所應度眾生心而現佛事；若二、若三，乃至如上微塵數國土，復過於此，乃至無量百千億那由他世界微塵數國土，皆亦如是。是故此地名為：法雲。}@
%{佛子！我为你说明，让你明白。佛子！这个法云地菩萨，在一佛所一念之间，所安，所受，所摄，所持大法明，大法照，大法雨，三世法藏，以前那些世界一切众生所闻持法，于此百分不及一，乃至比喻也不能及。像一佛所，这样十方如前所说，尔所世界微尘数佛又超过这个数，无量无边，于彼一一诸如来所有法明，法照，法雨，三世法藏，都能安，能受，能摄，能持，所以这个地名叫做：法云。佛子！这个地菩萨以自愿力，起大悲云，震大法雷，通，明，无畏以为电光，福德，智慧而为密云，现种种身，周旋往返，在一念之间，普遍十方百千亿那由他世界微尘数国土，演说大法，摧伏魔怨；又超过这个数，于无量百千亿那由他世界微尘数国土，随诸众生心之所乐，降甘露雨，灭除一切众惑尘焰。所以这个地名叫做：法云。佛子！这个地菩萨于一世界从兜率天下乃至涅槃，随所应度众生心而现佛事；如果二，如果三，乃至如上微尘数国土，又超过于此，乃至无量百千亿那由他世界微尘数国土，也都一样。所以这个地名叫做：法云。}%

@{佛子！此地菩薩智慧明達，神通自在。隨其心念，能以狹世界作廣世界，廣世界作狹世界；垢世界作淨世界，淨世界作垢世界；亂住、次住、倒住、正住，如是無量一切世界皆能互作。或隨心念，於一塵中置一世界須彌盧等一切山川，塵相如故，世界不減；或復於一微塵之中置二、置三，乃至不可說世界須彌盧等一切山川，而彼微塵體相如本，於中世界悉得明現。或隨心念，於一世界中示現二世界莊嚴，乃至不可說世界莊嚴；或於一世界莊嚴中示現二世界，乃至不可說世界。或隨心念，以不可說世界中眾生置一世界；或隨心念，以一世界中眾生置不可說世界，而於眾生無所嬈害。或隨心念，於一毛孔示現一切佛境界莊嚴之事。或隨心念，於一念中示現不可說世界微塵數身，一一身示現如是微塵數手，一一手各執恒河沙數華匳、香篋、鬘蓋、幢幡，周遍十方，供養於佛；一一身復示現爾許微塵數頭，一一頭復現爾許微塵數舌，於念念中，周遍十方，歎佛功德。或隨心念，於一念間普遍十方，示成正覺乃至涅槃，及以國土莊嚴之事；或現其身普遍三世，而於身中有無量諸佛及佛國土莊嚴之事，世界成壞靡不皆現；或於自身一毛孔中出一切風，而於眾生無所惱害。或隨心念，以無邊世界為一大海，此海水中現大蓮華，光明嚴好，遍覆無量無邊世界，於中示現大菩提樹莊嚴之事，乃至示成一切種智；或於其身現十方世界一切光明，摩尼寶珠、日月星宿、雲電等光靡不皆現；或以口噓氣，能動十方無量世界，而不令眾生有驚怖想；或現十方風災、火災及以水災；或隨眾生心之所樂，示現色身，莊嚴具足；或於自身示現佛身，或於佛身而現自身；或於佛身現己國土，或於己國土而現佛身。佛子！此法雲地菩薩能現如是及餘無量百千億那由他自在神力。}@
%{佛子！这个地菩萨智慧明达，神通自在。随其心念，能以狭世界作广世界，广世界作狭世界；垢世界作净世界，净世界作垢世界；乱住，次住，倒住，正住，这样无量一切世界都能互相转换。或者随心念，于一尘中置一世界须弥卢等一切山川，尘相如故，世界不减；或者复于一微尘之中置二，置三，乃至不可说世界须弥卢等一切山川，而彼微尘体相如本，于中世界悉得明现。或者随心念，于一世界中示现二世界庄严，乃至不可说世界庄严；或者于一世界庄严中示现二世界，乃至不可说世界。或者随心念，以不可说世界中众生置一世界；或者随心念，以一世界中众生置不可说世界，而于众生无所娆害。或者随心念，于一毛孔示现一切佛境界庄严之事。或者随心念，于一念中示现不可说世界微尘数身，一一身示现如是微尘数手，一一手各执恒河沙数华匳、香篋、鬘盖、幢幡，周遍十方，供养于佛；一一身复示现尔许微尘数头，一一头复现尔许微尘数舌，于念念中，周遍十方，叹佛功德。或者随心念，于一念间普遍十方，示成正觉乃至涅槃，及以国土庄严之事；或者现其身普遍三世，而于身中有无量诸佛及佛国土庄严之事，世界成坏靡不皆现；或者于自身一毛孔中出一切风，而于众生无所恼害。或者随心念，以无边世界为一大海，此海水中现大莲花，光明严好，遍覆无量无边世界，于中示现大菩提树庄严之事，乃至示成一切种智；或者于其身现十方世界一切光明，摩尼宝珠、日月星宿、云电等光靡不皆现；或者以口嘘气，能动十方无量世界，而不令众生有惊怖想；或者现十方风灾、火灾及以水灾；或者随众生心之所乐，示现色身，庄严具足；或者于自身示现佛身，或者于佛身而现自身；或者于佛身现己国土，或者于己国土而现佛身。佛子！这个法云地菩萨能现如是及余无量百千亿那由他自在神力。}%
@{爾時，會中諸菩薩及天、龍、夜叉、乾闥婆、阿脩羅、護世四王、釋提桓因、梵天、淨居、摩醯首羅諸天子等，咸作是念：若菩薩神通智力能如是者，佛復云何？}@
%{当时，在场的菩萨、天龙、夜叉、乾闼婆、阿修罗、护世四王、释提桓因、梵天、净居天、摩醯首罗诸天子等等，都心中暗想：如果菩萨的神通智慧能像这样，那么佛又怎么样呢？}%

@{爾時，解脫月菩薩知諸眾會心之所念，白金剛藏菩薩言：佛子！今此大眾聞其菩薩神通智力，墮在疑網。善哉仁者！為斷彼疑，當少示現菩薩神力莊嚴之事。}@
%{当时，解脱月菩萨知道大家心中所想，对金刚藏菩萨说：佛子！现在这些大众听到菩萨的神通智慧，都陷入了疑惑的网中。善哉仁者！为了断除他们的疑惑，你应该稍微展现一下菩萨神力庄严的事情。}%

@{時，金剛藏菩薩即入一切佛國土體性三昧。入此三昧時，諸菩薩及一切大眾，皆自見身在金剛藏菩薩身內，於中悉見三千大千世界，所有種種莊嚴之事，經於億劫說不能盡。又於其中見菩提樹，其身周圍十萬三千大千世界，高百萬三千大千世界，枝葉所蔭亦復如是。稱樹形量，有師子座，座上有佛，號：一切智通王。一切大眾悉見其佛坐菩提樹下師子座上，種種諸相以為莊嚴，假使億劫說不能盡。金剛藏菩薩示現如是大神力已，還令眾會各在本處。時，諸大眾得未曾有，生奇特想，默然而住，向金剛藏一心瞻仰。}@
%{这时，金刚藏菩萨就进入一切佛国土体性三昧。进入这个三昧时，所有的菩萨和大众，都看见自己身处金刚藏菩萨的身体里，在其中，他们都看见三千大千世界，所有种种庄严的事情，即使经过亿劫也说不完。又在其中看见菩提树，树身周围十万三千大千世界，高百万三千大千世界，枝叶所荫蔽的范围也一样。按照树的形状大小，有一个狮子座，座上坐着佛，号称：一切智通王。所有大众都看见这位佛坐在菩提树下的狮子座上，种种相貌作为庄严，即使经过亿劫也说不完。金刚藏菩萨展现了这样大的神力之后，又让大家回到各自的位置。这时，所有大众都得到了前所未有的感受，心中生起奇特的想法，沉默地站着，一心仰望着金刚藏。}%

@{爾時，解脫月菩薩白金剛藏菩薩言：佛子！今此三昧，甚為希有，有大勢力，其名何等？}@
%{当时，解脱月菩萨对金刚藏菩萨说：佛子！现在这个三昧，非常稀有，有很大的力量，它的名字是什么呢？}%

@{金剛藏言：此三昧名：一切佛國土體性。}@
%{金刚藏说：这个三昧叫做：一切佛国土体性。}%

@{又問：此三昧境界云何？}@
%{又问：这个三昧的境界怎么样呢？}%

@{答言：}@
%{回答说：}%

@{佛子！若菩薩修此三昧，隨心所念，能於身中現恒河沙世界微塵數佛剎，復過此數，無量無邊。}@
%{佛子！如果菩萨修习这个三昧，随心所想，就能在身体中显现恒河沙世界微尘数的佛刹，并且超过这个数量，无量无边。}%

@{佛子！菩薩住法雲地，得如是等無量百千諸大三昧，故此菩薩身、身業不可測知，語、語業，意、意業，神通自在，觀察三世三昧境界、智慧境界，遊戲一切諸解脫門；變化所作、神力所作、光明所作，略說乃至舉足、下足，如是一切諸有所作，乃至法王子、住善慧地菩薩皆不能知。佛子！此法雲地菩薩所有境界，略說如是；若廣說者，假使無量百千阿僧祇劫亦不能盡。}@
%{佛子！菩萨住法云地，得到这样无量百千的大三昧，所以这个菩萨的身、身业不可测知，语、语业，意、意业，神通自在，观察三世三昧境界、智慧境界，游戏一切解脱之门；变化所作、神力所作、光明所作，简单地说，即使是举足、下足，这样一切有所作，乃至法王子、住善慧地菩萨都无法知道。佛子！这个法云地菩萨所有的境界，简单地说就是这样；如果详细地说，即使经过无量百千阿僧祇劫也说不完。}%

@{解脫月菩薩言：佛子！若菩薩神通境界如是，佛神通力其復云何？}@
%{解脱月菩萨说：佛子！如果菩萨的神通境界像这样，佛的神通力量又怎么样呢？}%

@{金剛藏言：}@
%{金刚藏说：}%

@{佛子！譬如有人，於四天下取一塊土，而作是言：為無邊世界大地土多，為此土多？我觀汝問亦復如是，如來智慧無邊無等，云何而與菩薩比量？復次，佛子！如四天下取少許土，餘者無量；此法雲地神通智慧，於無量劫但說少分，況如來地！佛子！我今為汝引事為證，令汝得知如來境界。佛子！假使十方，一一方各有無邊世界微塵數諸佛國土，一一國土得如是地菩薩充滿，如甘蔗、竹、葦、稻、麻、叢林，彼諸菩薩於百千億那由他劫修菩薩行所生智慧，比一如來智慧境界，百分不及一，乃至優波尼沙陀分亦不能及。}@
%{佛子！譬如有人，在四大洲取一块土，就说：是无边世界的大地土多，还是这块土多？我看你问的问题也一样，如来的智慧无边无等，怎么和菩萨相比呢？再说，佛子！就像从四大洲取很少的土，剩下的就无量无边；这个法云地菩萨的神通智慧，在无量劫中只说了很少的一部分，何况如来的境界呢！佛子！我现在为你举个例子来证明，让你知道如来的境界。佛子！假设十方，每一方向都有无边世界微尘数的佛国土，每一个国土都充满了得到这个地菩萨，就像甘蔗、竹子、芦苇、稻子、麻、丛林一样，这些菩萨在百千亿那由他劫中修菩萨行所生的智慧，比一个如来的智慧境界，百分之一都不到，甚至优波尼沙陀分也无法相比。}%

@{佛子！此菩薩住如是智慧，不異如來身、語、意業，不捨菩薩諸三昧力，於無數劫承事供養一切諸佛，一一劫中以一切種供養之具而為供養。一切諸佛神力所加，智慧光明轉更增勝，於法界中所有問難善為解釋，百千億劫無能屈者。佛子！譬如金師以上妙真金作嚴身具，大摩尼寶鈿廁其間，自在天王身自服戴，其餘天人莊嚴之具所不能及；此地菩薩亦復如是，始從初地乃至九地，一切菩薩所有智行皆不能及。此地菩薩智慧光明，能令眾生乃至入於一切智智，餘智光明無能如是。佛子！譬如摩醯首羅天王光明，能令眾生身心清涼，一切光明所不能及；此地菩薩智慧光明亦復如是，能令眾生皆得清涼，乃至住於一切智智，一切聲聞、辟支佛乃至第九地菩薩智慧光明悉不能及。佛子！此菩薩摩訶薩已能安住如是智慧，諸佛世尊復更為說三世智、法界差別智、遍一切世界智、照一切世界智、慈念一切眾生智，舉要言之，乃至為說得一切智智。此菩薩，十波羅蜜中，智波羅蜜最為增上；餘波羅蜜非不修行。}@
%{佛子！这个菩萨住着这样的智慧，不异于如来的身、语、意业，不舍弃菩萨的诸三昧力量，在无数量劫中承事供养一切诸佛，每一个劫中都用一切种供养的器具来供养。一切诸佛神力所加持，智慧光明更加增胜，在法界中所有疑问都能善于解释，百千亿劫中没有人能够胜过他。佛子！譬如金匠用上妙真金制作庄严身体的器具，用大摩尼宝钿装饰其中，自在天王亲自穿着佩戴，其他的天人和人所拥有的庄严器具都无法相比；这个地菩萨也是这样，从初地到九地，所有菩萨所有的智慧行为都无法相比。这个地菩萨的智慧光明，能令众生乃至进入一切智智，其他的智慧光明都无法做到这样。佛子！譬如摩醯首罗天王的光明，能令众生身心清凉，一切光明都无法相比；这个地菩萨的智慧光明也是这样，能令众生都得到清凉，乃至住于一切智智，一切声闻、辟支佛乃至第九地菩萨的智慧光明都无法相比。佛子！这个菩萨摩诃萨已经能够安住这样的智慧，诸佛世尊又更进一步地为他讲述三世智、法界差别智、遍一切世界智、照一切世界智、慈念一切众生智，简而言之，乃至为他讲述获得一切智智。这个菩萨，在十波罗蜜中，智波罗蜜最为增上；其他的波罗蜜并不是不修习。}%
@{佛子！是名：略說菩薩摩訶薩第十法雲地；若廣說者，假使無量阿僧祇劫亦不能盡。}@
%{佛子！这个法云地，简单地说就是菩萨摩诃萨的第十地；如果要详细说的话，即使是无量阿僧祇劫也说不完。}%
@{佛子！菩薩住此地，多作摩醯首羅天王，於法自在，能授眾生、聲聞、獨覺、一切菩薩波羅蜜行，於法界中所有問難無能屈者。}@
%{佛子！菩萨住在这个法云地，经常化身成摩醯首罗天王，在法上自在，能够教导众生、声闻、独觉、一切菩萨波罗蜜多，面对法界中任何的疑问都能应对自如。}%
@{布施、愛語、利行、同事——如是一切諸所作業，皆不離念佛，乃至不離念具足一切種、一切智智。}@
%{布施、爱语、利行、同事——所有这些行为，都离不开念佛，甚至离不开念具足一切种、一切智智。}%
@{復作是念：我當於一切眾生為首、為勝，乃至為一切智智依止者。}@
%{并且还会这样想：我要成为一切众生的首领、最胜者，乃至成为一切智智的依靠者。}%
@{若勤加精進，於一念頃，得十不可說百千億那由他佛剎微塵數三昧，乃至示現爾所微塵數菩薩以為眷屬；若以菩薩殊勝願力自在示現，過於此數，所謂：若修行、若莊嚴、若信解、若所作、若身、若語、若光明、若諸根、若神變、若音聲、若行處，乃至百千億那由他劫不能數知。}@
%{如果勤奋精进，在一念之间，就能得到十不可说百千亿那由他佛刹微尘数的三昧，甚至能显现尔所微尘数的菩萨作为眷属；如果以菩萨殊胜的愿力自在显现，超过这个数量，比如：修行、庄严、信解、所作、身、语、光明、诸根、神变、音声、行处，乃至百千亿那由他劫也数不清。}%

@{佛子！此菩薩摩訶薩十地行相次第現前，則能趣入一切智智。}@
%{佛子！这个菩萨摩诃萨的十地行相次第显现，就能趣入一切智智。}%
@{譬如阿耨達池出四大河，其河流注遍閻浮提，既無盡竭，復更增長，乃至入海，令其充滿。}@
%{比如阿耨达池涌出四大河，河水流遍阎浮提，既不会枯竭，还会不断增长，最终流入大海，让大海充满。}%
@{佛子！菩薩亦爾，從菩提心流出善根大願之水，以四攝法充滿眾生，無有窮盡，復更增長，乃至入於一切智海，令其充滿。}@
%{佛子！菩萨也是一样，从菩提心流出善根大愿之水，用四摄法充满众生，没有穷尽，还会不断增长，最终流入一切智海，让一切智海充满。}%

@{佛子！菩薩十地，因佛智故而有差別，如因大地有十山王。}@
%{佛子！菩萨十地，因为佛智的不同而有差别，就像大地有十座山王。}%
@{何等為十？所謂：雪山王、香山王、鞞陀梨山王、神仙山王、由乾陀山王、馬耳山王、尼民陀羅山王、斫羯羅山王、計都末底山王、須彌盧山王。}@
%{这十座山王分别是：雪山王、香山王、鞞陀梨山王、神仙山王、由乾陀山王、马耳山王、尼民陀罗山王、斫羯罗山王、计都末底山王、须弥卢山王。}%
@{佛子！如雪山王，一切藥草咸在其中，取不可盡；菩薩所住歡喜地亦復如是，一切世間經書、技藝、文頌、呪術咸在其中，說不可盡。}@
%{佛子！比如雪山王，各种药草都在其中，取之不尽；菩萨住的欢喜地也是一样，世间所有的经书、技艺、文颂、呪術都在其中，说不完。}%
@{佛子！如香山王，一切諸香咸集其中，取不可盡；菩薩所住離垢地亦復如是，一切菩薩戒行、威儀咸在其中，說不可盡。}@
%{佛子！比如香山王，各种香气都聚集其中，取之不尽；菩萨住的离垢地也是一样，所有菩萨的戒行、威仪都在其中，说不完。}%
@{佛子！如鞞陀梨山王，純寶所成，一切眾寶咸在其中，取不可盡；菩薩所住發光地亦復如是，一切世間禪定神通、解脫三昧、三摩鉢底咸在其中，說不可盡。}@
%{佛子！比如鞞陀梨山王，由纯净的宝玉构成，各种宝物都在其中，取之不尽；菩萨住的发光地也是一样，世间所有的禅定神通、解脱三昧、三摩钵底都在其中，说不完。}%
@{佛子！如神仙山王，純寶所成，五通神仙咸住其中，無有窮盡；菩薩所住焰慧地亦復如是，一切道中殊勝智慧咸在其中，說不可盡。}@
%{佛子！比如神仙山王，由纯净的宝玉构成，五通神仙都住其中，没有穷尽；菩萨住的焰慧地也是一样，一切道中殊胜的智慧都在其中，说不完。}%
@{佛子！如由乾陀羅山王，純寶所成，夜叉大神咸住其中，無有窮盡；菩薩所住難勝地亦復如是，一切自在如意神通咸在其中，說不可盡。}@
%{佛子！比如由乾陀罗山王，由纯净的宝玉构成，夜叉大神都住其中，没有穷尽；菩萨住的难胜地也是一样，所有自在如意神通都在其中，说不完。}%
@{佛子！如馬耳山王，純寶所成，一切諸果咸在其中，取不可盡；菩薩所住現前地亦復如是，入緣起理聲聞果證咸在其中，說不可盡。}@
%{佛子！比如马耳山王，由纯净的宝玉构成，各种果实都在其中，取之不尽；菩萨住的现前地也是一样，入缘起理声闻果证都在其中，说不完。}%
@{如尼民陀羅山王，純寶所成，大力龍神咸住其中，無有窮盡；菩薩所住遠行地亦復如是，方便智慧獨覺果證咸在其中，說不可盡。}@
%{比如尼民陀罗山王，由纯净的宝玉构成，大力龙神都住其中，没有穷尽；菩萨住的远行地也是一样，方便智慧独觉果证都在其中，说不完。}%
@{如斫羯羅山王，純寶所成，諸自在眾咸住其中，無有窮盡；菩薩所住不動地亦復如是，一切菩薩自在行差別世界咸在其中，說不可盡。}@
%{比如斫羯罗山王，由纯净的宝玉构成，各种自在众都住其中，没有穷尽；菩萨住的不动地也是一样，所有菩萨自在行差别世界都在其中，说不完。}%
@{如計都山王，純寶所成，大威德阿脩羅王咸住其中，無有窮盡；菩薩所住善慧地亦復如是，一切世間生滅智行咸在其中，說不可盡。}@
%{比如计都山王，由纯净的宝玉构成，大威德阿修罗王都住其中，没有穷尽；菩萨住的善慧地也是一样，所有世间生灭智行都在其中，说不完。}%
@{如須彌盧山王，純寶所成，大威德諸天咸住其中，無有窮盡；菩薩所住法雲地亦復如是，如來力、無畏、不共法、一切佛事咸在其中，問答宣說不可窮盡。}@
%{比如须弥卢山王，由纯净的宝玉构成，大威德诸天都住其中，没有穷尽；菩萨住的法云地也是一样，如来力、无畏、不共法、一切佛事都在其中，问答宣说不可穷尽。}%

@{佛子！此十寶山王，同在大海，差別得名；菩薩十地亦復如是，同在一切智中，差別得名。}@
%{佛子！这十座宝山王，都在大海中，因为不同而得名；菩萨十地也是一样，都在一切智中，因为不同而得名。}%
@{佛子！譬如大海，以十種相，得大海名，不可移奪。}@
%{佛子！比如大海，因为十种特征，而被称为大海，不可改变。}%
@{何等為十？一、次第漸深；二、不受死屍；三、餘水入中皆失本名；四、普同一味；五、無量珍寶；六、無能至底；七、廣大無量；八、大身所居；九、潮不過限；十、普受大雨，無有盈溢。}@
%{这十种特征是：一、次第渐深；二、不受死尸；三、其他水流入大海中都会失去原来的名字；四、普同一味；五、无量珍宝；六、没有人能到达底部；七、广阔无量；八、大身所居；九、潮汐不过限；十、普受大雨，没有盈溢。}%
@{菩薩行亦復如是，以十相故，名菩薩行，不可移奪。}@
%{菩萨行也是一样，因为十种特征，而被称为菩萨行，不可改变。}%
@{何等為十？所謂歡喜地，出生大願漸次深故；離垢地，不受一切破戒屍故；發光地，捨離世間假名字故；焰慧地，與佛功德同一味故；難勝地，出生無量方便神通、世間所作眾珍寶故；現前地，觀察緣生甚深理故；遠行地，廣大覺慧善觀察故；不動地，示現廣大莊嚴事故；善慧地，得深解脫行於世間，如實而知不過限故；法雲地，能受一切諸佛如來大法明雨無厭足故。}@
%{这十种特征是：欢喜地，因为出生大愿次第渐深；离垢地，因为不受一切破戒尸；发光地，因为舍离世间假名字；焰慧地，因为与佛功德同一味；难胜地，因为出生无量方便神通、世间所作众珍宝；现前地，因为观察缘生甚深理；远行地，因为广阔觉慧善观察；不动地，因为示现广阔庄严事；善慧地，因为得深解脱行于世间，如实而知不过限；法云地，因为能受一切诸佛如来大法明雨无厌足。}%
@{佛子！譬如大摩尼珠有十種性出過眾寶。}@
%{佛子！比如大摩尼珠，有十种特性，超越其他宝物。}%
@{何等為十？一者從大海出；二者巧匠治理；三者圓滿無缺；四者清淨離垢；五者內外明徹；六者善巧鑽穿；七者貫以寶縷；八者置在瑠璃高幢之上；九者普放一切種種光明；十者能隨王意雨眾寶物，如眾生心充滿其願。}@
%{这十种特性是：一、从大海中出；二、巧匠治理；三、圆满无缺；四、清净离垢；五、内外明彻；六、善巧钻穿；七、贯以宝缕；八、置在琉璃高幢之上；九、普放一切种种光明；十、能随王意雨众宝物，如众生心充满其愿。}%
@{佛子！當知菩薩亦復如是，有十種事出過眾聖。}@
%{佛子！应当知道菩萨也是一样，有十种事超越其他圣人。}%
@{何等為十？一者發一切智心；二者持戒頭陀，正行明淨；三者諸禪三昧，圓滿無缺；四者道行清白，離諸垢穢；五者方便神通，內外明徹；六者緣起智慧，善能鑽穿；七者貫以種種方便智縷；八者置於自在高幢之上；九者觀眾生行，放聞持光；十者受佛智職，墮在佛數，能為眾生廣作佛事。}@
%{这十种事是：一、发一切智心；二、持戒头陀，正行明净；三、诸禅三昧，圆满无缺；四、道行清白，离诸垢秽；五、方便神通，内外明彻；六、缘起智慧，善能钻穿；七、贯以种种方便智缕；八、置于自在高幢之上；九、观众生行，放闻持光；十、受佛智职，堕在佛数，能为众生广作佛事。}%
@{佛子！此集一切種、一切智功德菩薩行法門品，若諸眾生不種善根不可得聞。}@
%{佛子，这一卷讲的是集一切种智、一切智功德的菩萨行法门，如果众生没有种下善根，就无法听到这个法门。}%

@{解脫月菩薩言：聞此法門，得幾所福？}@
%{解脱月菩萨说：听到这个法门，能得到多少福报呢？}%

@{金剛藏菩薩言：如一切智所集福德，聞此法門福德如是。何以故？非不聞此功德法門而能信解、受持、讀誦，何況精進、如說修行！是故當知，要得聞此集一切智功德法門，乃能信解、受持、修習，然後至於一切智地。}@
%{金刚藏菩萨说：听到这个法门的福德，就像一切智所集的福德一样。为什么呢？如果连这个功德法门都听不到，就更别说信解、受持、读诵了，更别说精进、如实修行！所以应该知道，要得到闻此集一切智功德法门，才能信解、受持、修习，然后才能达到一切智地。}%

@{爾時，佛神力故，法如是故，十方各有十億佛剎微塵數世界六種十八相動。所謂：動、遍動、等遍動，起、遍起、等遍起，涌、遍涌、等遍涌，震、遍震、等遍震，吼、遍吼、等遍吼，擊、遍擊、等遍擊。雨眾天華、天鬘、天衣，及諸天寶莊嚴之具、幢幡、繒蓋。奏天妓樂，其音和雅，同時發聲，讚一切智地所有功德。如此世界他化自在天王宮演說此法，十方所有一切世界悉亦如是。爾時，復以佛神力故，十方各十億佛剎微塵數世界外，有十億佛剎微塵數菩薩而來此會，作如是言：善哉善哉！金剛藏！快說此法。我等悉亦同名：金剛藏，所住世界各各差別，悉名：金剛德，佛號：金剛幢。我等住在本世界中，皆承如來威神之力而說此法，眾會悉等，文字句義與此所說無有增減；悉以佛神力而來此會，為汝作證。如我等今者入此世界，如是十方一切世界悉亦如是而往作證。}@
%{这时，因为佛的神力，因为法是如此的缘故，十方各有十亿佛刹微尘数世界，六种十八相动。所谓：动、遍动、等遍动，起、遍起、等遍起，涌、遍涌、等遍涌，震、遍震、等遍震，吼、遍吼、等遍吼，击、遍击、等遍击。降下各种天华、天鬘、天衣，以及各种天宝庄严的器具、幢幡、繒盖。奏起天妓乐，声音和谐雅致，同时发出，赞叹一切智地所有功德。像这样的世界，他化自在天王宫演说这个法，十方所有一切世界也都如此。这时，又因为佛的神力，十方各有十亿佛刹微尘数世界之外，又有十亿佛刹微尘数菩萨来到这里参加法会，说：善哉善哉！金刚藏！快说这个法。我们都与你同名：金刚藏，所住的世界各有差别，都叫：金刚德，佛号：金刚幢。我们住在本世界中，都是承如来威神之力而说这个法，法会都一样，文字句义与这里所说没有增减；都是以佛的神力而来参加法会，为你作证。像我们现在进入这个世界，十方一切世界也都如此而来作证。}%

@{爾時，金剛藏菩薩觀察十方一切眾會，普周法界，欲讚歎發一切智智心，欲示現菩薩境界，欲淨治菩薩行力，欲說攝取一切種智道，欲除滅一切世間垢，欲施與一切智，欲示現不思議智莊嚴，欲顯示一切菩薩諸功德，欲令如是地義轉更開顯，承佛神力而說頌言：}@
%{这时，金刚藏菩萨观察十方一切法会，遍周法界，想要赞叹发一切智智心，想要示现菩萨境界，想要净化菩萨行力，想要说摄取一切种智之道，想要除灭一切世间垢，想要施与一切智，想要示现不可思议智庄严，想要显示一切菩萨诸功德，想要令如是地义转更开显，承佛神力而说颂言：}%

@{其心寂滅恒調順，平等無礙如虛空，

離諸垢濁住於道，此殊勝行汝應聽。}@
%{其心寂灭恒调顺，平等无碍如虚空，

远离诸垢浊住于道，此殊胜行汝应听。}%

@{百千億劫修諸善，供養無量無邊佛，

聲聞獨覺亦復然，為利眾生發大心。}@
%{百千亿劫修诸善，供养无量无边佛，

声闻独觉亦复然，为利众生发大心。}%

@{精勤持戒常柔忍，慚愧福智皆具足，

志求佛智修廣慧，願得十力發大心。}@
%{精勤持戒常柔忍，惭愧福智皆具足，

志求佛智修广慧，愿得十力发大心。}%

@{三世諸佛咸供養，一切國土悉嚴淨，

了知諸法皆平等，為利眾生發大心。}@
%{三世诸佛咸供养，一切国土悉严净，

了知诸法皆平等，为利众生发大心。}%

@{住於初地生是心，永離眾惡常歡喜，

願力廣修諸善法，以悲愍故入後位。}@
%{住于初地生是心，永离众恶常欢喜，

愿力广修诸善法，以悲愍故入后位。}%

@{戒聞具足念眾生，滌除垢穢心明潔，

觀察世間三毒火，廣大解者趣三地。}@
%{戒闻具足念众生，涤除垢秽心明洁，

观察世间三毒火，广大解者趣三地。}%

@{三有一切皆無常，如箭入身苦熾然，

厭離有為求佛法，廣大智人趣焰地。}@
%{三有一切皆无常，如箭入身苦炽然，

厌离有为求佛法，广大智人趣焰地。}%

@{念慧具足得道智，供養百千無量佛，

常觀最勝諸功德，斯人趣入難勝地。}@
%{念慧具足得道智，供养百千无量佛，

常观最胜诸功德，斯人趣入难胜地。}%

@{智慧方便善觀察，種種示現救眾生，

復供十力無上尊，趣入無生現前地。}@
%{智慧方便善观察，种种示现救众生，

复供十力无上尊，趣入无生现前地。}%

@{世所難知而能知，不受於我離有無，

法性本寂隨緣轉，得此微妙向七地。}@
%{世所难知而能知，不受于我离有無，

法性本寂随缘转，得此微妙向七地。}%

@{智慧方便心廣大，難行難伏難了知，

雖證寂滅勤修習，能趣如空不動地。}@
%{智慧方便心广大，难行难伏难了知，

虽证寂灭勤修习，能趣如空不动地。}%

@{佛勸令從寂滅起，廣修種種諸智業，

具十自在觀世間，以此而昇善慧地。}@
%{佛劝令从寂灭起，广修种种诸智业，

具十自在观世间，以此而昇善慧地。}%

@{以微妙智觀眾生，心行業惑等稠林，

為欲化其令趣道，演說諸佛勝義藏。}@
%{以微妙智观众生，心行业惑等稠林，

为欲化其令趣道，演说诸佛胜义藏。}%

@{次第修行具眾善，乃至九地集福慧，

常求諸佛最上法，得佛智水灌其頂。}@
%{次第修行具众善，乃至九地集福慧，

常求诸佛最上法，得佛智水灌其顶。}%

@{獲得無數諸三昧，亦善了知其作業，

最後三昧名受職，住廣大境恒不動。}@
%{获得无数诸三昧，亦善了知其作业，

最后三昧名受职，住广大境恒不动。}%

@{菩薩得此三昧時，大寶蓮華忽然現，

身量稱彼於中坐，佛子圍遶同觀察。}@
%{菩萨得此三昧时，大宝莲花忽然现，

身量称彼于中坐，佛子围遶同观察。}%

@{放大光明百千億，滅除一切眾生苦，

復於頂上放光明，普入十方諸佛會，

悉住空中作光網，供養佛已從足入；

即時諸佛悉了知，今此佛子登職位。}@
%{放大光明百千亿，灭除一切众生苦，

复于顶上放光明，普入十方诸佛会，

悉住空中作光网，供养佛已从足入；

即时诸佛悉了知，今此佛子登职位。}%

@{十方菩薩來觀察，受職大士舒光照；

諸佛眉間亦放光，普照而來從頂入。}@
%{十方菩萨来观察，受职大士舒光照；

诸佛眉间亦放光，普照而来从顶入。}%

@{十方世界咸震動，一切地獄苦消滅；

是時諸佛與其職，如轉輪王第一子。}@
%{十方世界咸震动，一切地狱苦消滅；

是时诸佛与其职，如转轮王第一子。}%

@{若蒙諸佛與灌頂，是則名登法雲地，

智慧增長無有邊，開悟一切諸世間。}@
%{若蒙诸佛与灌顶，是则名登法云地，

智慧增长无有边，开悟一切诸世间。}%

@{欲界色界無色界，法界世界眾生界，

有數無數及虛空，如是一切咸通達。}@
%{欲界色界无色界，法界世界众生界，

有数无数及虚空，如是一切咸通达。}%

@{一切化用大威力，諸佛加持微細智，

祕密劫數毛道等，皆能如實而觀察。}@
%{一切化用大威力，诸佛加持微细智，

秘密劫数毛道等，皆能如实而观察。}%

@{受生捨俗成正道，轉妙法輪入涅槃，

乃至寂滅解脫法，及所未說皆能了。}@
%{受生捨俗成正道，转妙法轮入涅槃，

乃至寂灭解脱法，及所未说皆能了。}%

@{菩薩住此法雲地，具足念力持佛法，

譬如大海受龍雨，此地受法亦復然。}@
%{菩萨住此法云地，具足念力持佛法，

譬如大海受龙雨，此地受法亦复然。}%

@{十方無量諸眾生，悉得聞持持佛法，

於一佛所所聞法，過於彼數無有量。}@
%{十方无量诸众生，悉得闻持持佛法，

于一佛所所闻法，过於彼数无有量。}%

@{以昔智願威神力，一念普遍十方土，

霔甘露雨滅煩惱，是故佛說名法雲。}@
%{以昔智愿威神力，一念普遍十方土，

霔甘露雨灭烦恼，是故佛说名法云。}%

@{神通示現遍十方，超出人天世間境，

復過是數無量億，世智思惟必迷悶。}@
%{神通示现遍十方，超出人天世间境，

复过是数无量亿，世智思惟必迷闷。}%

@{一舉足量智功德，乃至九地不能知，

何況一切諸眾生，及以聲聞辟支佛。}@
%{一举足量智功德，乃至九地不能知，

何况一切诸众生，及以声闻辟支佛。}%

@{此地菩薩供養佛，十方國土悉周遍，

亦供現前諸聖眾，具足莊嚴佛功德。}@
%{此地菩萨供养佛，十方国土悉周遍，

亦供现前诸圣众，具足庄严佛功德。}%

@{住於此地復為說，三世法界無礙智，

眾生國土悉亦然，乃至一切佛功德。}@
%{住于此地复为说，三世法界无碍智，

众生国土悉亦然，乃至一切佛功德。}%

@{此地菩薩智光明，能示眾生正法路，

自在天光除世暗，此光滅暗亦如是。}@
%{此地菩萨智光明，能示众生正法路，

自在天光除世暗，此光灭暗亦如是。}%

@{住此多作三界王，善能演說三乘法，

無量三昧一念得，所見諸佛亦如是。}@
%{住此多作三界王，善能演说三乘法，

无量三昧一念得，所见诸佛亦如是。}%

@{此地我今已略說，若欲廣說不可盡。}@
%{此地我今已略说，若欲广说不可尽。}%

@{如是諸地佛智中，如十山王嶷然住。

初地藝業不可盡，譬如雪山集眾藥；

二地戒聞如香山；三如鞞陀發妙華；

焰慧道寶無有盡，譬如仙山仁善住；

五地神通如由乾；六如馬耳具眾果；

七地大慧如尼民；八地自在如輪圍；

九如計都集無礙；十如須彌具眾德。}@
%{如是诸地佛智中，如十山王嶷然住。

初地艺业不可尽，譬如雪山集众药；

二地戒闻如香山；三如鞞陀发妙华；

焰慧道宝无有尽，譬如仙山仁善住；

五地神通如由乾；六如马耳具众果；

七地大慧如尼民；八地自在如轮围；

九如计都集无碍；十如须弥具众德。}%

@{初地願首二持戒；三地功德四專一；

五地微妙六甚深；七廣大慧八莊嚴；

九地思量微妙義，出過一切世間道；

十地受持諸佛法，如是行海無盡竭。}@
%{初地愿首二持戒；三地功德四专一；

五地微妙六甚深；七广大慧八庄严；

九地思量微妙义，出过一切世间道；

十地受持诸佛法，如是行海无尽竭。}%

@{十行超世發心初，持戒第二禪第三，

行淨第四成就五，緣生第六貫穿七，

第八置在金剛幢，第九觀察眾稠林，

第十灌頂隨王意，如是德寶漸清淨。}@
%{十行超世发心初，持戒第二禅第三，

行净第四成就五，缘生第六贯穿七，

第八置在金刚幢，第九观察众稠林，

第十灌顶随王意，如是德宝渐清净。}%

@{十方國土碎為塵，可於一念知其數，

毫末度空可知量，億劫說此不可盡。}@
%{十方国土碎为尘，可于一念知其数，

毫末度空可知量，亿劫说此不可尽。}%
