@{大方廣佛華嚴經卷第四十一}@
%{大方广佛华严经卷第四十一}%

@{于闐國三藏實叉難陀奉制譯}@
%{于阗国三藏实叉难陀奉制译}%

@{十定品第二十七之二}@
%{十定品第二十七之二}%

@{佛子！云何為菩薩摩訶薩次第遍往諸佛國土神通三昧？佛子！此菩薩摩訶薩過於東方無數世界，復過爾所世界微塵數世界，於彼諸世界中入此三昧，或剎那入，或須臾入，或相續入，或日初分時入，或日中分時入，或日後分時入，或夜初分時入，或夜中分時入，或夜後分時入，或一日入，或五日入，或半月入，或一月入，或一年入，或百年入，或千年入，或百千年入，或億年入，或百千億年入，或百千那由他億年入，或一劫入，或百劫入，或百千劫入，或百千那由他億劫入，或無數劫入，或無量劫入，或無邊劫入，或無等劫入，或不可數劫入，或不可稱劫入，或不可思劫入，或不可量劫入，或不可說劫入，或不可說不可說劫入，若久、若近、若法、若時，種種不同。菩薩於彼不生分別，心無染著，不作二、不作不二，不作普、不作別，雖離此分別而以神通方便從三昧起，於一切法不忘不失至於究竟。譬如日天子周行照曜，晝夜不住；日出名晝，日沒名夜，晝亦不生，夜亦不滅。菩薩摩訶薩於無數世界入神通三昧，入三昧已，明見爾所無數世界亦復如是。佛子！是為菩薩摩訶薩第三次第遍往諸佛國土神通大三昧善巧智。}@
%{佛子！什么是菩萨摩诃萨次第遍往诸佛国土神通三昧呢？佛子！这个菩萨摩诃萨超越东方无数世界，又超越你所见世界微尘数的世界，在那些世界中进入这个三昧，或一刹那进入，或须臾进入，或连续进入，或日初分时进入，或日中分时进入，或日后分时进入，或夜初分时进入，或夜中分时进入，或夜后分时进入，或一日进入，或五日进入，或半月进入，或一月进入，或一年进入，或百年进入，或千年进入，或百千年进入，或亿年进入，或百千亿年进入，或百千那由他亿年进入，或一劫进入，或百劫进入，或百千劫进入，或百千那由他亿劫进入，或无数劫进入，或无量劫进入，或无边劫进入，或无等劫进入，或不可数劫进入，或不可称劫进入，或不可思劫进入，或不可量劫进入，或不可说劫进入，或不可说不可说劫进入，无论是久远，还是近期，无论是法，还是时间，种种不同。菩萨在那些世界中不生分别，心无染着，不作二，不作不二，不作普，不作别，虽然远离这些分别，但以神通方便从三昧中起来，对一切法不忘不失，直至究竟。譬如太阳天子周行照耀，昼夜不停；日出名为昼，日落名为夜，昼也不生，夜也不灭。菩萨摩诃萨在无数世界中进入神通三昧，进入三昧后，明见你所见无数世界也是如此。佛子！这就是菩萨摩诃萨第三次第遍往诸佛国土神通大三昧善巧智。}%

@{佛子！云何為菩薩摩訶薩清淨深心行三昧？佛子！此菩薩摩訶薩知諸佛身數等眾生，見無量佛過阿僧祇世界微塵數。於彼一一諸如來所，以一切種種妙香而作供養，以一切種種妙華而作供養，以一切種種蓋大如阿僧祇佛剎而作供養，以超過一切世界一切上妙莊嚴具而作供養，散一切種種寶而作供養，以一切種種莊嚴具莊嚴經行處而作供養，以一切無數上妙摩尼寶藏而作供養，以佛神力所流出過諸天上味飲食而作供養，一切佛剎種種上妙諸供養具，能以神力普皆攝取而作供養。於彼一一諸如來所，恭敬尊重，頭頂禮敬，舉身布地，請問佛法，讚佛平等，稱揚諸佛廣大功德，入於諸佛所入大悲，得佛平等無礙之力；於一念頃，一切佛所勤求妙法，然於諸佛出興於世、入般涅槃，如是之相皆無所得。如散動心，了別所緣，心起不知何所緣起，心滅不知何所緣滅；此菩薩摩訶薩亦復如是，終不分別如來出世及涅槃相。佛子！如日中陽焰，不從雲生，不從池生，不處於陸，不住於水，非有非無，非善非惡，非清非濁，不堪飲漱，不可穢污，非有體非無體，非有味非無味，以因緣故而現水相，為識所了，遠望似水而興水想，近之則無，水想自滅；此菩薩摩訶薩亦復如是，不得如來出興於世及涅槃相。諸佛有相及以無相，皆是想心之所分別。佛子！此三昧名為：清淨深心行。菩薩摩訶薩於此三昧，入已而起，起已不失。譬如有人從睡得寤，憶所夢事，覺時雖無夢中境界，而能憶念、心不忘失。菩薩摩訶薩亦復如是，入於三昧，見佛聞法，從定而起，憶持不忘，而以此法開曉一切道場眾會，莊嚴一切諸佛國土，無量義趣悉得明達，一切法門皆亦清淨，然大智炬，長諸佛種，無畏具足，辯才不竭，開示演說甚深法藏。是為菩薩摩訶薩第四清淨深心行大三昧善巧智。}@
%{佛子！什么是菩萨摩诃萨清净深心行三昧呢？佛子！这个菩萨摩诃萨知道诸佛身数等同众生，见到无量佛，超过阿僧祇世界微尘数。在那些一一诸如来处，以一切种种妙香而作供养，以一切种种妙华而作供养，以一切种种盖大如阿僧祇佛刹而作供养，以超过一切世界一切上妙庄严具而作供养，散一切种种宝而作供养，以一切种种庄严具庄严经行处而作供养，以一切无数上妙摩尼宝藏而作供养，以佛神力所流出超过诸天上美味饮食而作供养，一切佛刹种种上妙诸供养具，能以神力普皆摄取而作供养。在那些一一诸如来处，恭敬尊重，头顶礼敬，举身布地，请问佛法，赞佛平等，称扬诸佛广大功德，进入诸佛所入大悲，得佛平等无碍之力；在一念顷，一切佛所勤求妙法，然而对诸佛出兴于世、入般涅槃，如此之相皆无所得。如同散动心，了别所缘，心起不知何所缘起，心灭不知何所缘灭；这个菩萨摩诃萨也如此，最终不分别如来出世及涅槃相。佛子！如同日中阳焰，不从云生，不从池生，不处陆地，不住水中，非有非无，非善非恶，非清非浊，不堪饮漱，不可污秽，非有体非无体，非有味非无味，由于因缘故而现水相，为识所了，远望似水而兴水想，近之则无，水想自灭；这个菩萨摩诃萨也如此，不得如来出兴于世及涅槃相。诸佛有相及以无相，都是想心之所分别。佛子！这个三昧名为：清净深心行。菩萨摩诃萨于此三昧，进入已而起来，起来已不失。譬如有人从睡中醒来，忆所梦事，醒来时虽然没有梦中境界，却能忆念，心不忘失。菩萨摩诃萨也如此，进入三昧，见佛闻法，从定中起来，忆持不忘，并以此法开晓一切道场众会，庄严一切诸佛国土，无量义趣悉得明达，一切法门皆亦清净，燃起大智炬，增长诸佛种，无畏具足，辩才不竭，开示演说甚深法藏。这就是菩萨摩诃萨第四清净深心行大三昧善巧智。}%

@{佛子！云何為菩薩摩訶薩知過去莊嚴藏三昧？佛子！此菩薩摩訶薩能知過去諸佛出現，所謂：劫次第中諸剎次第，剎次第中諸劫次第，劫次第中諸佛出現次第，佛出現次第中說法次第，說法次第中諸心樂次第，心樂次第中諸根次第，根次第中調伏次第，調伏次第中諸佛壽命次第，壽命次第中知億那由他年歲數量次第。佛子！此菩薩摩訶薩得如是無邊次第智故，則知過去諸佛，則知過去諸剎，則知過去諸法門，則知過去諸劫，則知過去諸法，則知過去諸心，則知過去諸解，則知過去諸眾生，則知過去諸煩惱，則知過去諸儀式，則知過去諸清淨。佛子！此三昧名：過去清淨藏，於一念中，能入百劫，能入千劫，能入百千劫，能入百千億那由他劫，能入無數劫，能入無量劫，能入無邊劫，能入無等劫，能入不可數劫，能入不可稱劫，能入不可思劫，能入不可量劫，能入不可說劫，能入不可說不可說劫。佛子！彼菩薩摩訶薩入此三昧，不滅現在，不緣過去。佛子！彼菩薩摩訶薩從此三昧起，於如來所受十種不可思議灌頂法，亦得、亦清淨、亦成就、亦入、亦證、亦滿、亦持，平等了知三輪清淨。何等為十？一者辯不違義，二者說法無盡，三者訓辭無失，四者樂說不斷，五者心無恐畏，六者語必誠實，七者眾生所依，八者救脫三界，九者善根最勝，十者調御妙法。佛子！此是十種灌頂法。若菩薩入此三昧，從三昧起，無間則得。如歌羅邏入胎藏時，於一念間識則託生；菩薩摩訶薩亦復如是，從此定起，於如來所，一念則得此十種法。佛子！是名菩薩摩訶薩第五知過去莊嚴藏大三昧善巧智。}@
%{佛子！什么是菩萨摩诃萨知过去庄严藏三昧呢？佛子！这个菩萨摩诃萨能知过去诸佛出现，所谓：劫次第中诸刹次第，刹次第中诸劫次第，劫次第中诸佛出现次第，佛出现次第中说法次第，说法次第中诸心乐次第，心乐次第中诸根次第，根次第中调伏次第，调伏次第中诸佛寿命次第，寿命次第中知亿那由他年岁数量次第。佛子！这个菩萨摩诃萨得到如此无边次第智故，则知过去诸佛，则知过去诸刹，则知过去诸法门，则知过去诸劫，则知过去诸法，则知过去诸心，则知过去诸解，则知过去诸众生，则知过去诸烦恼，则知过去诸仪式，则知过去诸清净。佛子！这个三昧名为：过去清净藏，在一念中，能入百劫，能入千劫，能入百千劫，能入百千亿那由他劫，能入无数劫，能入无量劫，能入无边劫，能入无等劫，能入不可数劫，能入不可称劫，能入不可思劫，能入不可量劫，能入不可说劫，能入不可说不可说劫。佛子！那个菩萨摩诃萨进入此三昧，不灭现在，不缘过去。佛子！那个菩萨摩诃萨从此三昧起，于如来处受十种不可思議灌顶法，亦得、亦清净、亦成就、亦入、亦证、亦满、亦持，平等了知三轮清净。何等为十？一者辩不违义，二者说法无尽，三者训辞无失，四者乐说不断，五者心无恐畏，六者语必诚实，七者众生所依，八者救脱三界，九者善根最胜，十者调御妙法。佛子！这是十种灌顶法。如果菩萨进入此三昧，从三昧起，无间则得。如同歌罗逻入胎藏时，在一念间识则托生；菩萨摩诃萨也如此，从此定起，于如来处，一念则得此十种法。佛子！这就是菩萨摩诃萨第五知过去庄严藏大三昧善巧智。}%
@{佛子！云何為菩薩摩訶薩智光明藏三昧？}@
%{佛子！什么是菩萨摩诃萨智光明藏三昧呢？}%

@{佛子！彼菩薩摩訶薩住此三昧，能知未來一切世界一切劫中所有諸佛；}@
%{佛子！这位菩萨摩诃萨住在这个三昧中，就能知道未来一切世界一切劫中所有诸佛；}%

@{若已說、若未說，若已授記、若未授記，種種名號各各不同，}@
%{无论是已经说法、还没有说法，或者已经授记、还没有授记，他们的名号各种各样，}%

@{所謂：無數名、無量名、無邊名、無等名、不可數名、不可稱名、不可思名、不可量名、不可說名；}@
%{比如：无数名、无量名、无边名、无等名、不可数名、不可称名、不可思名、不可量名、不可说名；}%

@{當出現於世，當利益眾生，當作法王，當興佛事，當說福利，}@
%{他们将会出现在世间，利益众生，成为法王，兴办佛事，宣说福利，}%

@{當讚善義，當說白分義，當淨治諸惡，當安住功德，當開示第一義諦，}@
%{赞扬善法，宣说白分义，净化一切恶行，安住功德，开示第一义谛，}%

@{當入灌頂位，當成一切智。}@
%{进入灌顶位，成就一切智。}%

@{彼諸如來修圓滿行，發圓滿願，入圓滿智，有圓滿眾，備圓滿莊嚴，集圓滿功德，悟圓滿法，得圓滿果，具圓滿相，成圓滿覺。}@
%{这些如来修圆满的行，发圆满的愿，进入圆满的智，拥有圆满的眷属，具足圆满的庄严，集聚圆满的功德，悟证圆满的法，获得圆满的果，具足圆满的相，成就圆满的觉悟。}%

@{彼諸如來名姓種族、方便善巧、神通變化、成熟眾生、入般涅槃，如是一切皆悉了知。}@
%{这些如来的名姓种族、方便善巧、神通变化、成熟众生、入般涅槃，这一切都了如指掌。}%

@{此菩薩於一念中，能入一劫、百劫、千劫、百千劫、百千億那由他劫，}@
%{这位菩萨在一念之间，就能进入一劫、百劫、千劫、百千劫、百千亿那由他劫，}%

@{入閻浮提微塵數劫，入四天下微塵數劫，入小千世界微塵數劫，入中千世界微塵數劫，入大千世界微塵數劫，}@
%{进入阎浮提微尘数劫，进入四天下微尘数劫，进入小千世界微尘数劫，进入中千世界微尘数劫，进入大千世界微尘数劫，}%

@{入佛剎微塵數劫，入百千佛剎微塵數劫，入百千億那由他佛剎微塵數劫，入無數佛剎微塵數劫，入無量佛剎微塵數劫，}@
%{进入佛刹微尘数劫，进入百千佛刹微尘数劫，进入百千亿那由他佛刹微尘数劫，进入无数佛刹微尘数劫，进入无量佛刹微尘数劫，}%

@{入無邊佛剎微塵數劫，入無等佛剎微塵數劫，入不可數佛剎微塵數劫，入不可稱佛剎微塵數劫，入不可思佛剎微塵數劫，}@
%{进入无边佛刹微尘数劫，进入无等佛刹微尘数劫，进入不可数佛刹微尘数劫，进入不可称佛刹微尘数劫，进入不可思佛刹微尘数劫，}%

@{入不可量佛剎微塵數劫，入不可說佛剎微塵數劫，入不可說不可說佛剎微塵數劫。}@
%{进入不可量佛刹微尘数劫，进入不可说佛刹微尘数劫，进入不可说不可说佛刹微尘数劫。}%

@{如是未來一切世界所有劫數，能以智慧皆悉了知。}@
%{像这样，未来一切世界所有的劫数，都能以智慧全部了知。}%

@{以了知故，其心復入十種持門。}@
%{由于了知，他的心又进入十种持门。}%

@{何者為十？}@
%{哪十种呢？}%

@{所謂：入佛持故，得不可說佛剎微塵數諸佛護念；}@
%{就是：进入佛持，得到不可说佛刹微尘数诸佛的护念；}%

@{入法持故，得十種陀羅尼光明無盡辯才；}@
%{进入法持，得到十种陀罗尼光明无尽的辩才；}%

@{入行持故，出生圓滿殊勝諸願；}@
%{进入行持，出生圆满殊胜的诸愿；}%

@{入力持故，無能映蔽，無能摧伏；}@
%{进入力持，没有人能遮蔽，没有人能摧伏；}%

@{入智持故，所行佛法無有障礙；}@
%{进入智持，所行佛法没有障碍；}%

@{入大悲持故，轉於不退清淨法輪；}@
%{进入大悲持，转动不退清净的法轮；}%

@{入差別善巧句持故，轉一切文字輪，淨一切法門地；}@
%{进入差别善巧句持，转动一切文字轮，净化一切法门地；}%

@{入師子受生法持故，開法關鑰，出欲淤泥；}@
%{进入狮子受生法持，打开法门钥匙，走出欲念的泥潭；}%

@{入智力持故，修菩薩行常不休息；}@
%{进入智力持，修菩萨行常不休息；}%

@{入善友力持故，令無邊眾生普得清淨；}@
%{进入善友力持，令无边众生普遍得到清净；}%

@{入無住力持故，入不可說不可說廣大劫；}@
%{进入无住力持，进入不可说不可说广大劫；}%

@{入法力持故，以無礙方便智，知一切法自性清淨。}@
%{进入法力持，以无碍方便智，知道一切法的自性清净。}%

@{佛子！菩薩摩訶薩住此三昧已，善巧住不可說不可說劫，善巧住不可說不可說剎，}@
%{佛子！这位菩萨摩诃萨住在这个三昧之后，善巧地住不可说不可说劫，善巧地住不可说不可说刹，}%

@{善巧知不可說不可說種種眾生，善巧知不可說不可說眾生異相，善巧知不可說不可說同異業報，}@
%{善巧地知道不可说不可说各种众生，善巧地知道不可说不可说众生不同的相貌，善巧地知道不可说不可说相同和不同的业报，}%

@{善巧知不可說不可說精進、諸根習氣、相續差別諸行，善巧知不可說不可說無量染淨種種思惟，}@
%{善巧地知道不可说不可说精进、诸根习气、相续不同的诸行，善巧地知道不可说不可说无量染净各种思惟，}%

@{善巧知不可說不可說法種種義、無量文字、演說言辭，善巧知不可說不可說種種佛出現、種族、時節、現相、說法、施為佛事、入般涅槃，}@
%{善巧地知道不可说不可说法的各种义理、无量文字、演说言辞，善巧地知道不可说不可说各种佛出现、种族、时间、相貌、说法、施行佛事、入般涅槃，}%

@{善巧知不可說不可說無邊智慧門，善巧知不可說不可說一切神通無量變現。}@
%{善巧地知道不可说不可说无边智慧门，善巧地知道不可说不可说一切神通无量变现。}%

@{佛子！譬如日出，世間所有村營、城邑、宮殿、屋宅、山澤、鳥獸、樹林、華果，如是一切種種諸物，有目之人悉得明見。}@
%{佛子！比如太阳升起，世间所有村庄、城邑、宫殿、房屋、山泽、鸟兽、树林、花果，像这样一切种种事物，有眼睛的人都能看得清楚。}%

@{佛子！日光平等，無有分別，而能令目見種種相；此大三昧亦復如是，體性平等，無有分別，能令菩薩知不可說不可說百千億那由他差別之相。}@
%{佛子！阳光平等，没有分别，却能让人看到各种相貌；这个大三昧也一样，体性平等，没有分别，能使菩萨知道不可说不可说百千亿那由他不同的相貌。}%

@{佛子！此菩薩摩訶薩如是了知時，令諸眾生得十種不空。}@
%{佛子！这位菩萨摩诃萨这样了知的时候，就能使众生得到十种不空。}%

@{何等為十？}@
%{哪十种呢？}%

@{一者見不空，令諸眾生生善根故；}@
%{一是见不空，使众生生起善根；}%

@{二者聞不空，令諸眾生得成熟故；}@
%{二是闻不空，使众生得到成熟；}%

@{三者同住不空，令諸眾生心調伏故；}@
%{三是同住不空，使众生心得到调伏；}%

@{四者發起不空，令諸眾生如言而作，通達一切諸法義故；}@
%{四是发起不空，使众生如言而行，通达一切诸法义；}%

@{五者行不空，令無邊世界皆清淨故；}@
%{五是行不空，使无边世界都得到清净；}%

@{六者親近不空，於不可說不可說佛剎諸如來所，斷不可說不可說眾生疑故；}@
%{六是亲近不空，在不可说不可说佛刹诸如来处，断除不可说不可说众生的疑虑；}%

@{七者願不空，隨所念眾生，令作勝供養，成就諸願故；}@
%{七是愿不空，随所念众生，使他们做出胜妙供养，成就他们的愿望；}%

@{八者善巧法不空，皆令得住無礙解脫清淨智故；}@
%{八是善巧法不空，使他们都住于无碍解脱清净智；}%

@{九者雨法雨不空，於不可說不可說諸根眾生中，方便開示一切智行令住佛道故；}@
%{九是雨法雨不空，在不可说不可说诸根众生中，方便开示一切智行，使他们住于佛道；}%

@{十者出現不空，現無邊相，令一切眾生皆蒙照故。}@
%{十是出现不空，显现无边相貌，使一切众生都蒙受光明照耀。}%

@{佛子！菩薩摩訶薩住此三昧，得十種不空時，諸天王眾皆來頂禮，諸龍王眾興大香雲，諸夜叉王頂禮其足，}@
%{佛子！这位菩萨摩诃萨住在这个三昧中，得到十种不空的时候，诸天王众都来顶礼，诸龙王众兴起大香云，诸夜叉王顶礼他的足，}%

@{阿脩羅王恭敬供養，迦樓羅王前後圍遶，諸梵天王悉來勸請，緊那羅王、摩睺羅伽王咸共稱讚，}@
%{阿修罗王恭敬供养，迦楼罗王前后围绕，诸梵天王都来劝请，紧那罗王、摩睺罗伽王一起称赞，}%

@{乾闥婆王常來親近，諸人王眾承事供養。}@
%{乾闼婆王经常来亲近，诸人王众承事供养。}%

@{佛子！是為菩薩摩訶薩第六智光明藏大三昧善巧智。}@
%{佛子！这就是菩萨摩诃萨第六智光明藏大三昧善巧智。}%
@{佛子！云何為菩薩摩訶薩了知一切世界佛莊嚴三昧？}@
%{佛子，什么是菩萨摩诃萨了知一切世界佛庄严三昧呢？}%

@{佛子！此三昧何故名了知一切世界佛莊嚴？}@
%{佛子，这个三昧为什么叫做了知一切世界佛庄严呢？}%

@{佛子！菩薩摩訶薩住此三昧，能次第入東方世界，能次第入南方世界，西方、北方、四維、上下，所有世界悉亦如是，能次第入。}@
%{佛子，菩萨摩诃萨住在这个三昧里，能够依次进入东方世界，能够依次进入南方世界，西方、北方、四维、上下，所有世界都一样，能够依次进入。}%

@{皆見諸佛出興於世，亦見彼佛一切神力，亦見諸佛所有遊戲，亦見諸佛廣大威德，亦見諸佛最勝自在，亦見諸佛大師子吼，亦見諸佛所修諸行，亦見諸佛種種莊嚴，亦見諸佛神足變化，}@
%{都能看见诸佛出兴于世，也能看见那些佛的一切神力，也能看见诸佛的所有游戏，也能看见诸佛广大威德，也能看见诸佛最胜自在，也能看见诸佛大师子吼，也能看见诸佛所修的诸行，也能看见诸佛种种庄严，也能看见诸佛神足变化，}%

@{亦見諸佛眾會雲集、眾會清淨、眾會廣大、眾會一相、眾會多相、眾會處所、眾會居止、眾會成熟、眾會調伏、眾會威德，如是一切悉皆明見。}@
%{也能看见诸佛的众会云集、众会清净、众会广大、众会一相、众会多相、众会处所、众会居止、众会成熟、众会调伏、众会威德，像这样一切都能明明白白地看见。}%

@{亦見眾會其量大小等閻浮提，亦見眾會等四天下，亦見眾會等小千界，亦見眾會等中千界，亦見眾會量等三千大千世界。}@
%{也能看见众会的数量大小等于阎浮提，也能看见众会等于四天下，也能看见众会等于小千界，也能看见众会等于中千界，也能看见众会数量等于三千大千世界。}%

@{亦見眾會充滿百千億那由他佛剎，亦見眾會充滿阿僧祇佛剎，亦見眾會充滿百佛剎微塵數佛剎，亦見眾會充滿千佛剎微塵數佛剎，亦見眾會充滿百千億那由他佛剎微塵數佛剎，}@
%{也能看见众会充满百千亿那由他佛刹，也能看见众会充满阿僧祇佛刹，也能看见众会充满百佛刹微尘数佛刹，也能看见众会充满千佛刹微尘数佛刹，也能看见众会充满百千亿那由他佛刹微尘数佛刹，}%

@{亦見眾會充滿無數佛剎微塵數佛剎，亦見眾會充滿無量佛剎微塵數佛剎，亦見眾會充滿無邊佛剎微塵數佛剎，亦見眾會充滿無等佛剎微塵數佛剎，亦見眾會充滿不可數佛剎微塵數佛剎，}@
%{也能看见众会充满无数佛刹微尘数佛刹，也能看见众会充满无量佛刹微尘数佛刹，也能看见众会充满无边佛刹微尘数佛刹，也能看见众会充满无等佛刹微尘数佛刹，也能看见众会充满不可数佛刹微尘数佛刹，}%

@{亦見眾會充滿不可稱佛剎微塵數佛剎，亦見眾會充滿不可思佛剎微塵數佛剎，亦見眾會充滿不可量佛剎微塵數佛剎，亦見眾會充滿不可說佛剎微塵數佛剎，亦見眾會充滿不可說不可說佛剎微塵數佛剎。}@
%{也能看见众会充满不可称佛刹微尘数佛刹，也能看见众会充满不可思佛刹微尘数佛刹，也能看见众会充满不可量佛刹微尘数佛刹，也能看见众会充满不可说佛刹微尘数佛刹，也能看见众会充满不可说不可说佛刹微尘数佛刹。}%

@{亦見諸佛於彼眾會道場中，示現種種相、種種時、種種國土、種種變化、種種神通、種種莊嚴、種種自在、種種形量、種種事業。}@
%{也能看见诸佛在那些众会道场中，示现种种相、种种时、种种国土、种种变化、种种神通、种种庄严、种种自在、种种形量、种种事业。}%

@{菩薩摩訶薩亦見自身往彼眾會，亦自見身在彼說法，亦自見身受持佛語，亦自見身善知緣起，亦自見身住在虛空，亦自見身住於法身，亦自見身不生染著，亦自見身不住分別，}@
%{菩萨摩诃萨也能看见自身前往那些众会，也能看见自身在那里说法，也能看见自身受持佛语，也能看见自身善知缘起，也能看见自身住在虚空，也能看见自身住于法身，也能看见自身不生染着，也能看见自身不住分别，}%

@{亦自見身無有疲倦，亦自見身普入諸智，亦自見身普知諸義，亦自見身普入諸地，亦自見身普入諸趣，亦自見身普知方便，亦自見身普住佛前，亦自見身普入諸力，亦自見身普入真如，}@
%{也能看见自身无有疲倦，也能看见自身普入诸智，也能看见自身普知诸义，也能看见自身普入诸地，也能看见自身普入诸趣，也能看见自身普知方便，也能看见自身普住佛前，也能看见自身普入诸力，也能看见自身普入真如，}%

@{亦自見身普入無諍，亦自見身普入諸法。}@
%{也能看见自身普入无诤，也能看见自身普入诸法。}%

@{如是見時，不分別國土，不分別眾生，不分別佛，不分別法，不執著身，不執著身業，不執著心，不執著意。}@
%{像这样看见的时候，不分别国土，不分别众生，不分别佛，不分别法，不执着身，不执着身业，不执着心，不执着意。}%

@{譬如諸法，不分別自性，不分別音聲，而自性不捨、名字不滅；菩薩摩訶薩亦復如是，不捨於行，隨世所作，而於此二無所執著。}@
%{譬如诸法，不分别自性，不分别音聲，而自性不舍、名字不灭；菩萨摩诃萨也一样，不舍于行，随世所作，而于此二无所执着。}%

@{佛子！菩薩摩訶薩見佛無量光色、無量形相，圓滿成就，平等清淨；一一現前，分明證了。}@
%{佛子，菩萨摩诃萨看见佛无量光色、无量形相，圆满成就，平等清净；一一现前，分明证了。}%

@{或見佛身種種光明，或見佛身圓光一尋，或見佛身如盛日色，或見佛身微妙光色，或見佛身作清淨色，或見佛身作黃金色，或見佛身作金剛色，或見佛身作紺青色，或見佛身作無邊色，}@
%{或者看见佛身种种光明，或者看见佛身圆光一寻，或者看见佛身如盛日色，或者看见佛身微妙光色，或者看见佛身作清净色，或者看见佛身作黄金色，或者看见佛身作金刚色，或者看见佛身作绀青色，或者看见佛身作无边色，}%

@{或見佛身作大青摩尼寶色。}@
%{或者看见佛身作大青摩尼宝色。}%

@{或見佛身其量七肘，或見佛身其量八肘，或見佛身其量九肘，或見佛身其量十肘，或見佛身二十肘量，或見佛身三十肘量，如是乃至一百肘量、一千肘量。}@
%{或者看见佛身其量七肘，或者看见佛身其量八肘，或者看见佛身其量九肘，或者看见佛身其量十肘，或者看见佛身二十肘量，或者看见佛身三十肘量，像这样乃至一百肘量、一千肘量。}%

@{或見佛身一俱盧舍量，或見佛身半由旬量，或見佛身一由旬量，或見佛身十由旬量，或見佛身百由旬量，或見佛身千由旬量，或見佛身百千由旬量，或見佛身閻浮提量，或見佛身四天下量，}@
%{或者看见佛身一俱卢舍量，或者看见佛身半由旬量，或者看见佛身一由旬量，或者看见佛身十由旬量，或者看见佛身百由旬量，或者看见佛身千由旬量，或者看见佛身百千由旬量，或者看见佛身阎浮提量，或者看见佛身四天下量，}%

@{或見佛身小千界量，或見佛身中千界量，或見佛身大千界量，或見佛身百大千世界量，或見佛身千大千世界量，或見佛身百千大千世界量，或見佛身百千億那由他大千世界量，或見佛身無數大千世界量，}@
%{或者看见佛身小千界量，或者看见佛身中千界量，或者看见佛身大千界量，或者看见佛身百大千世界量，或者看见佛身千大千世界量，或者看见佛身百千大千世界量，或者看见佛身百千亿那由他大千世界量，或者看见佛身无数大千世界量，}%

@{或見佛身無量大千世界量，或見佛身無邊大千世界量，或見佛身無等大千世界量，或見佛身不可數大千世界量，或見佛身不可稱大千世界量，或見佛身不可思大千世界量，或見佛身不可量大千世界量，}@
%{或者看见佛身无量大千世界量，或者看见佛身无边大千世界量，或者看见佛身无等大千世界量，或者看见佛身不可数大千世界量，或者看见佛身不可称大千世界量，或者看见佛身不可思大千世界量，或者看见佛身不可量大千世界量，}%

@{或見佛身不可說大千世界量，或見佛身不可說不可說大千世界量。}@
%{或者看见佛身不可说大千世界量，或者看见佛身不可说不可说大千世界量。}%

@{佛子！菩薩如是見諸如來無量色相、無量形狀、無量示現、無量光明、無量光明網，其光分量等于法界，於法界中無所不照，普令發起無上智慧；又見佛身，無有染著，無有障礙，上妙清淨。}@
%{佛子，菩萨像这样看见诸如来无量色相、无量形狀、无量示现、无量光明、无量光明网，其光分量等于法界，于法界中无所不照，普令发起无上智慧；又看见佛身，无有染着，无有障碍，上妙清净。}%

@{佛子！菩薩如是見於佛身，而如來身不增不減。}@
%{佛子，菩萨像这样看见佛身，而如来身不增不减。}%

@{譬如虛空，於蟲所食芥子孔中亦不減小，於無數世界中亦不增廣；其諸佛身亦復如是，見大之時亦無所增，見小之時亦無所減。}@
%{譬如虚空，于虫所食芥子孔中也不减小，于无数世界中也不增广；其诸佛身也一样，看见大的时候也不增，看见小的时候也不减。}%

@{佛子！譬如月輪，閻浮提人見其形小而亦不減，月中住者見其形大而亦不增；菩薩摩訶薩亦復如是，住此三昧，隨其心樂，見諸佛身種種化相，言辭演法，受持不忘，而如來身不增不減。}@
%{佛子，譬如月轮，阎浮提人看见其形小而也不减，月中住者看见其形大而也不增；菩萨摩诃萨也一样，住在这个三昧里，随其心乐，看见诸佛身种种化相，言辞演法，受持不忘，而如来身不增不减。}%

@{佛子！譬如眾生命終之後，將受生時，不離於心，所見清淨；菩薩摩訶薩亦復如是，不離於此甚深三昧，所見清淨。}@
%{佛子，譬如众生命终之后，将受生时，不离于心，所见清净；菩萨摩诃萨也一样，不离于此甚深三昧，所见清净。}%
@{佛子！菩薩摩訶薩住此三昧，成就十種速疾法。何者為十？所謂：速增諸行圓滿大願，速以法光照耀世間，速以方便轉於法輪度脫眾生，速隨眾生業示現諸佛清淨國土，速以平等智趣入十力，速與一切如來同住，速以大慈力摧破魔軍，速斷眾生疑令生歡喜，速隨勝解示現神變，速以種種妙法言辭淨諸世間。}@
%{佛子，菩萨摩诃萨住在这个三昧中，成就了十种快速的法门。这十种法门是什么呢？就是：快速增长圆满所有行为的大愿；快速用佛法的光芒照耀世间；快速用方便法门转动法轮，度脱众生；快速随着众生的业力，显现出诸佛清净的国土；快速用平等的智慧，趣入十力；快速与一切如来同住；快速用大慈悲的力量，摧毁魔军；快速断除众生的疑虑，令他们生起欢喜心；快速随着胜解，显现神通变化；快速用各种妙法和语言，净化世间。}%

@{佛子！此菩薩摩訶薩復得十種法印，印一切法。何等為十？一者同去、來、今一切諸佛平等善根，二者同諸如來得無邊際智慧法身，三者同諸如來住不二法，四者同諸如來觀察三世無量境界皆悉平等，五者同諸如來得了達法界無礙境界，六者同諸如來成就十力所行無礙，七者同諸如來永絕二行住無諍法，八者同諸如來教化眾生恒不止息，九者同諸如來於智善巧、義善巧中能善觀察，十者同諸如來與一切佛平等無二。}@
%{佛子，这个菩萨摩诃萨又得到了十种法印，用来印证一切法。这十种法印是什么呢？第一，与过去、现在、未来一切诸佛的平等善根相同；第二，与诸如来获得无边无际的智慧法身相同；第三，与诸如来住于不二法门相同；第四，与诸如来观察三世无量境界，都平等无二相同；第五，与诸如来得了达法界无碍境界相同；第六，与诸如来成就十力，所行无碍相同；第七，与诸如来永绝二行，住于无争法门相同；第八，与诸如来教化众生，恒常不止息相同；第九，与诸如来在智慧善巧、义理善巧中，能够善于观察相同；第十，与一切佛平等无二相同。}%


@{佛子！若菩薩摩訶薩成就此了知一切世界佛莊嚴大三昧善巧方便門，是無師者，不由他教，自入一切佛法故；是丈夫者，能開悟一切眾生故；是清淨者，知心性本淨故；是第一者，能度脫一切世間故；是安慰者，能開曉一切眾生故；是安住者，未住佛種性者令得住故；是真實知者，入一切智門故；是無異想者，所言無二故；是住法藏者，誓願了知一切佛法故；是能雨法雨者，隨眾生心樂悉令充足故。}@
%{佛子，如果菩萨摩诃萨成就了这个了知一切世界佛庄严大三昧的善巧方便门，那么他是无师自通的，不依赖他人教导，就能自行进入一切佛法；他是大丈夫，能够开悟一切众生；他是清净者，知道心性本来清净；他是第一者，能够度脱一切世间；他是安慰者，能够开导一切众生；他是安住者，能够让那些尚未住于佛种性的人，得到安住；他是真实知者，能够进入一切智门；他是无异想者，所说的话没有二义；他是住法藏者，发誓要了知一切佛法；他是能雨法雨者，能够随着众生心愿，令他们得到满足。}%

@{佛子！譬如帝釋，於頂髻中置摩尼寶，以寶力故，威光轉盛。其釋天王初獲此寶則得十法，出過一切三十三天。何等為十？一者色相，二者形體，三者示現，四者眷屬，五者資具，六者音聲，七者神通，八者自在，九者慧解，十者智用。如是十種，悉過一切三十三天。菩薩摩訶薩亦復如是，初始獲得此三昧時，則得十種廣大智藏。何等為十？一者照耀一切佛剎智，二者知一切眾生受生智，三者普作三世變化智，四者普入一切佛身智，五者通達一切佛法智，六者普攝一切淨法智，七者普令一切眾生入法身智，八者現見一切法普眼清淨智，九者一切自在到於彼岸智，十者安住一切廣大法普盡無餘智。}@
%{佛子，譬如帝释天，在头顶髻中放置摩尼宝，由于宝珠的力量，威光更加盛大。帝释天刚获得这颗宝珠时，就得到了十种法门，超越了三十三天的一切。这十种法门是什么呢？第一，色相；第二，形体；第三，示现；第四，眷属；第五，资具；第六，音声；第七，神通；第八，自在；第九，智慧理解；第十，智慧运用。这十种法门，都超越了三十三天的一切。菩萨摩诃萨也是这样，刚开始获得这个三昧时，就得到了十种广大的智慧宝藏。这十种智慧宝藏是什么呢？第一，照耀一切佛刹的智慧；第二，知道一切众生受生的智慧；第三，普遍作三世变化的智慧；第四，普遍进入一切佛身的智慧；第五，通达一切佛法的智慧；第六，普遍摄取一切清净法的智慧；第七，普遍令一切众生进入法身的智慧；第八，现见一切法，普眼清净的智慧；第九，一切自在，到达彼岸的智慧；第十，安住一切广大的法门，普尽无余的智慧。}%

@{佛子！菩薩摩訶薩住此三昧，復得十種最清淨威德身。何等為十？一者為照耀不可說不可說世界故，放不可說不可說光明輪；二者為令世界咸清淨故，放不可說不可說無量色相光明輪；三者為調伏眾生故，放不可說不可說光明輪；四者為親近一切諸佛故，化作不可說不可說身；五者為承事供養一切諸佛故，雨不可說不可說種種殊妙香華雲；六者為承事供養一切佛，及調伏一切眾生故，於一一毛孔中化作不可說不可說種種音樂；七者為成熟眾生故，現不可說不可說種種無量自在神變；八者為於十方種種名號一切佛所請問法故，一步超過不可說不可說世界；九者為令一切眾生見聞之者皆不空故，現不可說不可說種種無量清淨色相身，無能見頂；十者為與眾生開示無量祕密法故，發不可說不可說音聲語言。}@
%{佛子，菩萨摩诃萨住在这个三昧中，又得到了十种最清净的威德身。这十种威德身是什么呢？第一，为了照耀不可说不可说世界，放出不可说不可说光明轮；第二，为了令世界都清净，放出不可说不可说无量色相光明轮；第三，为了调伏众生，放出不可说不可说光明轮；第四，为了亲近一切诸佛，化作不可说不可说身；第五，为了承事供养一切诸佛，降下不可说不可说各种殊妙香华云；第六，为了承事供养一切佛，以及调伏一切众生，在每一毛孔中化作不可说不可说各种音乐；第七，为了成熟众生，显现不可说不可说各种无量自在神变；第八，为了在十方各种名号的一切佛那里，询问法门，一步就超过不可说不可说世界；第九，为了令一切众生，见到听到的人都不会空虚，显现不可说不可说各种无量清净色相身，没有人能看到头顶；第十，为了与众生开示无量秘密法门，发出不可说不可说音声语言。}%

@{佛子！菩薩摩訶薩得此十種最清淨威德身已，能令眾生得十種圓滿。何等為十？一者能令眾生得見於佛，二者能令眾生深信於佛，三者能令眾生聽聞於法，四者能令眾生知有佛世界，五者能令眾生見佛神變，六者能令眾生念所集業，七者能令眾生定心圓滿，八者能令眾生入佛清淨，九者能令眾生發菩提心，十者能令眾生圓滿佛智。}@
%{佛子，菩萨摩诃萨得到了这十种最清净的威德身之后，能够令众生得到十种圆满。这十种圆满是什么呢？第一，能够令众生见到佛；第二，能够令众生深信佛；第三，能够令众生听到佛法；第四，能够令众生知道有佛世界；第五，能够令众生见到佛的神通变化；第六，能够令众生念诵自己所集的业力；第七，能够令众生定心圆满；第八，能够令众生进入佛的清净；第九，能够令众生发菩提心；第十，能够令众生圆满佛智。}%

@{佛子！菩薩摩訶薩令眾生得十種圓滿已，復為眾生作十種佛事。何等為十？所謂：以音聲作佛事，為成熟眾生故；以色形作佛事，為調伏眾生故；以憶念作佛事，為清淨眾生故；以震動世界作佛事，為令眾生離惡趣故；以方便覺悟作佛事，為令眾生不失念故；以夢中現相作佛事，為令眾生恒正念故；以放大光明作佛事，為普攝取諸眾生故；以修菩薩行作佛事，為令眾生住勝願故；以成正等覺作佛事，為令眾生知幻法故；以轉妙法輪作佛事，為眾說法不失時故；以現住壽命作佛事，為調伏一切眾生故；以示般涅槃作佛事，知諸眾生起疲厭故。}@
%{佛子，菩萨摩诃萨令众生得到十种圆满之后，又为众生做十种佛事。这十种佛事是什么呢？就是：用音声做佛事，为了成熟众生；用色相形体做佛事，为了调伏众生；用忆念做佛事，为了清净众生；用震动世界做佛事，为了令众生远离恶趣；用方便觉悟做佛事，为了令众生不失念；用梦中显现相貌做佛事，为了令众生恒常正念；用放大光明做佛事，为了普遍摄取诸众生；用修菩萨行做佛事，为了令众生住于胜愿；用成正等觉做佛事，为了令众生知道幻法；用转妙法轮做佛事，为了为大众说法，不失时机；用现住寿命做佛事，为了调伏一切众生；用示现般涅槃做佛事，知道诸众生起疲厌。}%

@{佛子！是為菩薩摩訶薩第七了知一切世界佛莊嚴大三昧善巧智。}@
%{佛子，这就是菩萨摩诃萨第七个了知一切世界佛庄严大三昧的善巧智慧。}% 
