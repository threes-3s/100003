@{大方廣佛華嚴經卷第六十二}@
%{大方广佛华严经卷第六十二}%

@{于闐國三藏實叉難陀奉制譯}@
%{于阗国三藏实叉难陀奉制译}%

@{入法界品第三十九之三}@
%{入法界品第三十九之三}%

@{爾時，文殊師利菩薩勸諸比丘發阿耨多羅三藐三菩提心已，漸次南行，經歷人間，至福城東，住莊嚴幢娑羅林中往昔諸佛曾所止住教化眾生大塔廟處，亦是世尊於往昔時修菩薩行能捨無量難捨之處；是故，此林名稱普聞無量佛剎，此處常為天、龍、夜叉、乾闥婆、阿脩羅、迦樓羅、緊那羅、摩睺羅伽、人與非人之所供養。}@
%{当时，文殊师利菩萨劝诸比丘发阿耨多罗三藐三菩提心已，渐渐南行，经历人间，至福城东，住庄严幢娑罗林中往昔诸佛曾所止住教化众生大塔庙处，亦是世尊于往昔时修菩萨行能舍无量难舍之处；是故，此林名称普闻无量佛刹，此处常为天、龙、夜叉、乾闼婆、阿修罗、迦楼罗、紧那罗、摩睺罗伽、人与非人之所供养。}%

@{時，文殊師利與其眷屬到此處已，即於其處說普照法界修多羅，百萬億那由他修多羅以為眷屬。說此經時，於大海中有無量百千億諸龍而來其所；聞此法已，深厭龍趣，正求佛道，咸捨龍身，生天人中。一萬諸龍，於阿耨多羅三藐三菩提得不退轉；復有無量無數眾生，於三乘中各得調伏。}@
%{时，文殊师利与其眷属到此处已，即于其处说普照法界修多罗，百萬億那由他修多罗以为眷属。说此经时，于大海中有无量百千亿诸龙而来其所；闻此法已，深厌龙趣，正求佛道，咸舍龙身，生天人中。一万诸龙，于阿耨多罗三藐三菩提得不退转；复有無量无數众生，于三乘中各得调伏。}%

@{時，福城人聞文殊師利童子在莊嚴幢娑羅林中大塔廟處，無量大眾從其城出，來詣其所。時，有優婆塞，名曰：大智，與五百優婆塞眷屬俱，所謂：須達多優婆塞、婆須達多優婆塞、福德光優婆塞、有名稱優婆塞、施名稱優婆塞、月德優婆塞、善慧優婆塞、大慧優婆塞、賢護優婆塞、賢勝優婆塞……如是等五百優婆塞俱，來詣文殊師利童子所，頂禮其足，右遶三匝，退坐一面。復有五百優婆夷，所謂：大慧優婆夷、善光優婆夷、妙身優婆夷、可樂身優婆夷、賢優婆夷、賢德優婆夷、賢光優婆夷、幢光優婆夷、德光優婆夷、善目優婆夷……如是等五百優婆夷，來詣文殊師利童子所，頂禮其足，右遶三匝，退坐一面。復有五百童子，所謂：善財童子、善行童子、善戒童子、善威儀童子、善勇猛童子、善思童子、善慧童子、善覺童子、善眼童子、善臂童子、善光童子……如是等五百童子，來詣文殊師利童子所，頂禮其足，右遶三匝，退坐一面。復有五百童女，所謂：善賢童女、大智居士女童女、賢稱童女、美顏童女、堅慧童女、賢德童女、有德童女、梵授童女、德光童女、善光童女……如是等五百童女，來詣文殊師利童子所，頂禮其足，右遶三匝，退坐一面。}@
%{时，福城人闻文殊师利童子在庄严幢娑罗林中大塔庙处，无量大眾从其城出，来诣其所。时，有优婆塞，名曰：大智，与五百优婆塞眷属俱，所谓：须达多优婆塞、婆须达多优婆塞、福德光优婆塞、有名稱优婆塞、施名稱优婆塞、月德优婆塞、善慧优婆塞、大慧优婆塞、贤护优婆塞、贤胜优婆塞……如是等五百优婆塞俱，来诣文殊师利童子所，顶礼其足，右遶三匝，退坐一面。复有五百优婆夷，所谓：大慧优婆夷、善光优婆夷、妙身优婆夷、可乐身优婆夷、贤优婆夷、贤德优婆夷、贤光优婆夷、幢光优婆夷、德光优婆夷、善目优婆夷……如是等五百优婆夷，来诣文殊师利童子所，顶礼其足，右遶三匝，退坐一面。复有五百童子，所谓：善财童子、善行童子、善戒童子、善威仪童子、善勇猛童子、善思童子、善慧童子、善觉童子、善眼童子、善臂童子、善光童子……如是等五百童子，来诣文殊师利童子所，顶礼其足，右遶三匝，退坐一面。复有五百童女，所谓：善贤童女、大智居士女童女、贤稱童女、美颜童女、坚慧童女、贤德童女、有德童女、梵授童女、德光童女、善光童女……如是等五百童女，来诣文殊师利童子所，顶礼其足，右遶三匝，退坐一面。}%

@{爾時，文殊師利童子知福城人悉已來集，隨其心樂現自在身，威光赫奕蔽諸大眾；以自在大慈令彼清涼，以自在大悲起說法心，以自在智慧知其心樂，以廣大辯才將為說法。復於是時，觀察善財以何因緣而有其名？知此童子初入胎時，於其宅內自然而出七寶樓閣，其樓閣下有七伏藏，於其藏上，地自開裂，生七寶芽，所謂：金、銀、瑠璃、玻瓈、真珠、硨磲、碼碯。善財童子處胎十月然後誕生，形體肢分端正具足；其七大藏，縱廣高下各滿七肘，從地涌出，光明照耀。復於宅中自然而有五百寶器，種種諸物自然盈滿。所謂：金剛器中盛一切香，於香器中盛種種衣，美玉器中盛滿種種上味飲食，摩尼器中盛滿種種殊異珍寶，金器盛銀，銀器盛金，金銀器中盛滿瑠璃及摩尼寶，玻瓈器中盛滿硨磲，硨磲器中盛滿玻瓈，碼碯器中盛滿真珠，真珠器中盛滿碼碯，火摩尼器中盛滿水摩尼，水摩尼器中盛滿火摩尼……。如是等五百寶器，自然出現。又雨眾寶及諸財物，一切庫藏悉令充滿。以此事故，父母親屬及善相師共呼此兒，名曰：善財。又知此童子，已曾供養過去諸佛，深種善根，信解廣大，常樂親近諸善知識，身、語、意業皆無過失，淨菩薩道，求一切智，成佛法器，其心清淨猶如虛空，迴向菩提無所障礙。}@
%{尔时，文殊师利童子知福城人悉已来集，随其心乐现自在身，威光赫奕蔽诸大眾；以自在大慈令彼清凉，以自在大悲起说法心，以自在智慧知其心乐，以广大辩才将为说法。复于是时，观察善财以何因缘而有其名？知此童子初入胎时，于其宅内自然而出七宝楼阁，其楼阁下有七伏藏，于其藏上，地自开裂，生七宝芽，所谓：金、银、瑠璃、玻瓈、真珠、硨磲、碼碯。善财童子处胎十月然后誕生，形体肢分端正具足；其七大藏，纵广高下各满七肘，从地涌出，光明照耀。复于宅中自然而有五百宝器，种种诸物自然盈满。所谓：金刚器中盛一切香，于香器中盛种种衣，美玉器中盛满种种上味飲食，摩尼器中盛满种种殊异珍宝，金器盛银，银器盛金，金银器中盛满瑠璃及摩尼宝，玻瓈器中盛满硨磲，硨磲器中盛满玻瓈，碼碯器中盛满真珠，真珠器中盛满碼碯，火摩尼器中盛满水摩尼，水摩尼器中盛满火摩尼……。如是等五百宝器，自然出现。又雨眾宝及诸财物，一切库藏悉令充满。以此事故，父母亲属及善相师共呼此儿，名曰：善财。又知此童子，已曾供养过去诸佛，深种善根，信解广大，常乐亲近诸善知识，身、语、意业皆无过失，净菩萨道，求一切智，成佛法器，其心清净犹如虚空，迴向菩提无所障碍。}%
@{爾時，文殊師利菩薩如是觀察善財童子已，安慰開諭，而為演說一切佛法。}@
%{当时，文殊师利菩萨观察完善财童子后，安慰他，开导他，并为他讲解一切佛法。}%

@{所謂：說一切佛積集法，說一切佛相續法，說一切佛次第法，說一切佛眾會清淨法，說一切佛法輪化導法，說一切佛色身相好法，說一切佛法身成就法，說一切佛言辭辯才法，說一切佛光明照耀法，說一切佛平等無二法。}@
%{就是说：讲一切佛积集法，讲一切佛相续法，讲一切佛次第法，讲一切佛众会清净法，讲一切佛法轮化导法，讲一切佛色身相好法，讲一切佛法身成就法，讲一切佛言辞辩才法，讲一切佛光明照耀法，讲一切佛平等无二法。}%

@{爾時，文殊師利童子為善財童子及諸大眾說此法已，慇懃勸諭，增長勢力，令其歡喜，發阿耨多羅三藐三菩提心，又令憶念過去善根；作是事已，即於其處，復為眾生隨宜說法，然後而去。}@
%{当时，文殊师利童子为善财童子以及大众讲完这些法后，殷勤劝导他，增长他的力量，使他欢喜，发阿耨多罗三藐三菩提心，又让他忆念过去善根；做完这些事后，就在那里，又为众生随宜说法，然后离开。}%

@{爾時，善財童子從文殊師利所聞佛如是種種功德，一心勤求阿耨多羅三藐三菩提，隨文殊師利而說頌曰：}@
%{当时，善财童子从文殊师利那里听到佛如是种种功德，一心勤求阿耨多罗三藐三菩提，跟随文殊师利而说颂曰：}%

@{三有為城廓，憍慢為垣牆，}@
%{三有为城廓，憍慢为垣墙，}%

@{諸趣為門戶，愛水為池塹。}@
%{诸趣为门户，爱水为池塹。}%

@{愚癡闇所覆，貪恚火熾然，}@
%{愚痴闇所覆，贪恚火炽然，}%

@{魔王作君主，童蒙依止住。}@
%{魔王作君主，童蒙依止住。}%

@{貪愛為徽纆，諂誑為轡勒，}@
%{贪爱为徽纆，諂誑为轡勒，}%

@{疑惑蔽其眼，趣入諸邪道。}@
%{疑惑蔽其眼，趣入诸邪道。}%

@{慳嫉憍盈故，入於三惡處，}@
%{慳嫉憍盈故，入於三惡處，}%

@{或墮諸趣中，生老病死苦。}@
%{或堕诸趣中，生老病死苦。}%

@{妙智清淨日，大悲圓滿輪，}@
%{妙智清净日，大悲圆满轮，}%

@{能竭煩惱海，願賜少觀察！}@
%{能竭烦恼海，愿赐少观察！}%

@{妙智清淨月，大慈無垢輪，}@
%{妙智清净月，大慈无垢轮，}%

@{一切悉施安，願垂照察我！}@
%{一切悉施安，愿垂照察我！}%

@{一切法界王，法寶為先導，}@
%{一切法界王，法宝为先导，}%

@{遊空無所礙，願垂教敕我！}@
%{遊空无所碍，愿垂教敕我！}%

@{福智大商主，勇猛求菩提，}@
%{福智大商主，勇猛求菩提，}%

@{普利諸群生，願垂守護我！}@
%{普利诸群生，愿垂守护我！}%

@{身被忍辱甲，手提智慧劍，}@
%{身被忍辱甲，手提智慧剑，}%

@{自在降魔軍，願垂拔濟我！}@
%{自在降魔军，愿垂拔济我！}%

@{住法須彌頂，定女常恭侍，}@
%{住法须弥顶，定女常恭侍，}%

@{滅惑阿脩羅，帝釋願觀我！}@
%{灭惑阿修罗，帝释愿观我！}%

@{三有凡愚宅，惑業地趣因；}@
%{三有凡愚宅，惑业地趣因；}%

@{仁者悉調伏，如燈示我道！}@
%{仁者悉调伏，如灯示我道！}%

@{捨離諸惡趣，清淨諸善道；}@
%{捨离诸恶趣，清净诸善道；}%

@{超諸世間者，示我解脫門！}@
%{超诸世间者，示我解脱门！}%

@{世間顛倒執，常樂我淨想；}@
%{世间颠倒执，常乐我净想；}%

@{智眼悉能離，開我解脫門！}@
%{智眼悉能离，开我解脱门！}%

@{善知邪正道，分別心無怯；}@
%{善知邪正道，分别心无怯；}%

@{一切決了人，示我菩提路！}@
%{一切决了人，示我菩提路！}%

@{住佛正見地，長佛功德樹，}@
%{住佛正见地，长佛功德树，}%

@{雨佛妙法華，示我菩提道！}@
%{雨佛妙法华，示我菩提道！}%

@{去來現在佛，處處悉周遍，}@
%{去来现在佛，处处悉周遍，}%

@{如日出世間，為我說其道！}@
%{如日出世间，为我說其道！}%

@{善知一切業，深達諸乘行；}@
%{善知一切业，深达诸乘行；}%

@{智慧決定人，示我摩訶衍！}@
%{智慧决定人，示我摩诃衍！}%

@{願輪大悲轂，信軸堅忍鎋，}@
%{愿轮大悲毂，信轴坚忍鎋，}%

@{功德寶莊校，令我載此乘！}@
%{功德宝莊校，令我载此乘！}%

@{總持廣大箱，慈愍莊嚴蓋，}@
%{总持广大箱，慈愍莊严盖，}%

@{辯才鈴震響，使我載此乘！}@
%{辩才铃震響，使我载此乘！}%

@{梵行為茵蓐，三昧為采女，}@
%{梵行为茵蓐，三昧为采女，}%

@{法鼓震妙音，願與我此乘！}@
%{法鼓震妙音，愿与我此乘！}%

@{四攝無盡藏，功德莊嚴寶，}@
%{四摄无尽藏，功德莊严宝，}%

@{慚愧為羈鞅，願與我此乘！}@
%{惭愧为羈鞅，愿与我此乘！}%

@{常轉布施輪，恒塗淨戒香，}@
%{常转布施轮，恒塗净戒香，}%

@{忍辱牢莊嚴，令我載此乘！}@
%{忍辱牢莊严，令我载此乘！}%

@{禪定三昧箱，智慧方便軛，}@
%{禪定三昧箱，智慧方便軛，}%

@{調伏不退轉，令我載此乘！}@
%{调伏不退转，令我载此乘！}%

@{大願清淨輪，總持堅固力，}@
%{大愿清净轮，总持坚固力，}%

@{智慧所成就，令我載此乘！}@
%{智慧所成就，令我载此乘！}%

@{普行為周校，悲心作徐轉，}@
%{普行为周校，悲心作徐转，}%

@{所向皆無怯，令我載此乘！}@
%{所向皆无怯，令我载此乘！}%

@{堅固如金剛，善巧如幻化，}@
%{坚固如金刚，善巧如幻化，}%

@{一切無障礙，令我載此乘！}@
%{一切无障碍，令我载此乘！}%

@{廣大極清淨，普與眾生樂，}@
%{广大极清净，普与众生乐，}%

@{虛空法界等，令我載此乘！}@
%{虚空法界等，令我载此乘！}%

@{淨諸業惑輪，斷諸流轉苦，}@
%{净诸业惑轮，断诸流转苦，}%

@{摧魔及外道，令我載此乘！}@
%{摧魔及外道，令我载此乘！}%

@{智慧滿十方，莊嚴遍法界，}@
%{智慧满十方，莊严遍法界，}%

@{普洽眾生類，令我載此乘！}@
%{普洽众生类，令我载此乘！}%

@{清淨如虛空，愛見悉除滅，}@
%{清净如虚空，爱见悉除灭，}%

@{利益一切眾，令我載此乘！}@
%{利益一切众，令我载此乘！}%

@{願力速疾行，定心安隱住，}@
%{愿力速疾行，定心安隐住，}%

@{普運諸含識，令我載此乘！}@
%{普运诸含识，令我载此乘！}%

@{如地不傾動，如水普饒益，}@
%{如地不倾动，如水普饶益，}%

@{如是運眾生，令我載此乘！}@
%{如是运众生，令我载此乘！}%

@{四攝圓滿輪，總持清淨光；}@
%{四摄圆满轮，总持清净光；}%

@{如是智慧日，願示我令見！}@
%{如是智慧日，愿示我令见！}%

@{已入法王城，已著智王冠，}@
%{已入法王城，已著智王冠，}%

@{已繫妙法繒，願能慈顧我！}@
%{已繫妙法繒，愿能慈顾我！}%
@{爾時，文殊師利菩薩如象王迴，觀善財童子，作如是言：善哉善哉！善男子！汝已發阿耨多羅三藐三菩提心，復欲親近諸善知識，問菩薩行，修菩薩道。善男子！親近供養諸善知識，是具一切智最初因緣，是故於此勿生疲厭。}@
%{當時，文殊師利菩薩像大象王一樣回頭，看著善財童子，說道：“太好了！太好了！善男子！你已經發起了無上正等正覺之心，還想親近許多善知識，詢問菩薩的修行方法，修習菩薩之道。善男子！親近供養諸善知識，是成就一切智慧的最初因緣，所以不要厭倦，要一直堅持下去。}%

@{善財白言：唯願聖者廣為我說，菩薩應云何學菩薩行？應云何修菩薩行？應云何趣菩薩行？應云何行菩薩行？應云何淨菩薩行？應云何入菩薩行？應云何成就菩薩行？應云何隨順菩薩行？應云何憶念菩薩行？應云何增廣菩薩行？應云何令普賢行速得圓滿？}@
%{善財說道：“我請求您，聖者，請您詳細地告訴我，菩薩應該如何學習菩薩的修行方法？應該如何修習菩薩之道？應該如何趨向菩薩之道？應該如何實踐菩薩之道？應該如何淨化菩薩之道？應該如何進入菩薩之道？應該如何成就菩薩之道？應該如何順應菩薩之道？應該如何憶念菩薩之道？應該如何增長菩薩之道？應該如何讓普賢行迅速圓滿？”}%

@{爾時，文殊師利菩薩為善財童子而說頌言：}@
%{當時，文殊師利菩薩為善財童子吟誦了以下的偈語：}%

@{善哉功德藏，能來至我所，}@
%{太好了！你這個功德寶藏，能來到我這裡，}%

@{發起大悲心，勤求無上覺。}@
%{發起了大悲心，勤奮地追求無上的覺悟。}%

@{已發廣大願，除滅眾生苦，}@
%{你已經發下了廣大的願望，要消除眾生的苦難，}%

@{普為諸世間，修行菩薩行。}@
%{普度一切世間，修行菩薩之道。}%

@{若有諸菩薩，不厭生死苦，}@
%{如果有菩薩，不厭倦生死之苦，}%

@{則具普賢道，一切無能壞。}@
%{那麼就具備了普賢行，一切事物都無法摧毀。}%

@{福光福威力，福處福淨海；}@
%{福光福威德，福地福淨海；}%

@{汝為諸眾生，願修普賢行。}@
%{你為了眾生，願修習普賢行。}%

@{汝見無邊際，十方一切佛，}@
%{你看到了無邊無際，十方一切佛，}%

@{皆悉聽聞法，受持不忘失。}@
%{都聽聞了佛法，並且牢記不忘。}%

@{汝於十方界，普見無量佛，}@
%{你在十方世界，遍見無量佛，}%

@{成就諸願海，具足菩薩行。}@
%{成就了無數的願望，具足了菩薩的修行。}%

@{若入方便海，安住佛菩提，}@
%{如果你進入方便之海，安住於佛的菩提，}%

@{能隨導師學，當成一切智。}@
%{能夠跟隨導師學習，必定能成就一切智慧。}%

@{汝遍一切剎，微塵等諸劫，}@
%{你在一切剎土，如同微塵般無數的劫，}%

@{修行普賢行，成就菩提道。}@
%{修行普賢行，成就了菩提之道。}%

@{汝於無量剎，無邊諸劫海，}@
%{你在無量剎土，無邊無際的劫海，}%

@{修行普賢行，成滿諸大願。}@
%{修行普賢行，圓滿了無數的願望。}%

@{此無量眾生，聞汝願歡喜，}@
%{這些無量眾生，聽到你的願望，都很歡喜，}%

@{皆發菩提意，願學普賢乘。}@
%{都發起了菩提心，願學習普賢乘。}%

@{爾時，文殊師利菩薩說此頌已，告善財童子言：}@
%{當時，文殊師利菩薩說完這段偈語後，對善財童子說：}%

@{善哉善哉！善男子！汝已發阿耨多羅三藐三菩提心，求菩薩行。善男子！若有眾生能發阿耨多羅三藐三菩提心，是事為難；能發心已，求菩薩行，倍更為難。}@
%{太好了！太好了！善男子！你已經發起了無上正等正覺之心，想要追求菩薩之道。善男子！如果有人能發起無上正等正覺之心，這件事就已經很難了；能發起心之後，還要追求菩薩之道，那就更加困難了。}%

@{善男子！若欲成就一切智智，應決定求真善知識。善男子！求善知識勿生疲懈，見善知識勿生厭足，於善知識所有教誨皆應隨順，於善知識善巧方便勿見過失。}@
%{善男子！如果你想要成就一切智慧，就應該堅定地尋找真正的善知識。善男子！尋找善知識，不要厭倦疲憊，見到善知識，不要滿足於現狀，對於善知識的所有教誨，都要順從，對於善知識的巧妙方便，不要挑剔。}%

@{善男子！於此南方有一國土，名為：勝樂；其國有山，名曰：妙峯；於彼山中，有一比丘，名曰：德雲。汝可往問：菩薩云何學菩薩行？菩薩云何修菩薩行？乃至菩薩云何於普賢行疾得圓滿？德雲比丘當為汝說。}@
%{善男子！在南方的方向，有一個國家，叫做“勝樂國”；這個國家有一座山，叫做“妙峰山”；在那座山裡，有一個比丘，叫做“德雲”。你可以去問他：菩薩應該如何學習菩薩的修行方法？菩薩應該如何修習菩薩之道？一直到菩薩應該如何讓普賢行迅速圓滿？德雲比丘會告訴你的。}%

@{爾時，善財童子聞是語已，歡喜踊躍，頭頂禮足，遶無數匝，慇懃瞻仰，悲泣流淚。}@
%{當時，善財童子聽到這番話，非常歡喜，跳起來，用頭頂禮拜德雲比丘的腳，繞著他走了很多圈，恭敬地仰視著他，眼淚止不住地流下來。}%

@{辭退南行，向勝樂國，登妙峯山，於其山上東、西、南、北、四維、上、下觀察求覓，渴仰欲見德雲比丘。經于七日，見彼比丘在別山上徐步經行。見已往詣，頂禮其足，右遶三匝，於前而住，作如是言：聖者！我已先發阿耨多羅三藐三菩提心，而未知菩薩云何學菩薩行？云何修菩薩行？乃至應云何於普賢行疾得圓滿？我聞聖者善能誘誨，唯願垂慈，為我宣說：云何菩薩而得成就阿耨多羅三藐三菩提？}@
%{他告別了文殊師利菩薩，向南出發，前往勝樂國，登上了妙峰山。他在山上的東、西、南、北、四面八方、上、下，到處尋找，非常渴望見到德雲比丘。過了七天，他看見德雲比丘在另外一座山上緩慢地行走。看見之後，他趕緊走過去，頂禮德雲比丘的腳，繞著他走了三圈，站在他面前，說道：“聖者！我已經發起了無上正等正覺之心，但我還不知道菩薩應該如何學習菩薩的修行方法？應該如何修習菩薩之道？一直到應該如何讓普賢行迅速圓滿？我聽說您善於啟發教導，懇請您慈悲，為我講解：菩薩應該如何才能成就無上正等正覺？”}%

@{時，德雲比丘告善財言：}@
%{當時，德雲比丘對善財說：}%

@{善哉善哉！善男子！汝已能發阿耨多羅三藐三菩提心，復能請問諸菩薩行。如是之事，難中之難。所謂：求菩薩行，求菩薩境界，求菩薩出離道，求菩薩清淨道，求菩薩清淨廣大心，求菩薩成就神通，求菩薩示現解脫門，求菩薩示現世間所作業，求菩薩隨順眾生心，求菩薩生死涅槃門，求菩薩觀察有為、無為心無所著。}@
%{太好了！太好了！善男子！你已經能發起無上正等正覺之心，還能詢問菩薩的修行方法。這樣的事情，是難中之難。所謂：追求菩薩的修行方法，追求菩薩的境界，追求菩薩的解脫之道，追求菩薩的清淨之道，追求菩薩清淨廣大的心，追求菩薩成就神通，追求菩薩顯現解脫之門，追求菩薩顯現世間的行為，追求菩薩順應眾生的心，追求菩薩生死涅槃之門，追求菩薩觀察有為、無為，心無所著。}%

@{善男子！我得自在決定解力，信眼清淨，智光照曜，普觀境界，離一切障，善巧觀察，普眼明徹，具清淨行，往詣十方一切國土，恭敬供養一切諸佛，常念一切諸佛如來，總持一切諸佛正法，常見一切十方諸佛。所謂：見於東方一佛、二佛、十佛、百佛、千佛、百千佛、億佛、百億佛、千億佛、百千億佛、那由他億佛、百那由他億佛、千那由他億佛、百千那由他億佛，乃至見無數、無量、無邊、無等、不可數、不可稱、不可思、不可量、不可說、不可說不可說佛，乃至見閻浮提微塵數佛、四天下微塵數佛、千世界微塵數佛、二千世界微塵數佛、三千世界微塵數佛、佛剎微塵數佛，乃至不可說不可說佛剎微塵數佛；如東方，南、西、北方，四維、上、下，亦復如是。一一方中所有諸佛，種種色相、種種形貌、種種神通、種種遊戲、種種眾會莊嚴道場、種種光明無邊照耀、種種國土、種種壽命，隨諸眾生種種心樂，示現種種成正覺門，於大眾中而師子吼。}@
%{善男子！我得到了自在的決定解脫的力量，信心的眼睛清淨，智慧的光明照耀，遍觀一切境界，沒有任何障礙，善巧地觀察，普眼明徹，具備清淨的行為，前往十方一切國土，恭敬供養一切諸佛，經常憶念一切佛如來，總持一切諸佛的正法，經常看見一切十方諸佛。所謂：看見東方的一佛、二佛、十佛、百佛、千佛、百千佛、億佛、百億佛、千億佛、百千億佛、那由他億佛、百那由他億佛、千那由他億佛、百千那由他億佛，一直到看見無數、無量、無邊、無等、不可數、不可稱、不可思、不可量、不可說、不可說不可說佛，一直到看見閻浮提微塵數佛、四天下微塵數佛、千世界微塵數佛、二千世界微塵數佛、三千世界微塵數佛、佛剎微塵數佛，一直到看見不可說不可說佛剎微塵數佛；像東方一樣，南方、西方、北方，四面八方、上、下，也都如此。每一方中所有諸佛，種種色相、種種形貌、種種神通、種種遊戲、種種大眾莊嚴道場、種種光明無邊照耀、種種國土、種種壽命，隨順眾生種種歡喜的心，顯現種種成正覺之門，在大眾中像獅子一樣吼叫。}%
@{善男子！我唯得此憶念一切諸佛境界智慧光明普見法門，豈能了知諸大菩薩無邊智慧清淨行門？所謂：智光普照念佛門，常見一切諸佛國土種種宮殿悉嚴淨故；令一切眾生念佛門，隨諸眾生心之所樂，皆令見佛得清淨故；令安住力念佛門，令入如來十力中故；令安住法念佛門，見無量佛，聽聞法故；照耀諸方念佛門，悉見一切諸世界中等無差別諸佛海故；入不可見處念佛門，悉見一切微細境中諸佛自在神通事故；住於諸劫念佛門，一切劫中常見如來諸所施為無暫捨故；住一切時念佛門，於一切時常見如來，親近同住不捨離故；住一切剎念佛門，一切國土咸見佛身超過一切無與等故；住一切世念佛門，隨於自心之所欲樂普見三世諸如來故；住一切境念佛門，普於一切諸境界中見諸如來次第現故；住寂滅念佛門，於一念中見一切剎一切諸佛示涅槃故；住遠離念佛門，於一日中見一切佛從其所住而出去故；住廣大念佛門，心常觀察一一佛身充遍一切諸法界故；住微細念佛門，於一毛端有不可說如來出現，悉至其所而承事故；住莊嚴念佛門，於一念中見一切剎皆有諸佛成等正覺現神變故；住能事念佛門，見一切佛出現世間放智慧光轉法輪故；住自在心念佛門，知隨自心所有欲樂，一切諸佛現其像故；住自業念佛門，知隨眾生所積集業，現其影像令覺悟故；住神變念佛門，見佛所坐廣大蓮華周遍法界而開敷故；住虛空念佛門，觀察如來所有身雲莊嚴法界、虛空界故。而我云何能知能說彼功德行？}@
%{善男子！我只会忆念一切佛陀的境界，智慧光明普照，这是我唯一掌握的修行法门。我怎么可能了解得了大菩萨们无边无际的智慧，以及他们清净的修行方法呢？简单来说，智光普照念佛法门，能让你经常看到一切佛陀的国土，各种各样的宫殿，都非常庄严美好；令一切众生念佛法门，能让你随着众生心之所向，都能见到佛陀，获得清净；令安住力念佛法门，能让你进入如来十力之中；令安住法念佛法门，能让你见到无量佛陀，听到他们讲法；照耀诸方念佛法门，能让你看到一切世界，各种各样的佛陀无差别地遍布其中，就像一片佛海；入不可见处念佛法门，能让你看到一切微细的境界中，佛陀自在的神通；住于诸劫念佛法门，能让你在一切劫中，经常见到如来，他们的一切行为，没有一刻停止；住一切时念佛法门，能让你在一切时间，经常见到如来，亲近他们，与他们同住，永不分离；住一切剎念佛法门，能让你在一切国土，都能见到佛陀的身躯，超越一切，无与伦比；住一切世念佛法门，能让你随着自己的心愿，看到三世一切佛陀；住一切境念佛法门，能让你在一切境界中，看到佛陀次第出现；住寂灭念佛法门，能让你在一念之间，看到一切国土，一切佛陀示现涅槃；住远离念佛法门，能让你在一天之内，看到一切佛陀离开他们住处；住广大念佛法门，能让你心常观察每一个佛陀的身躯，充满一切法界；住微细念佛法门，能让你在一根毫毛上，看到无数的佛陀出现，他们都来到你身边，对你进行教诲；住庄严念佛法门，能让你在一念之间，看到一切国土，都有佛陀成等正觉，显现神变；住能事念佛法门，能让你看到一切佛陀出现世间，放出智慧的光芒，转动法轮；住自在心念佛法门，能让你知道，随着自己的心愿，一切佛陀都会显现他们的形象；住自业念佛法门，能让你知道，随着众生所积累的业力，佛陀就会显现他们的影像，让你觉悟；住神变念佛法门，能让你看到佛陀所坐的广大莲花，遍布法界，盛开绽放；住虚空念佛法门，能让你观察如来，他们身云庄严，遍布法界，虚空界。我怎么可能了解得了这些功德行为呢？}%

@{善男子！南方有國，名曰：海門；彼有比丘，名為：海雲。汝往彼問：菩薩云何學菩薩行、修菩薩道？海雲比丘能分別說發起廣大善根因緣。善男子！海雲比丘當令汝入廣大助道位，當令汝生廣大善根力，當為汝說發菩提心因，當令汝生廣大乘光明，當令汝修廣大波羅蜜，當令汝入廣大諸行海，當令汝滿廣大誓願輪，當令汝淨廣大莊嚴門，當令汝生廣大慈悲力。}@
%{善男子！南方有一个国家，叫做海门，那里有一位比丘，名字叫做海云。你到那里去问他：菩萨应该怎样学习菩萨的行持，修习菩萨之道？海云比丘能够详细地告诉你，如何发起广大的善根因缘。善男子！海云比丘一定会让你进入广大的助道位，让你产生广大的善根力量，他会为你讲述发菩提心的因缘，让你生起广大的乘愿光明，让你修习广大的波罗蜜，让你进入广大的诸行海，让你圆满广大的誓愿轮，让你清净广大的庄严门，让你生起广大的慈悲力量。}%

@{時，善財童子禮德雲比丘足，右遶觀察，辭退而去。}@
%{这时，善财童子向德云比丘顶礼，绕行观察，告别离去。}%

@{爾時，善財童子一心思惟善知識教，正念觀察智慧光明門，正念觀察菩薩解脫門，正念觀察菩薩三昧門，正念觀察菩薩大海門，正念觀察諸佛現前門，正念觀察諸佛方所門，正念觀察諸佛軌則門，正念觀察諸佛等虛空界門，正念觀察諸佛出現次第門，正念觀察諸佛所入方便門。}@
%{这时，善财童子专心思考善知识的教诲，正念观察智慧光明之门，正念观察菩萨解脱之门，正念观察菩萨三昧之门，正念观察菩萨大海之门，正念观察诸佛现前之门，正念观察诸佛方所之门，正念观察诸佛轨则之门，正念观察诸佛等虚空界之门，正念观察诸佛出现次第之门，正念观察诸佛所入方便之门。}%

@{漸次南行，至海門國，向海雲比丘所頂禮其足，右遶畢已，於前合掌，作如是言：聖者！我已先發阿耨多羅三藐三菩提心，欲入一切無上智海，而未知菩薩云何能捨世俗家，生如來家？云何能度生死海，入佛智海？云何能離凡夫地，入如來地？云何能斷生死流，入菩薩行流？云何能破生死輪，成菩薩願輪？云何能滅魔境界，顯佛境界？云何能竭愛欲海，長大悲海？云何能閉眾難惡趣門，開諸天涅槃門？云何能出三界城，入一切智城？云何能棄捨一切玩好之物，悉以饒益一切眾生？}@
%{他逐渐向南走，来到海门国，向海云比丘顶礼，绕行完毕，合掌站在他面前，说道：圣者！我已经发起了无上正等正觉之心，想要进入一切无上智慧之海，但是我不知道，菩萨怎样才能舍弃世俗家庭，进入如来家庭？怎样才能渡过生死之海，进入佛智之海？怎样才能离开凡夫之地，进入如来之地？怎样才能断除生死之流，进入菩萨行持之流？怎样才能破除生死之轮，成就菩萨愿轮？怎样才能灭除魔境界，显现佛境界？怎样才能竭尽爱欲之海，增长大悲之海？怎样才能关闭众难恶趣之门，开启诸天涅槃之门？怎样才能走出三界城，进入一切智城？怎样才能舍弃一切玩乐之物，全部用来利益一切众生？}%

@{時，海雲比丘告善財言：善男子！汝已發阿耨多羅三藐三菩提心耶？}@
%{这时，海云比丘对善财说：善男子！你已经发起了无上正等正觉之心了吗？}%

@{善財言：唯！我已先發阿耨多羅三藐三菩提心。}@
%{善财说：是的！我已经发起了无上正等正觉之心。}%

@{海雲言：}@
%{海云说：}%

@{善男子！若諸眾生不種善根，則不能發阿耨多羅三藐三菩提心。要得普門善根光明，具真實道三昧智光，出生種種廣大福海，長白淨法無有懈息，事善知識不生疲厭，不顧身命無所藏積，等心如地無有高下，性常慈愍一切眾生，於諸有趣專念不捨，恒樂觀察如來境界；如是，乃能發菩提心。}@
%{善男子！如果众生不种下善根，就不能发起无上正等正觉之心。想要获得普门善根的光明，具备真实的修行方法，智慧的光芒，生出各种各样的广大福海，长养清净的法，永不懈怠，侍奉善知识，不生厌倦，不顾自己的身命，不为自己积聚财富，心如大地一般，没有高低，本性常慈悲一切众生，对一切有益的事情专心致志，永不放弃，总是欢喜观察如来的境界；这样，才能发起菩提心。}%
@{發菩提心者。所謂：發大悲心，普救一切眾生故；發大慈心，等祐一切世間故；發安樂心，令一切眾生滅諸苦故；發饒益心，令一切眾生離惡法故；發哀愍心，有怖畏者咸守護故；發無礙心，捨離一切諸障礙故；發廣大心，一切法界咸遍滿故；發無邊心，等虛空界無不往故；發寬博心，悉見一切諸如來故；發清淨心，於三世法智無違故；發智慧心，普入一切智慧海故。}@
%{想要发菩提心的人，就是说：要发大悲心，普度救济一切众生；要发大慈心，平等地护佑一切世间；要发安乐心，让一切众生灭除各种苦难；要发饶益心，让一切众生远离恶法；要发哀愍心，对那些感到恐惧的人，都要给予守护；要发无碍心，舍弃一切障碍；要发广大心，让一切法界都充满着菩提心；要发无边心，就像虚空界一样，无处不在；要发宽博心，能遍见一切如来；要发清净心，对三世法智，没有任何违背；要发智慧心，普入一切智慧之海。}%

@{善男子！我住此海門國十有二年，常以大海為其境界。所謂：思惟大海廣大無量，思惟大海甚深難測，思惟大海漸次深廣，思惟大海無量眾寶奇妙莊嚴，思惟大海積無量水，思惟大海水色不同不可思議，思惟大海無量眾生之所住處，思惟大海容受種種大身眾生，思惟大海能受大雲所雨之雨，思惟大海無增無減。}@
%{善男子！我在这个海门国住了十二年，一直以大海作为我的境界。也就是说：我思惟大海广阔无量，思惟大海深不可测，思惟大海逐渐加深加广，思惟大海有无数珍宝奇妙庄严，思惟大海积聚着无量的水，思惟大海的水色不同，不可思议，思惟大海是无数众生的住处，思惟大海能容纳各种巨大的身躯的众生，思惟大海能承受大云降下的雨水，思惟大海无增无减。}%

@{善男子！我思惟時，復作是念：世間之中，頗有廣博過此海不？頗有無量過此海不？頗有甚深過此海不？頗有殊特過此海不？}@
%{善男子！我思惟的时候，又这样想：世间之中，难道有比这大海更广阔的吗？难道有比这大海更无量吗？难道有比这大海更深吗？难道有比这大海更殊特的吗？}%

@{善男子！我作是念時，此海之下，有大蓮華忽然出現，以無能勝因陀羅尼羅寶為莖，吠瑠璃寶為藏，閻浮檀金為葉，沈水為臺，碼碯為鬚，芬敷布濩，彌覆大海。百萬阿脩羅王執持其莖，百萬摩尼寶莊嚴網彌覆其上，百萬龍王雨以香水，百萬迦樓羅王銜諸瓔珞及寶繒帶周匝垂下，百萬羅剎王慈心觀察，百萬夜叉王恭敬禮拜，百萬乾闥婆王種種音樂讚歎供養，百萬天王雨諸天華，天鬘、天香、天燒香、天塗香、天末香、天妙衣服、天幢幡蓋，百萬梵王頭頂禮敬，百萬淨居天合掌作禮，百萬轉輪王各以七寶莊嚴供養，百萬海神俱時出現恭敬頂禮，百萬味光摩尼寶光明普照，百萬淨福摩尼寶以為莊嚴，百萬普光摩尼寶為清淨藏，百萬殊勝摩尼寶其光赫奕，百萬妙藏摩尼寶光照無邊，百萬閻浮幢摩尼寶次第行列，百萬金剛師子摩尼寶不可破壞清淨莊嚴，百萬日藏摩尼寶廣大清淨，百萬可樂摩尼寶具種種色，百萬如意摩尼寶莊嚴無盡光明照耀。此大蓮華，如來出世善根所起，一切菩薩皆生信樂，十方世界無不現前，從如幻法生、如夢法生、清淨業生，無諍法門之所莊嚴，入無為印，住無礙門，充滿十方一切國土，隨順諸佛甚深境界，於無數百千劫歎其功德不可得盡。}@
%{善男子！我这样想的时候，这大海底下，忽然出现了一朵巨大的莲花，以无能胜因陀罗尼罗宝为茎，吠琉璃宝为藏，阎浮檀金为叶，沈水为台，码碯为须，芬芳的花香弥漫着，覆盖着整个大海。百万阿修罗王执持着它的茎，百万摩尼宝庄严的网覆盖在上面，百万龙王用香水雨淋着它，百万迦楼罗王衔着各种璎珞和宝缯带，周匝垂下，百万罗刹王慈心观察着，百万夜叉王恭敬地礼拜着，百万乾闼婆王用各种音乐赞叹供养着，百万天王降下天华，天鬘、天香、天烧香、天涂香、天末香、天妙衣服、天幢幡盖，百万梵王顶礼敬拜着，百万净居天合掌作礼，百万转轮王各自用七宝庄严供养着，百万海神同时出现，恭敬地顶礼着，百万味光摩尼宝光明普照着，百万净福摩尼宝用来庄严，百万普光摩尼宝作为清净藏，百万殊胜摩尼宝光芒赫奕，百万妙藏摩尼宝光照无边，百万阎浮幢摩尼宝次第排列，百万金刚师子摩尼宝不可破坏，清净庄严，百万日藏摩尼宝广大清净，百万可乐摩尼宝具有各种颜色，百万如意摩尼宝庄严无尽的光明照耀着。这朵大莲花，是如来出世善根所引起的，一切菩萨都生起信心和喜悦，十方世界无不现前，从如幻法生、如梦法生、清净业生，无诤法门之所庄严，进入无为印，住无碍门，充满十方一切国土，随顺诸佛甚深境界，在无数百千万劫中赞叹它的功德，也无法穷尽。}%

@{我時見彼蓮華之上，有一如來結跏趺坐，其身從此上至有頂。寶蓮華座不可思議，道場眾會不可思議，諸相成就不可思議，隨好圓滿不可思議，神通變化不可思議，色相清淨不可思議，無見頂相不可思議，廣長舌相不可思議，善巧言說不可思議，圓滿音聲不可思議，無邊際力不可思議，清淨無畏不可思議，廣大辯才不可思議。又念彼佛往修諸行不可思議，自在成道不可思議，妙音演法不可思議，普門示現種種莊嚴不可思議，隨其左右見各差別不可思議，一切利益皆令圓滿不可思議。}@
%{我当时看到那朵莲花之上，有一位如来结跏趺坐，他的身体从这里一直向上，到达顶端。宝莲花座不可思议，道场大众不可思议，诸相成就不可思议，随好圆满不可思议，神通变化不可思议，色相清净不可思议，无见顶相不可思议，广长舌相不可思议，善巧言说不可思议，圆满音声不可思议，无边际力不可思议，清净无畏不可思议，广大辩才不可思议。我又想到那位佛往昔修行诸行不可思议，自在成道不可思议，妙音演法不可思议，普门示现种种庄严不可思议，随其左右所见各不相同，不可思议，一切利益都令圆满不可思议。}%

@{時，此如來即伸右手而摩我頂，為我演說普眼法門，開示一切如來境界，顯發一切菩薩諸行，闡明一切諸佛妙法，一切法輪悉入其中，能淨一切諸佛國土，能摧一切異道邪論，能滅一切諸魔軍眾，能令眾生皆生歡喜，能照一切眾生心行，能了一切眾生諸根，隨眾生心悉令開悟。}@
%{这时，这位如来就伸出右手，摩挲我的头顶，为我演说普眼法门，开示一切如来的境界，显发一切菩萨的诸行，阐明一切诸佛的妙法，一切法轮都包含其中，能净一切诸佛国土，能摧毁一切异道邪论，能灭除一切诸魔军众，能令众生都生起欢喜，能照见一切众生的心行，能了解一切众生的诸根，随顺众生的心，悉令开悟。}%

@{我從於彼如來之所聞此法門，受持讀誦，憶念觀察。假使有人，以大海量墨，須彌聚筆，書寫於此普眼法門，一品中一門，一門中一法，一法中一義，一義中一句，不得少分，何況能盡！}@
%{我从那位如来那里听到了这个法门，受持、读诵、忆念、观察。假使有人，用大海量的墨，须弥山聚的笔，书写这普眼法门，一品中一门，一门中一法，一法中一义，一义中一句，都不能少一分，更何况能全部写完呢！}%
@{善男子！我於彼佛所千二百歲，受持如是普眼法門，於日日中，以聞持陀羅尼光明，領受無數品；以寂靜門陀羅尼光明，趣入無數品；以無邊旋陀羅尼光明，普入無數品；以隨地觀察陀羅尼光明，分別無數品；以威力陀羅尼光明，普攝無數品；以蓮華莊嚴陀羅尼光明，引發無數品；以清淨言音陀羅尼光明，開演無數品；以虛空藏陀羅尼光明，顯示無數品；以光聚陀羅尼光明，增廣無數品；以海藏陀羅尼光明，辨析無數品。若有眾生從十方來，若天、若天王，若龍、若龍王，若夜叉、若夜叉王，若乾闥婆、若乾闥婆王，若阿脩羅、若阿脩羅王，若迦樓羅、若迦樓羅王，若緊那羅、若緊那羅王，若摩睺羅伽、若摩睺羅伽王，若人、若人王，若梵、若梵王，如是一切來至我所，我悉為其開示解釋、稱揚讚歎，咸令愛樂、趣入、安住此諸佛菩薩行光明普眼法門。}@
%{善男子，我在那尊佛那裡待了1200年，一直持守著普眼法門，每天都用聞持陀羅尼的光明，領受無數法門；用寂靜門陀羅尼的光明，進入無數法門；用無邊旋陀羅尼的光明，遍入無數法門；用隨地觀察陀羅尼的光明，分別無數法門；用威力陀羅尼的光明，普攝無數法門；用蓮華莊嚴陀羅尼的光明，引發無數法門；用清淨言音陀羅尼的光明，開演無數法門；用虛空藏陀羅尼的光明，顯示無數法門；用光聚陀羅尼的光明，增廣無數法門；用海藏陀羅尼的光明，辨析無數法門。如果從十方來的眾生，無論是天、天王、龍、龍王、夜叉、夜叉王、乾闥婆、乾闥婆王、阿脩羅、阿脩羅王、迦樓羅、迦樓羅王、緊那羅、緊那羅王、摩睺羅伽、摩睺羅伽王、人、人王、梵、梵王，所有這些都來到我這裡，我都會為他們開示解釋、稱揚讚歎，讓他們都喜歡、進入、安住於這個諸佛菩薩行光明普眼法門。}%

@{善男子！我唯知此普眼法門。如諸菩薩摩訶薩深入一切菩薩行海，隨其願力而修行故；入大願海，於無量劫住世間故；入一切眾生海，隨其心樂廣利益故；入一切眾生心海，出生十力無礙智光故；入一切眾生根海，應時教化悉令調伏故；入一切剎海，成滿本願嚴淨佛剎故；入一切佛海，願常供養諸如來故；入一切法海，能以智慧咸悟入故；入一切功德海，一一修行令具足故；入一切眾生言辭海，於一切剎轉正法輪故。而我云何能知能說彼功德行？}@
%{善男子，我只知道這個普眼法門。就像菩薩摩訶薩深入一切菩薩行海，依據他們的願力而修行；進入大願海，在無量劫中住於世間；進入一切眾生海，依據他們的喜好廣泛利益眾生；進入一切眾生心海，生出十力無礙智光；進入一切眾生根海，應時教化，使他們都得到調伏；進入一切剎海，圓滿本願，嚴淨佛剎；進入一切佛海，願常供養諸如來；進入一切法海，能以智慧通達悟入；進入一切功德海，每一種修行都令其具足；進入一切眾生言辭海，在一切剎土轉動正法輪。而我怎麼能知道、怎麼能說出那些功德行呢？}%

@{善男子！從此南行六十由旬，楞伽道邊有一聚落，名為：海岸；彼有比丘，名曰：善住。汝詣彼問：菩薩云何淨菩薩行？}@
%{善男子，從這裡往南走六十由旬，在楞伽道邊有一個聚落，名叫海岸，那裡有一個比丘，名叫善住。你到那裡去問他：菩薩怎樣才能淨化菩薩行？}%

@{時，善財童子禮海雲足，右遶瞻仰，辭退而去。}@
%{當時，善財童子禮拜了海雲的腳，右繞著瞻仰，告辭離開了。}%

@{爾時，善財童子專念善知識教，專念普眼法門，專念佛神力，專持法句雲，專入法海門，專思法差別，深入法漩澓，普入法虛空，淨治法翳障，觀察法寶處。}@
%{當時，善財童子專心記住善知識的教誨，專心記住普眼法門，專心記住佛的神力，專心持誦法句，專心進入法海門，專心思考法的差別，深入法的漩渦，遍入法的虛空，淨化法的障礙，觀察法寶所在的地方。}%

@{漸次南行，至楞伽道海岸聚落，觀察十方，求覓善住。見此比丘於虛空中來往經行，無數諸天恭敬圍遶，散諸天華，作天妓樂，幡幢繒綺悉各無數，遍滿虛空以為供養；諸大龍王，於虛空中興不思議沈水香雲，震雷激電以為供養；緊那羅王奏眾樂音，如法讚美以為供養；摩睺羅伽王以不思議極微細衣，於虛空中周迴布設，心生歡喜，以為供養；阿脩羅王興不思議摩尼寶雲，無量光明種種莊嚴，遍滿虛空以為供養；迦樓羅王作童子形，無量采女之所圍遶，究竟成就無殺害心，於虛空中合掌供養；不思議數諸羅剎王，無量羅剎之所圍遶，其形長大，甚可怖畏，見善住比丘慈心自在，曲躬合掌瞻仰供養；不思議數諸夜叉王，各各悉有自眾圍遶，四面周匝恭敬守護；不思議數諸梵天王，於虛空中曲躬合掌，以人間法稱揚讚歎；不思議數諸淨居天，於虛空中與宮殿俱，恭敬合掌發弘誓願。}@
%{他漸漸往南走，到了楞伽道海岸聚落，觀察十方，尋找善住。看到這個比丘在虛空中來回行走，無數諸天恭敬地圍繞著他，散下天花，演奏天樂，幡幢、繒綺都無數，遍滿虛空，作為供養；諸大龍王，在虛空中興起不可思議的沉水香雲，震雷激電，作為供養；緊那羅王演奏各種樂音，如法讚美，作為供養；摩睺羅伽王用不可思議的極微細衣，在虛空中周圍佈置，心生歡喜，作為供養；阿脩羅王興起不可思議的摩尼寶雲，無量光明，種種莊嚴，遍滿虛空，作為供養；迦樓羅王化作童子形，無量采女圍繞著他，最終成就了無殺害心，在虛空中合掌供養；不可思議數的羅剎王，無量羅剎圍繞著他，身形巨大，非常可怕，看到善住比丘慈心自在，彎下腰合掌瞻仰供養；不可思議數的夜叉王，各自都有自己的部眾圍繞著，四面周匝恭敬守護；不可思議數的梵天王，在虛空中彎下腰合掌，用人間的法稱揚讚歎；不可思議數的淨居天，在虛空中帶著宮殿，恭敬合掌發弘誓願。}%

@{時，善財童子見是事已，心生歡喜，合掌敬禮，作如是言：聖者！我已先發阿耨多羅三藐三菩提心，而未知菩薩云何修行佛法？云何積集佛法？云何備具佛法？云何熏習佛法？云何增長佛法？云何總攝佛法？云何究竟佛法？云何淨治佛法？云何深淨佛法？云何通達佛法？我聞聖者善能誘誨，唯願慈哀，為我宣說：菩薩云何不捨見佛，常於其所精勤修習？菩薩云何不捨菩薩，與諸菩薩同一善根？菩薩云何不捨佛法，悉以智慧而得明證？菩薩云何不捨大願，能普利益一切眾生？菩薩云何不捨眾行，住一切劫心無疲厭？菩薩云何不捨佛剎，普能嚴淨一切世界？菩薩云何不捨佛力，悉能知見如來自在？菩薩云何不捨有為亦復不住，普於一切諸有趣中猶如變化，示受生死，修菩薩行？菩薩云何不捨聞法，悉能領受諸佛正教？菩薩云何不捨智光，普入三世智所行處？}@
%{當時，善財童子看到這些之後，心裡非常歡喜，合掌敬禮，說道：聖者，我已經發了阿耨多羅三藐三菩提心，但是我不知道菩薩怎樣修行佛法？怎樣積集佛法？怎樣具備佛法？怎樣薰習佛法？怎樣增長佛法？怎樣總攝佛法？怎樣究竟佛法？怎樣淨化佛法？怎樣深淨佛法？怎樣通達佛法？我聽說聖者善於誘導教誨，懇請您慈悲，為我宣說：菩薩怎樣才能不捨棄見佛，經常在他那裡精勤修習？菩薩怎樣才能不捨棄菩薩，與諸菩薩具有相同的善根？菩薩怎樣才能不捨棄佛法，都能用智慧得到明證？菩薩怎樣才能不捨棄大願，能普利益一切眾生？菩薩怎樣才能不捨棄眾行，住於一切劫中，心無疲厭？菩薩怎樣才能不捨棄佛剎，能普嚴淨一切世界？菩薩怎樣才能不捨棄佛力，都能知見如來自在？菩薩怎樣才能不捨棄有為法，也不執著於有為法，在一切有興趣的事情中，就像變化一樣，示受生死，修菩薩行？菩薩怎樣才能不捨棄聞法，都能領受諸佛正教？菩薩怎樣才能不捨棄智光，遍入三世智所行處？}%
@{時，善住比丘告善財言：}@
%{这个时候，善住比丘对善财说：}%

@{善哉善哉！善男子！汝已能發阿耨多羅三藐三菩提心，今復發心求問佛法、一切智法、自然者法。}@
%{太好了太好了！善男子！你已经能够发阿耨多罗三藐三菩提心，现在又发心来询问佛法、一切智法、自然的法。}%

@{善男子！我已成就菩薩無礙解脫門，若來若去，若行若止，隨順思惟，修習觀察，即時獲得智慧光明，名：究竟無礙。得此智慧光明故，知一切眾生心行無所障礙，知一切眾生沒生無所障礙，知一切眾生宿命無所障礙，知一切眾生未來劫事無所障礙，知一切眾生現在世事無所障礙，知一切眾生言語音聲種種差別無所障礙，決一切眾生所有疑問無所障礙，知一切眾生諸根無所障礙，隨一切眾生應受化時悉能往赴無所障礙，知一切剎那、羅婆、牟呼栗多、日夜時分無所障礙，知三世海流轉次第無所障礙，能以其身遍往十方一切佛剎無所障礙。何以故？得無住無作神通力故。}@
%{善男子！我已经成就了菩萨无碍解脱门，无论是来还是去，无论是行还是止，都随着顺理思考，修习观察，立刻就能获得智慧光明，叫做究竟无碍。因为获得了这种智慧光明，所以知道一切众生心行没有任何障碍，知道一切众生生死没有任何障碍，知道一切众生宿命没有任何障碍，知道一切众生未来劫事没有任何障碍，知道一切众生现在世事没有任何障碍，知道一切众生言语音声种种差别没有任何障碍，能解决一切众生所有疑问没有任何障碍，知道一切众生诸根没有任何障碍，随着一切众生应该被教化的时候，都能前往没有任何障碍，知道一切刹那、罗婆、牟呼栗多、日夜时分没有任何障碍，知道三世海流转次第没有任何障碍，能够以自己的身遍往十方一切佛刹没有任何障碍。为什么呢？因为获得了无住无作神通力。}%

@{善男子！我以得此神通力故，於虛空中或行、或住、或坐、或臥、或隱、或顯，或現一身，或現多身，穿度牆壁猶如虛空；於虛空中結跏趺坐，往來自在猶如飛鳥；入地如水，履水如地，遍身上下普出煙焰如大火聚。或時震動一切大地，或時以手摩觸日月，或現其身高至梵宮。或現燒香雲，或現寶焰雲，或現變化雲，或現光網雲，皆悉廣大彌覆十方。或一念中過於東方一世界、二世界、百世界、千世界、百千世界，乃至無量世界，乃至不可說不可說世界；或過閻浮提微塵數世界，或過不可說不可說佛剎微塵數世界。於彼一切諸佛國土佛世尊前聽聞說法，一一佛所現無量佛剎微塵數差別身，一一身雨無量佛剎微塵數供養雲，所謂：一切華雲、一切香雲、一切鬘雲、一切末香雲、一切塗香雲、一切蓋雲、一切衣雲、一切幢雲、一切幡雲、一切帳雲，以一切身雲而為供養。一一如來所有宣說，我皆受持；一一國土所有莊嚴，我皆憶念。如東方，南、西、北方，四維、上、下，亦復如是。如是一切諸世界中所有眾生，若見我形，皆決定得阿耨多羅三藐三菩提。彼諸世界一切眾生，我皆明見，隨其大小、勝劣、苦樂，示同其形，教化成就。若有眾生親近我者，悉令安住如是法門。}@
%{善男子！因为获得了这种神通力，所以我在虚空中可以行走、站立、坐着、躺着，可以隐藏、显现，可以现出一身，也可以现出多身，穿透墙壁就像虚空一样；在虚空中结跏趺坐，来去自如就像飞鸟一样；进入地就像水一样，走在水上就像走在陆地上一样，遍身上下都发出烟焰就像大火聚一样。有时震动整个大地，有时用手摩触日月，有时显现自己的身高达到梵宫。有时显现烧香云，有时显现宝焰云，有时显现变化云，有时显现光网云，都非常广阔地弥覆十方。有时在一念之间超过东方一个世界、两个世界、一百个世界、一千个世界、一百千个世界，乃至无量世界，乃至不可说不可说世界；有时超过阎浮提微尘数世界，有时超过不可说不可说佛刹微尘数世界。在那些一切诸佛国土佛世尊面前听闻说法，每一尊佛都显现出无量佛刹微尘数差别身，每一身都雨下无量佛刹微尘数供养云，所谓：一切花云、一切香云、一切鬘云、一切末香云、一切涂香云、一切盖云、一切衣云、一切幢云、一切幡云、一切帐云，以一切身云作为供养。每一尊如来所有宣说，我都受持；每一国土所有庄严，我都忆念。像东方、南方、西方、北方，四维、上下，也都是这样。在这样一切诸世界中所有众生，如果看见我的形体，都一定会获得阿耨多罗三藐三菩提。那些诸世界一切众生，我都明见，随着他们的大小、优劣、苦乐，示现相同的形体，教化成就。如果有众生亲近我，都让他们安住在这个法门。}%

@{善男子！我唯知此普速疾供養諸佛成就眾生無礙解脫門。如諸菩薩持大悲戒、波羅蜜戒、大乘戒、菩薩道相應戒、無障礙戒、不退墮戒、不捨菩提心戒、常以佛法為所緣戒、於一切智常作意戒、如虛空戒、一切世間無所依戒、無失戒、無損戒、無缺戒、無雜戒、無濁戒、無悔戒、清淨戒、離塵戒、離垢戒；如是功德，而我云何能知能說？}@
%{善男子！我只知道这种普速疾供养诸佛成就众生无碍解脱门。就像诸菩萨持大悲戒、波罗蜜戒、大乘戒、菩萨道相应戒、无障碍戒、不退堕戒、不舍菩提心戒、常以佛法为所缘戒、于一切智常作意戒、如虚空戒、一切世间无所依戒、无失戒、无损戒、无缺戒、无杂戒、无浊戒、无悔戒、清净戒、离尘戒、离垢戒；如此功德，我怎么会知道呢？怎么会说呢？}%

@{善男子！從此南方有國，名：達里鼻荼，城名：自在；其中有人，名曰：彌伽。汝詣彼問：菩薩云何學菩薩行、修菩薩道？}@
%{善男子！从这里往南有一个国家，叫做达里鼻荼，城名叫自在；其中有一个人，名叫弥伽。你到那里去问：菩萨怎么学习菩萨行、修菩萨道？}%

@{時，善財童子頂禮其足，右遶瞻仰，辭退而行。}@
%{这个时候，善财童子顶礼他的双足，右绕瞻仰，辞退而去。}%

@{大方廣佛華嚴經卷第六十二}@
%{大方广佛华严经卷第六十二}%
