@{辯正論序}@
%{辩正论序}%

@{頴川陳子良撰}@
%{颖川陈子良撰}%

@{蓋聞。宣尼入夢十翼之理克彰。伯陽出關二篇之義爰著。或鉤深繫象。或探賾希夷。名言之所不宣。陰陽之所不測。猶能彌綸天地包括鬼神。道無洽於大千。言未超於域內。況乎法身圓寂妙出有無。至理凝玄迹泯真俗體絕三相累盡七生。無心即心。非色為色。無心即心。故能心斯心矣。非色為色。故能色斯色矣。䕨蛇於是併空。形名所以俱寂。筌蹄之外豈可言乎。若夫西伯拘羑遂顯精微。子長蠶室卒成先志。故易曰。古之作易者。其有憂乎。論之興焉。良有以矣。法師俗姓陳氏。漢太丘長仲弓之後也。遠祖宦遊播遷江左。近因流寓又處襄州。隋世入關從師請業。玉移荊岫。皎潔之性彌彰。𥙞徙幽林。芬芳之風更遠。法師應真人之祥。稟黃裳之吉。內該三藏外綜九流。既善緣情尤工體物。篇章婉麗理致遒華。郁郁間縟錦之文。飄飄聳凌雲之氣。班賈金玉未可同年。潘陸江海寧堪方駕。至如莊生墨生之學。黃子老子之書。三清三洞之文。九府九仙之籙。登真隱決之祕。靈寶度命之儀。吞若胸中說猶指掌。加以舊習中觀少蘊法華。既有聞持比專著述。運思之外汲引無疲。辯中觀則龍樹可期。談自然則老莊非遠。於是四方雜遝。如歸長者之園。七貴紛綸。若赴華陰之市。固以學侔安遠才邁肇生。實開士之棟梁。法城之牆塹者也。乃有道士李仲卿劉進喜等。並作庸文謗毀正法。在俗人士或生邪信。法師愍其盲瞽恐入泥犁。爰發大悲遂製斯論。可謂鼓茲法海振彼詞峯。碧雞之銳競馳。黃馬之駿爭騖。莫不葉墜柯摧雲銷霧卷。狀鴻爐之焚纖羽。猶炎景之鑠輕氷。負勝之儔於斯可見。暫歸慈定已破魔軍。聊奮慧刀即降愚賊。佛日於是重暉。法雲由其廣被。然法師所作詩賦啟頌碑誄章表大乘教法及破邪論等三十餘卷。在世久傳。然此論凡八卷十二篇二百餘紙。窮釋老之教源。極品藻之名理。修述多年仍未流布。昔秦孝公聽說帝而寐。聞談霸而興。陽春和寡。深可悲歎。但法師所述內外兼該。恐好事後生致有未諭。弟子穎川陳子良近伸頂禮。從而問津爛然溢目。若明月之入懷。寂乎應機。譬寶珠之矚物。既悟四衢之幻。便息百城之遊。於是啟所未聞。聊為注解。庶將來同好。幸詳其致焉。}@
%{听说，孔子在梦中领悟了《十翼》的道理，才得以阐明。伯阳出关，写下了两篇文章，这才把道理著述出来。有的深入探究，有的寻找隐秘玄妙。名言无法宣扬，阴阳无法预测，却能包容天地，涵盖鬼神。道没有遍及整个大千世界，言论没有超越这方天地，更何况法身圆寂，妙出有无。至理深奥玄妙，迹象消泯了真实和世俗，彻底断绝了三相，累尽了七生。无心即心，非色为色。无心即心，所以能心斯心矣。非色为色，所以能色斯色矣。幻蛇于是合而为空，形名因此而寂灭。离开筌蹄，哪里还能言说呢？就像西伯被囚禁在羑里，最终显现了精微的道理。子长在蚕室里，最终完成了自己的心愿。所以《易经》说：“古时候作《易经》的人，他们是有忧虑的，所以才产生了《易经》。”这确实是有道理的。法师俗姓陈氏，是汉代太丘长仲弓的后代。远祖宦游，迁徙到江左。后来又因流寓，住在襄州。隋朝时期，法师入关，拜师学习。他的品性就像美玉移到荆山和岫岩，皎洁的品质更加彰显。他就像幽林里的兰草，芬芳的香气更加远播。法师应验了真人的祥瑞，禀承了黄裳的吉兆。他精通三藏经文，博览九流学说。既善于表达情谊，又精于描绘事物。他的文章婉丽，道理精深，文采华美。字里行间，有锦绣文章的华美，飘飘然有凌云的气概。班固、贾谊的金玉之言，不能与他相提并论。潘岳、陆机江海般浩瀚的文采，也难以与他比肩。至于庄子、墨子的学说，黄帝、老子的著作，三清三洞的经文，九府九仙的符箓，登真隐决的秘诀，灵宝度命之仪，法师都融会贯通，了如指掌。再加上法师以前学习过《中观论》，也对《法华经》略有涉猎。他既有闻持，又专心著述，除了思考之外，还不断汲取知识。论述《中观论》，可以与龙树相媲美。谈论自然之道，与老子、庄子相去不远。因此，四方人士纷纷前来拜访，如同归于长者的花园。七贵争相前来，如同前往华阴的集市。法师的学识可以与安远相媲美，才华可以与肇生相媲美。他是真正的开士栋梁，法城的城墙和护城河。然而，有道士李仲卿、刘进喜等人，他们写了一些庸俗的文章，诽谤毁损正法。一些世俗之人，因此产生了邪信。法师怜悯他们的愚昧无知，担心他们会堕入地狱，于是怀着大悲心，撰写了这部论著。可以说，这部论著如同敲响了法海的鼓声，振动了词锋的峰峦。碧鸡的锐利，竞相飞驰。黄马的骏马，争相奔腾。一切邪说，都如同树叶飘落，枝头枯萎，云雾消散。如同鸿炉焚烧羽毛，又如同炎炎烈日融化薄冰。那些自以为胜过法师的人，在这部论著面前，便显露出了真面目。法师暂时回归慈定，已经击溃了魔军。他挥舞着智慧的宝刀，降服了愚蠢的贼人。佛光因此更加灿烂，法云因此更加广阔。然而，法师所作的诗歌、赋文、启文、颂文、碑文、誄文、章表、大乘教法以及破邪论等三十多卷，在世时就广为流传。而这部论著，共八卷十二篇，二百多页，深入阐释了释迦牟尼的教义源流，极致地阐述了名理的精妙之处。法师花了许多年时间撰写这部论著，却一直没有流传开来。以前，秦孝公听了商鞅的“帝道”之说，就昏昏欲睡。听了商鞅的“霸道”之说，就精神振奋。阳春白雪，无人欣赏，实在令人悲叹。法师这部论著，内外兼顾，内容丰富。恐怕好事者和后生，会有很多地方不明白。弟子颖川陈子良，最近恭敬地拜见了法师，向他请教，法师的讲解，如同泉水涌出，令人目不暇接。就像明月照入怀中，寂静而应机。如同宝珠照耀万物，既悟透了四衢的虚幻，便不再游历百城。于是，我便向法师请教以前没有听过的内容。我斗胆为这部论著作注解，希望将来有志同道合的人，能够详细地了解它的精髓。}%
%{辩正论卷第一}%
%{辩正论卷第一}%

@{唐沙門釋法琳撰}@
%{唐沙门释法琳撰}%

@{三教治道篇第一(上下)}@
%{三教治道篇第一(上下) }%

@{十代奉佛篇第二(上下)}@
%{十代奉佛篇第二(上下) }%

@{佛道先後篇第三(卷第五)}@
%{佛道先后篇第三(卷第五) }%

@{釋李師資篇第四}@
%{释李师资篇第四}%

@{十喻篇第五(卷第六)}@
%{十喻篇第五(卷第六) }%

@{九箴篇第六}@
%{九箴篇第六}%

@{氣為道本篇第七}@
%{气为道本篇第七}%

@{信毀交報篇第八(卷第七)}@
%{信毁交报篇第八(卷第七) }%

@{品藻眾書篇第九}@
%{品藻众书篇第九}%

@{出道偽謬篇第十(卷第八)}@
%{出道伪谬篇第十(卷第八) }%

@{歷世相承篇第十一}@
%{历世相承篇第十一}%

@{歸心有地篇第十二}@
%{归心有地篇第十二}%

@{三教治道篇第一(上)}@
%{三教治道篇第一(上) }%

@{有上庠公子問於古學通人曰。蓋聞。氣象變通莫過乎陰陽。埏埴覆燾莫過乎天地。尋夫五運未形本無人物(易鉤命決云。天地未分之前。有太易。有太初有太始。有太素。有太極。為五運也。氣象未形謂之太易。元氣始萌謂之太初。氣形之端謂之太始。形變有質謂之太素。質形已具謂之太極。轉變五氣故稱五運。言氣形質具而未相離。皆太易之名有五種也。爾時空虛。未有人物也)三才既立乃敘尊卑(乾鑿度云。太極太素太一名別其理一也。易緯通卦云。大極是生兩儀。言氣清輕者上為天。濁重者下為地。以人參之謂之三才。易序卦云。有天地萬物。然後立君臣。定父子長幼夫婦之禮尊卑上下之別也)自然之化已興。無為之風廣被(河圖括地象云。天地初立。有天皇氏。澹泊自然與極同道。身佩九翼。以木德王。無所施為自然而化。開山圖云。地皇興於熊耳龍門之山。以火德王。命歷序云。人皇駕六羽。乘雲車出谷口。分九州長天下。兄弟九人。依山川地勢分為九域。各居一州。帝系譜云。天皇治各一萬八千歲。地皇凡一百五十世治天下。合五萬四千歲。次五龍氏皇伯皇仲皇叔皇季皇少。兄弟五人。並乘龍上下。凡一百八十世治天下。合九百二十七萬三千六百年。即靈威仰等五神是也。次有神農氏。駕六龍甄度四海寒暑均以布人民通風雨。凡十世各治九百歲。次有四姓。次有不終一世次有七十二姓。次有三姓。或乘飛羊飛鹿。始教民穴處。食鳥獸肉。衣皮毛衣。次有巢氏駕龍驎乘鳳虎。構木為巢教民居之。以避禽獸之害。次燧人氏。教民鑽燧出火變生為熟。以避腥臊之屬。鑄作金刃而民大悅。此凡六紀有九十三代。一千二百八十九世。合一千一十萬一千八百四十年。自天化下總謂三皇也)次則蛇軀牛首之聖(六藝論云。太昊帝庖犧氏姓風。蛇身人首。有聖德。燧人歿宓羲皇生。其世有五十九姓。羲皇始序制。作法度。皆以木德王也。制嫁娶之禮。受龍圖。以龍紀官。故曰龍師。在位合一萬一千一十二年。炎帝神農氏姓姜。人身牛首。有火瑞。即以火德王。有七世合五百年也)珠衡日角之皇(六藝論云。軒皇姓公孫二十五月而生。有珠衡日角之相。以土德王天下。建寅月為歲首。生子二十五人。有十二姓。凡十三世。合治一千七十二年。夢受帝籙。遂與天老巡河而受之。得河圖書師於牧馬小童拜廣成丈人於崆峒山。帝王世紀云三皇之世。合二萬二百九十七年也)始畫八卦而重八純(河圖括地象曰宓羲氏仰觀象於天。俯察法於地。始畫八卦。以通神明之德。神農氏。重八卦為六十四焉)設雲官而陳鳥紀(六藝論云。軒皇有景雲之瑞。用雲紀官。少昊帝有鳳鳥之瑞。故以鳥名官焉)教畋漁以濟俗。作耒耜以資民(六藝論云。宓羲氏為網𮊁以畋以漁。取犧牲以充庖廚。故曰庖犧氏。神農斲木為耜。揉木為耒始教天下種五穀。故號為神農氏)立市(神農所建也)鑄器服牛乘馬。營宮室垂衣裳。為杵臼置舟檝。模鳥跡以造文字。因化通而裁禮樂(並黃帝時也。六藝論云。黃帝佐官有七人。蒼頡造書字。大撓造甲子。隸首造算數。容成造曆岐伯造醫方。鬼申區造占候。奚仲造車作律管。興墠壇禮也)暨乎翼善傳聖之君。仁盛聖明之后。舉八元八凱之職(舜攝政舉高陽氏高辛氏。才子各八人。以掌司牧之任也)命羲和羲仲之官(羲氏和氏。為堯掌日月四時之官也)種百穀以勸農(后稷播種百穀)敷五教以軌物。允恭克讓庶績咸熙。協和萬邦平章百姓。流四凶於四裔。竄三苗於三危(渾沌檮杌窮奇饕餮。為四凶也。堯流之於國四外。有苗氏叛。舜放之於三危之山也)調律呂以暢八風。察琁璣以齊七政。夏禹導九河(代父治水。平九州名山大川。受洪範九疇於河神。獲地理於洞府。九州貢銅鑄作九鼎。以八家為隣。三隣為明。三明為里也)乘四載(陸行乘車。水行乘船。泥行乘橇。山行乘樏)任土作貢疎山奠川。殷王伐罪弔民(有黃魚黑鳥集于壇。化為黑玉。乃伐桀。色尚黑白。遷九鼎於毫以百戶為里)平暴靜亂。解網剪髮。拯溺救焚。爰至赫赫隆周濟濟多士。關睢麟趾之德(季歷妃大任夢長人感已而生文王。文王妃大姒生武王發。建子之月為歲首色尚赤。以五家為隣。畿內則有比閭族黨州鄉。周公居攝罪人斯得。秋有雷風之變。偃禾拔木。啟金縢之書。遂迎周公。卜宅於洛。度土定鼎。制禮作樂。死於鄷葬於畢。關睢稱王后之德。麟趾興仁人之族名也)周南邵南之風(言周邵風化自北而南也)列五行六正之儀(木金水火土為五行。預見來事。進善舉賢。恭勤不墮。明察法律。辭祿讓賜。君失則諫。是為六政也)布九田四井之法(三等為九田。三屋為四井)陳服錫之禮(敘五等之服制九錫之禮)廣革車之節(通十為城。城出革車一乘)為世揩範作物典謨。遐逖闊逈年移三古。曠遠綿邈時經百王。聖德所覃神化所洽。龍庭鳳穴候氣輸賝。日域麟洲占風欵塞。泉露呈其珍味。草木變其嘉形。燕頷魚身。昭彰於羽族。狼蹄牛尾。輝煥於毛群。惟德動天休徵允集。元首延明哉之美。股肱肆良哉之歌。周卜永年殷稱奕葉。其為道也。人倫稟以利建。庶物資以有生。邦國賴以無他。君臣藉以致治。德教天下化被華夷。道貫五天恩加百姓。立功立事可大可久。時義備矣。世用足矣。至如李老仙方意存羽化。釋迦梵本期自涅槃。縱體於太清之中。遊神於常樂之境。貴練形以不死。求寂照於無生。構鵬鷃之寓言。張過未之虛說。何異鄒衍談天終歸眇莾。虞丘辯夢徒騁華詞。今大唐馭極聖皇垂拱。尚賢尚齒貴德貴仁。反正之化已弘。還淳之風廣扇。理須捨繁就簡去偽歸真。愚謂佛道二流在政非急。久欲聞奏。請試論之。不揆所疑敢陳未喻。夫子多識前古深究學源。獻替可否幸詳其要。於是古學通人斂容峻坐。良久而謂曰。異乎吾所聞也。論云。觀天之象。則見日月五星次度之分。觀地之象。則知百川四瀆所歸之處。觀古今之跡。上形太極混元之前。却覩將來未萌之事。秋毫不疑。乃曰智也。子既知而故問。余亦述而略說。考周孔六書之訓。忠孝履其端。李老二篇之萌。道德創其首。瞿曇三藏之文。慈悲為其本。事跡乃異理數不殊。皆盡美盡善。可崇可慕也。是以談眾妙以虛心。開善權以汲引。吾往嘗見遠遊先生。頗亦聞之。說通方論。具敘三教兼陳九流。先生遁逸巖阿莫知氏諱。容儀閑雅進退可觀。言笑溫弘動止有則。雖語有品藻而志無褒貶。飯餌松朮靡測其年。棲寢煙霞熟詳其世。至於三古本末煥若鏡中。百氏枝條明如掌內。窮周孔之令典。究佛道之弘規。察其所懷在乎逍遙齊物。觀其所尚。歸乎平等性空。先生燕默之餘。顧謂僕曰。世不達者多相是非。以是其所是。而非其所不是。不非其所非。而非其所不非。此則是其所非。而非彼所是矣。夫論儒之教也。意在居家理治長幼順序。在上不驕為下不亂。臣子盡其忠孝。僕妾竭其歡心。大則配天祀帝尊親享祖。欲使天地昭察鬼神効靈。災害不興禍亂不作。小則就利乘時謹身節用。施政閨門之內。流恩僕隷之下。咸奉其事各得其宜也。道之教也。言萬物之所以生。至功之所以成。必生乎無形由乎無名。然而無形無名者萬物之宗也。敘道則為始為母。談教則有徼有妙。是以元始拱默於金臺。太上垂衣於紫殿。遣二真以導俗。命五老以披圖。履幽而明抱一而貞。寂魄乎大羅。偃仰乎太清。然後設無為之化。行不言之教。布黃庭紫府之文。授金版銀繩之籙。玄霜絳雪之妙。玉液雲英之奇。九雲明鏡之華。八練神丹之彩。足以還年却老。足以羽駕長生。遊閬苑而忘歸。沐咸池而不返。乍披褐於閶闔。或控鶴於蓬萊。靜慮姑射之阿。思微崆峒之上。與天地而遐久。共陰陽而晦明。佛之教也。大矣哉。牢籠華藏。出九重圓蓋之表。照灼雲臺。吞八維方質之外。非色妙色。流光混元之前。分身化身。列影太虛之始。故以旁薄而造陰陽。鑪錘以成天地。大象之象。含育於四象。剛材之材。通運於五材。玉衡轉眇眇乎。不測其機。合璧懸茫茫乎。熟詳其化。不皦不昧惟微惟彰。統眾聖之靈府。赴群生之嘉會也。於是出火宅而御三車。入愛河而揮八棹現希有事。豈獨菴羅樹園。說不思議。非但摩伽陀國。種種方便一一慈悲。破生死之樊籠。濟涅槃之彼岸。莫不意珠騰曜智炬凝輝。總納百川。濬東溟之在地。綱維萬象。逾北極之居天。寧與高下相傾儒墨交競。誠固推之於真際。反之於玄源。玄源也者。則境智俱亡。真際也者。則權實斯泯。大宣究竟之旨。普運神通之力。尋其善巧謳和之致。陶鈞負荷之功。造化無以方。日用莫能擬。足以括囊四大超忽三景。子當書紳以自鏡也。}@
%{听说，一位上庠的公子向一位精通古学的人问道：“我听说，气象变化无常，没有比阴阳更变化莫测的了。塑造万物，覆盖天地，没有比天地更强大的了。追溯五运未形成之前，本来没有万物(《易经·钩命决》说：天地未分开之前，有太易、太初、太始、太素、太极，这五种就是五运。气象未形成，称为太易；元气开始萌芽，称为太初；气形开始出现，称为太始；形体变化有了物质，称为太素；物质和形体已经具备，称为太极。五气不断变化，所以称为五运。意思是说，气形质具备，但还没有分离，都是太易的名称，有五种。那时空虚，还没有万物) 。三才既已建立，便开始叙述尊卑(《乾凿度》说：太极、太素、太一，名称不同，但道理是一样的。《易经纬·通卦》说：大极是生出阴阳二仪，意思是说，气清而轻者，上升为天；气浊而重者，下降为地。以人来参合，就称为三才。《易经·序卦》说：有了天地万物，然后才建立君臣，确定父子、长幼、夫妇之礼，尊卑上下之别) 。自然的演化已经兴起，无为的风气广泛传播(《河图括地象》说：天地初立，有天皇氏，他淡泊自然，与道相合，身佩九翼，以木德为王，无所作为，自然而化。《开山图》说：地皇兴起于熊耳山和龙门山，以火德为王。《命历序》说：人皇驾驭六羽，乘坐云车，走出谷口，分九州，治理天下。兄弟九人，根据山川地势，分为九域，各居一州。《帝系谱》说：天皇各治理一万八千年，地皇共一百五十世治理天下，合计五万四千年。之后是五龙氏，皇伯、皇仲、皇叔、皇季、皇少，兄弟五人，都乘龙上下，共一百八十世治理天下，合计九百二十七万三千六百年，就是灵威仰等五神。《帝系谱》说：天皇各治理一万八千年，地皇共一百五十世治理天下，合计五万四千年。之后是五龙氏，皇伯、皇仲、皇叔、皇季、皇少，兄弟五人，都乘龙上下，共一百八十世治理天下，合计九百二十七万三千六百年，就是灵威仰等五神。之后是神农氏，驾驭六龙，考察四海寒暑，使百姓安居乐业，通风调雨。共十世，每世治理九百年。之后是四姓，然后是不终一世，然后是七十二姓，然后是三姓。他们有的乘坐飞羊飞鹿，开始教导百姓穴居，吃鸟兽肉，穿兽皮衣服。之后是巢氏，驾驭龙驎，乘坐凤虎，用树枝搭建巢穴，教导百姓居住，以躲避禽兽的伤害。之后是燧人氏，教导百姓钻木取火，使生食变为熟食，以躲避腥臊之类的东西，铸造金刃，百姓非常高兴。这六纪共九十三代，一千二百八十九世，合计一千一百万一千八百四十年。从天化下，总称为三皇) 。之后是蛇身牛首的圣人(《六艺论》说：太昊帝庖牺氏，姓风，蛇身人首，有圣德。燧人去世后，伏羲氏出生，他这一世有五十九姓。伏羲氏开始制定制度，制定法度，都以木德为王。他制定了婚姻制度，接受龙图，以龙纪官，所以称为龙师。在位合计一万一千一百一十二年。炎帝神农氏，姓姜，人身牛首，有火瑞，就以火德为王。共七世，合计五百年) 。珠衡日角的帝王(《六艺论》说：轩辕氏，姓公孙，二十五个月出生，有珠衡日角的相貌，以土德为王治理天下。他建寅月为岁首，生了二十五个儿子，有十二姓。共十三世，合计治理一千七十二年。他梦中受帝箓，于是与天老巡视黄河，接受了帝箓。他从牧马的童子那里得到了《河图》，向崆峒山的广成丈人拜师。《帝王世纪》说：三皇的时代，合计两万两千两百九十七年) 。他开始画八卦，并重叠八纯(《河图括地象》说：伏羲氏仰观天象，俯察地势，开始画八卦，以通达神明的德行。神农氏，将八卦重叠，成为六十四卦) 。设立云官，并记录鸟类(《六艺论》说：轩辕氏有景云的祥瑞，用云纪官。少昊帝有凤鸟的祥瑞，所以用鸟来命名官职) 。教导百姓打猎捕鱼，以救济百姓。制作耒耜，以帮助百姓耕作(《六艺论》说：伏羲氏用网𮊁来打猎捕鱼，获得牺牲，用来充实厨房，所以称为庖牺氏。神农氏用木头做成耜，用木头做成耒，开始教导天下百姓种植五谷，所以称为神农氏) 。设立集市(由神农氏设立) ，铸造器物，服役牛马，建造宫室，穿衣戴帽，制作杵臼，置放船只，模仿鸟类足迹来创造文字。根据自然的演化，制定礼仪和音乐(都是黄帝时期。《六艺论》说：黄帝的辅佐官员有七人，仓颉创造了文字，大挠创造了甲子纪年，隶首创造了算数，容成创造了历法，岐伯创造了医方，鬼申区创造了占候，奚仲创造了车，制作了律管，兴建了祭坛，制定了礼仪) 。及至翼善传圣的君主，仁盛圣明的后代，任命八元八凯的官职(舜摄政，任命高阳氏、高辛氏，每位才子各八人，掌管司牧的职责) ，任命羲和、羲仲为官(羲氏和氏，为尧掌管日月四时的官职) ，种植百谷，鼓励农业生产(后稷播种百谷) ，推行五教，规范事物，以仁义礼智信为五常。他们诚恳谦让，政绩昌盛，团结万邦，平定百姓。将四凶流放到四夷，将三苗氏流放到三危山(浑沌、梼杌、穷奇、饕餮，是四凶。尧将他们流放到国家四边。有苗氏叛乱，舜将他们流放到三危山) 。调和律吕，使八风畅通，观察璇玑，使七政齐备。夏禹疏导九河(代替父亲治理水患，平定九州的名山大川，从河神那里得到了《洪范九畴》，从洞府里得到了地理知识，九州进贡铜，铸造了九鼎。以八家为邻，三邻为明，三明为里) 。乘坐四种交通工具(陆地乘坐车，水上乘坐船，泥地乘坐橇，山地乘坐樏) ，根据土质进贡，疏通山川，奠定江河。殷王伐罪，吊民伐罪(有黄鱼黑鸟聚集在祭坛上，化为黑玉，于是伐桀。殷商崇尚黑白之色，将九鼎迁到毫，以百户为里) 。平定暴乱，安定混乱，解除网罗，剪除头发，拯救溺水者，救助火灾。及至赫赫隆隆的周朝，人才济济，关睢麟趾的德行(季历的妻子大任梦到长人，感而生文王。文王的妻子大姒生了武王发。建子月为岁首，崇尚红色。以五家为邻。畿内有比闾、族党、州乡。周公摄政，罪人因此得到赦免。秋天有雷风之变，禾苗倒伏，树木拔起。打开金縢的书，于是迎接周公。在洛阳卜宅，度量土地，确定鼎位，制定礼仪，创作音乐。周公死于鄷，葬于毕。《关睢》称赞王后的德行，《麟趾》歌颂仁人之族的兴盛) 。周南、邵南的风气(周、邵两地的风化，从北向南传播) 。列出五行六正的仪轨(木、金、水、火、土为五行。预见未来之事，提拔贤能，勤勉不懈，明察法律，辞谢俸禄，谦让赏赐，君主失误就谏言。这就是六正) 。颁布九田四井的制度(三等为九田，三屋为四井) 。陈列服饰，赐予九锡的礼仪(叙述五等服制，九锡之礼) 。推广革车的制度(十户为一城，城里出产一辆革车) ，为后世树立榜样，成为万物的典范和模范。时间流逝，岁月更替，三古已过，时间久远，绵延不绝，百王已逝。圣德所及，神化所感，龙庭凤穴，候气输賝，日域麟洲，占风欵塞，泉露呈现出珍美的味道，草木变化出美丽的形态。燕颔鱼身，在鸟类中显赫，狼蹄牛尾，在兽类中光彩照人。唯有德行感动天地，吉祥的征兆应运而生。元首延明哉的美好歌声，股肱肆良哉的赞歌，周朝卜筮长寿，殷商称赞子孙昌盛。这种道，是人伦得以建立的根基，是万物得以生存的保障，是国家得以安定的根本，是君臣得以治理的依靠。德教天下，化及华夷，道贯五天，恩泽百姓。功业伟绩，可以伟大持久，时义具备，世用足矣。至于李老仙，他仍然想着羽化成仙，释迦梵本，期望着涅槃。他在太清之中遨游，在常乐之境游神，重视炼形以求不死，追求寂照以求无生。他们编造了鹏鸟和鷃鸟的寓言，虚张声势，夸夸其谈，这与邹衍谈天说地，最终还是渺小无知，虞丘辩梦，徒逞口舌之快，有什么区别呢？如今大唐盛世，圣皇垂拱而治，崇尚贤能，尊敬老人，重视德行，仁爱百姓。正统的教化已经弘扬，回归淳朴的风气已经广泛传播。理应舍弃繁杂，求取简明，去除虚伪，回归真实。我认为，佛道二流，在政治上并不急迫，我早就想上奏，请您试着论述一下。我冒昧地提出疑问，请您不吝赐教。您博学多识，精通古今，深入研究学问的源头，您对我的建议，是否可以详细地阐述一下？”于是，那位精通古学的人收敛笑容，端坐正襟，沉思良久，说道：“}%@{公子曰。美則美矣。疑且疑焉。夫能匡社稷者莫過懷忠。養至親者莫過奉孝。經天地者莫過修文。定禍亂者莫過講武。安上下者莫過弘禮。移風俗者莫過習樂。此固皇王之要訓。亦治道之大方。維摩竭慈悲之談。厲鄉垂道德之論。未為濟世之急。猶涉木鴈之詞。非唯僕之未賓。抑亦賢之同去通人曰。訥言敏行君子所稱。無以己之寡聞取況於典論。子不聞魯侯之誡乎。無多言無多事。多言多害。多事多患。若事親殉主則以忠孝為初。遠害全身則以道德居始。利生救苦則以慈悲統源。奉孝懷忠可以全家國。行道立德可以播身名。興慈運悲可以濟群品。濟群品則恩均六趣。播身名止榮被一門。全家國乃功包九合。故忠孝為訓俗之教。道德為持身之術。慈悲蓋育物之行。亦猶天有三光鼎有三足。各稱其德並著其功。遵而奉之。可以致嘉祐也。}@
%{公子说：“好是好，但也有点疑问。能匡扶国家社稷的，莫过于怀抱忠心。赡养至亲的，莫过于尽孝道。治理天下的，莫过于修文治道。平定祸乱的，莫过于精通武艺。安定上下阶层的，莫过于弘扬礼仪。改变风俗的，莫过于学习音乐。这些都是帝王的要训，也是治国的方略。维摩诘的慈悲之谈，厉乡的道德之论，算不上救世的急务，就像涉木雁的言语一样，并非不值一提。这不仅是我个人的观点，也是贤者和通达之人共同的看法。君子所称赞的是讷言敏行，不要拿自己学识浅薄来比喻典籍。你没听过鲁侯的告诫吗？不要多言多事，多言多害，多事多患。如果侍奉父母、效忠君主，就要以忠孝为先。如果远离祸害、保全自身，就要以道德为根本。如果利益众生、救苦救难，就要以慈悲为源泉。奉孝怀忠可以保全家国，行道立德可以流芳百世，兴慈运悲可以救济众生。救济众生，恩泽遍及六道轮回。流芳百世，荣耀只惠及一门。保全家国，功德包罗万象。所以，忠孝是教化百姓的根本，道德是修身养性的方法，慈悲是培育万物的行为。这就像天有日月星辰，鼎有三足一样，各尽其责，各显其功。遵循并奉行这些，就能获得吉祥和福佑。”}%

@{公子曰。前漢藝文志云。全身保國凡有九流。一曰儒流。謂順陰陽陳教化。述唐虞之政。宗仲尼之道也。二曰道流。謂守弱自卑。陳堯舜揖讓之德。明南面為政之術。奉易之謙謙也。三曰陰陽流。謂順天歷象敬授民時也。四曰法流。謂明賞勅法以助禮制也。五曰名流。謂正名列位言順事成也。六曰墨流。謂清廟宗祀養老施惠也。七曰縱橫流。謂受命使乎專對權事也。八曰雜流。謂兼儒墨之銓。含名法之訓。知國大體事無不貫也。九曰農流。謂勸勵耕桑備陳食貨也。遵其道可以安庶品。行其事可以利國家。為政備矣。於民足矣。縱先生通方之說。右學盡善之詞。恐類風牛不相及也。}@
%{公子说：“前汉的《艺文志》记载，保全自身、保卫国家的学说，共有九流。第一是儒家，主张顺应阴阳、宣扬教化，阐述唐尧虞舜的治国方略，以孔子之道为宗旨。第二是道家，主张保持弱势、谦卑自处，宣扬尧舜禅让的德行，阐明君主治理天下的方法，遵循《易经》的谦逊之道。第三是阴阳家，主张顺应天象、历法，敬授民时。第四是法家，主张明赏罚、制定法令，以辅助礼仪制度。第五是名家，主张正名分、列位次，言行一致，做事成功。第六是墨家，主张清庙祭祀、养老施惠。第七是纵横家，主张受命于君主，专对权势之事。第八是杂家，主张兼采儒家和墨家的精髓，融合名家和法家的训诫，通晓国家大事，无所不通。第九是农家，主张鼓励耕种、养蚕，备足粮食。遵循这些学说，可以安顿百姓；实行这些措施，可以有利国家。治理国家已经齐备，百姓也已经富足了。即使您通晓各种学说，精通各种知识，恐怕也和这些学说风牛马不相及。”}%

@{通人曰。觀一可以知百。覩此足以明彼。但佛教沖曠名義弘多。總而言之具有玄錄。今為吾子略舉大猷。自祥雨散空瑞蓮現海。半滿之門洞啟。空有之策兼揚。毘城有迴情入法之謨。靈山有攝末歸本之訓。在用如水分千月。為體若鏡鑒萬形。斬籌含識共蔭慈雲。塵沙佛土咸霑甘露。及收光白㲲韜影提河。於是乎五百應供搖象扇而聞持。八萬修多拂龍床而器寫。珠函寶印既溢王宮。貝葉梵文還盈海藏。昇堂萬計競沐身田。負牆百億爭開心樹。爰至摩騰入洛僧會遊吳。遠流法鼓之音。俱傳慧風之業。以類相聚亦有九流。顯其嘉名稱為九籙。一曰真詮。二曰權旨。三曰戒品。四曰禪門。五曰呪術。六曰論部。七曰注解。八曰章疏。九曰傳記。言真詮者。蓋方等之中心。諸佛之要觀也。事無不統理無不窮。其言巧妙其義深遠。包十仙之奧行。總八藏之玄文。緣覺涉求迷同汎海。聲聞在聽怳若闚天。此華嚴之引致也。裂見網之宏宗。破邪軍之要術。珠清濁水藥現深叢。迷乳之色既分。迴天之醉俄醒。樂民剋滿常果仍圓。斯涅槃之極旨也。三獸混迹一乘總轡。衣珠已現髻寶仍傳。十無上之冲規。四安樂之妙行。鑑多寶之所為。悟長者之本心。迺法華之會歸也。布此十如冥茲四絕。即色非色離名無名。招招乎汎六度之舟。濔濔焉登三空之岸。謂般若之玄鋒也。理之包舉在此四焉。}@
%{通达之人说：“观一可知百，看这里就可以明白那里。佛教的空旷名义非常多，总而言之，具有深奥的玄妙。现在就为你简要概括一下佛教的纲领。从祥雨散空、瑞莲现海开始，半满之门洞开，空有之策兼而扬之。毗城有回情入法之谋，灵山有摄末归本之训。在运用上，就像水分千月；在本质上，就像镜子映照万物。斩筹含识，共同享受慈云的荫庇，尘沙佛土都沾沐甘露。等到收光白㲲、韬影提河，于是五百应供摇象扇而闻持，八万修多拂龙床而器写。珠函宝印溢出王宫，贝叶梵文充盈海藏。登上讲堂，数以万计的人争相沐浴身田；背靠墙壁，数以亿计的人争相开启心树。直到摩腾入洛、僧会游吴，远流法鼓之音，都传播着慧风之业。以类相聚，也形成了九流，显其嘉名，称为九箓。第一是真诠，第二是权旨，第三是戒品，第四是禅门，第五是呪術，第六是论部，第七是注解，第八是章疏，第九是传记。所谓真诠，就是方等之道的核心，诸佛的要观。事无不统，理无不穷，其言辞巧妙，其义理深远，包含十仙的奥妙行径，总括八藏的玄妙文辞。缘觉涉求迷途，就像在海中航行；声闻在听闻教诲，就像在天空窥视。这就是华严经的引致，裂开见网的宏大宗旨，破除邪恶势力的要术。珠子清浊水，药现深丛，迷乳之色已经区分，回天之醉已经苏醒，乐民克满，常果依然圆满，这就是涅槃的极旨。三兽混迹一乘，总辔齐驱，衣珠已经显现，髻宝依然流传。十无上之冲规，四安乐之妙行，鉴多宝之所为，悟长者之本心，这就是法华经的会归。布施这十如，冥合这四绝，即色非色，离名无名。招招乎泛六度之舟，濔濔焉登三空之岸，这就是般若的玄妙锋芒。理之包举，就在这四种之中。}%

@{權旨者。世雄方便之教也。誘五濁之眾。逗三乘之機。接疲侶而置化城。引窮子而持糞器。如來歿後迦葉集經。所謂四種阿含八部譬喻。本生本事之旨。貫華散華之談。王宗之所分判。安叡之所編錄。為緣散說部袠彌多。言戒品者。代佛之為師。訓僧之令範也。亦出必由戶濟剋待舟。蓋萬善之梯基。五乘之脚足也。或約時約處隨事隨根。致有七聚別名五篇殊旨。開遮之說既異。輕重之相靡同。天竺流行乃分五部。中華傳習今有四焉。迦葉創其綱維。崛多分其條貫。教訓正俗。既非禮不成。滅惡生善。亦非戒不剋。佛在住持爰因憍梵。滅後傳授實啟波離。寔三業之司辰。乃六根之御史也。言禪門者。三學修心之紀也。能為得聖之因。最稱盡漏之要。是以聲聞繫想則水淨心池。菩薩熏修則華開意樹。禪能發慧佛有誠言。四等六通。憩禪林而始就。八除十入。依定窟而方成。智度論云。以禪定力服智慧藥。得神通已還化眾生。況復置世界於一毛。凝海水為五味。故曰。緣法察境唯寂乃照。其斯之謂歟。言呪術者。眾生滅罪之訓。毒害消伏之方。挫慢摧兇救危起死。如禪提逐鬼若先尼勅神。六字之除災。七佛之護命。反常合道因物成務。濟世之術孰若是乎。言論部者。摧邪立正。釋滯開矇之義府。良以代移正像人變澆淳。直路難登邪途易入。致令雪山採藥爭收毒草。深水求珠競持瓦礫。故有通法聲聞傳燈菩薩。折彼邪論申此正經。鯨鯢既剪。五翳所以云亡。雰霧廓清。三光於焉遂朗。古錄序云。至聖繩墨曰經。弟子述經曰論。論者如丘明之作傳也。呵梨曰。經若有論義則易解。旃延以深了實諦。創乾度之文。諸聖以富洽名理。繼婆沙之說。次則成實毘曇鋒頴精密。考而詳之。蓋小乘之英華也。至於建無畏幢。馬鳴標其稱首。然正法炬。龍樹統其基源。百論破外以簡邪。中觀祛內之偏執。十二玄門之精詣。摩訶衍義之宏深。並大教之棟幹也。言注解者。就文現義。述而不作之儔也。並立像以取形。即事而出理。若生肇之注淨名。支陸之訓般若。屬詞灑落抗意標奇。昔仲尼既歿。寄微言於荀孟。大覺已逝。傳法印於通人。高山仰止實開矇滯者也。言章疏者。舉網提綱拾遺補闕。通一部之文義。亦所以備遺忘也。大法初度未遑解釋。衛安帛遠創啟玄章。自斯厥後競撝談柄。至於憑敷大品愛亮涅槃。集鏡毘曇靜琳成實。何但詞省意深。固亦義周文愜。猶丹青之寫狀。若水鏡之圖形也。並懸諸日月足稱罇爼矣。言傳記者。釋門記事之書也。如斑馬述作陳范修文。王隱之序晉儀。袁宏之著漢紀。斯並治民小術。動碩學之奇才。忠孝片善。搖史臣之芳翰。況三達易隱八戒難思。卓朗擅其嘉聲。法開播其清辯。帛祖既方諸嵇阮。支遁亦匹彼王何。高逸隱節之文。遯世遊方之錄。十科導世之士。五部利物之賢。美德形容簡素斯在矣。尋法王垂軌為息苦輪。既病有萬殊。故藥非一准致使牒盈天府偈積龍宮。香象八億。負初分而莫勝。羅漢五千。閱散華而靡遍。況乎數塵寶軸墨點玄言。十地覩而未詳。八恒觀而不測。豈儒道名法之類。能擬議其性海之門乎。}@
%{权旨，是世雄方便之教，引诱五浊众生，逗引三乘之机，接引疲惫的旅人而置化城，引领穷困之人而持粪器。如来灭后，迦叶集经，所谓四种阿含、八部譬喻、本生本事之旨、贯华散华之谈，王宗之所分判，安叡之所编录，都是缘散说部袠弥多。所谓戒品，是代佛为师，训诫僧众的规范。也如同出必由户，济困待舟，是万善的梯基，五乘的脚足。或约时约处，随事随根，致有七聚别名、五篇殊旨，开遮之说既异，轻重之相亦不相同。天竺流行，乃分五部，中华传习，今有四焉。迦叶创其纲维，崛多分其条贯，教化正俗，既非礼不成，灭恶生善，亦非戒不克。佛在住持，爰因憍梵，灭后传授，实启波离，实乃三业之司辰，六根之御史。所谓禅门，是三学修心的纪律，能为得圣之因，最称尽漏之要。是以声闻系想，则水净心池；菩萨熏修，则华开意树。禅能发慧，佛有诚言，四等六通，憩禅林而始就；八除十入，依定窟而方成。智度论云：“以禅定力服智慧药，得神通已还化众生。况复置世界于一毛，凝海水为五味。”故曰：“缘法察境唯寂乃照。”其斯之谓欤？所谓呪術，是众生灭罪之训，毒害消伏之方，挫慢摧凶，救危起死。如禅提逐鬼，若先尼勅神，六字之除灾，七佛之护命，反常合道，因物成务，济世之术孰若是乎？所谓论部，是摧邪立正，释滞开蒙之义府。良以代移正像，人变浇淳，直路难登，邪途易入，致令雪山采药，争收毒草；深水求珠，竞持瓦砾。故有通法声闻、传灯菩萨，折彼邪论，申此正经。鲸鲵既剪，五翳所以云亡；雰雾廓清，三光于焉遂朗。古录序云：“至圣绳墨曰经，弟子述经曰论。论者如丘明之作传也。”呵梨曰：“经若有论义则易解。”旃延以深了实谛，创乾度之文；诸圣以富洽名理，继婆沙之说，次则成实毘曇锋頴精密，考而详之，盖小乘之英华也。至于建无畏幢，马鸣标其称首，然正法炬，龙树统其基源。百论破外以简邪，中观祛内之偏执，十二玄门之精诣，摩訶衍义之宏深，并大教之栋幹也。所谓注解，是就文现义，述而不作之儔也，并立像以取形，即事而出理。若生肇之注净名，支陆之训般若，属词洒落，抗意标奇。昔仲尼既歿，寄微言於荀孟；大觉已逝，传法印於通人，高山仰止，实开蒙滞者也。所谓章疏，是举网提纲，拾遗补阙，通一部之文义，亦所以备遗忘也。大法初度，未遑解释，卫安帛远创启玄章。自斯厥后，竞撝谈柄，至于凭敷大品，爱亮涅槃，集镜毘曇，静琳成实，何但词省意深，固亦义周文惬，犹丹青之写状，若水镜之图形也，并悬诸日月，足称罇爼矣。所谓传记，是释门記事之书，如斑马述作，陈范修文，王隐之序晋仪，袁宏之著汉纪，斯并治民小术，动碩學之奇才，忠孝片善，摇史臣之芳翰。況三達易隱八戒難思，卓朗擅其嘉聲，法開播其清辯。帛祖既方諸嵇阮，支遁亦匹彼王何，高逸隱節之文，遯世遊方之錄，十科導世之士，五部利物之賢，美德形容簡素斯在矣。寻法王垂轨为息苦轮，既病有万殊，故药非一准，致使牒盈天府，偈积龙宫，香象八亿，负初分而莫胜，罗汉五千，阅散华而靡遍，況乎数尘宝轴墨点玄言，十地覩而未詳，八恒觀而不測，岂儒道名法之类，能擬議其性海之門乎？}%
@{公子曰。古哲云。文繁者失其要。理寡者喪其實。今見之矣。縱釋氏銓旨禪戒之談。呪術傳記之典。自是一家勵己之謨。未為五常經國之訓。猶方孔圓衲。雖美於形而闕於事矣。}@
%{公子说，古人说过，文章过于繁琐就会失去要旨，道理过于稀少就会失去本质。现在我看到了，即使是释迦牟尼佛阐释禅戒的言论，以及各种巫术传记典籍，也仅仅是个人修行的箴言，不能作为五常治国的教诲。就像方形的孔洞穿上了圆形的布片，虽然看起来漂亮，却毫无用处。}%

@{且書有五常之教。謂仁義禮智信也。愍傷不殺曰仁。防害不婬曰義。持心禁酒曰禮。清察不盜曰智。非法不言曰信。此五德者。不可造次而虧。不可須臾而廢。王者履之以治國。君子奉之以立身。用無暫替。故云常也。}@
%{而且书中还有五常的教诲，指的是仁义礼智信。同情怜悯不杀生叫做仁，防止伤害不淫乱叫做义，持守心性禁止饮酒叫做礼，清廉明察不偷盗叫做智，不违法不乱说叫做信。这五种美德，不能轻易亏损，不能片刻废弃。帝王用它来治理国家，君子用它来立身处世，运用起来不能有一丝一毫的懈怠，所以叫做常。}%

@{夫子。向序佛教。言緩而義迂。非不愕然。太為濩落矣。五常也者。在天為五緯。在地為五嶽。在處為五方。在人為五藏。在物為五行。廣而言之。無所不統。仰觀俯察。其能有加焉。}@
%{夫子，你刚才介绍佛教，言语缓慢，道理迂回曲折，我并非不感到惊讶，实在是太过于空泛了。五常，在天就是五颗行星，在地就是五座名山，在空间就是四方，在人就是五脏，在万物就是五行。广而言之，无所不统。仰观俯察，还能有什么比它更重要的吗？}%

@{於是通人听爾而笑。沈吟久之。徐而喻曰。世云。千金易傾一言難吐。徒費指掌。恐子夜遊不免失言。強復論其大較。案沈氏均聖論云。炎昊之初。純厖之始。人未粒食。非肉非皮。死亡立至。}@
%{于是通达的人听了你这句话就笑了起来，沉思了很久，慢慢地解释说，世俗常说，千金易倾，一言难吐，徒劳费力。恐怕你夜游不免失言，我强忍着再论述一下大体的道理。查阅沈氏的《均圣论》记载，炎帝和黄帝的时代，天地初开，人类还没有吃粮食，没有肉体，没有皮肤，死亡随时都会到来。}%

@{雖復聖德慇懃恩存救免。而身命是資。理難頓奪。寔宜導之以漸稍啟其源。故燧人改火變腥為熟。腥熟既變。蓋佛教之萌兆也。}@
%{即使圣人尽心尽力施恩救助，但人的生命是生存的根本，道理难以一下子改变，确实应该循序渐进地引导，慢慢地开启其源泉。所以燧人氏用火把生肉变成熟肉，生熟之间发生了变化，这正是佛教的萌芽。}%

@{君子曰。沈侯學綜玄儒理兼孔釋。匪斯人子奚有斯論乎。所以爾者。太昊本應聲大士。仲尼即儒童菩薩。先遊茲土權行漸化。愍濟五濁宣布五常。而吾子未訪所聞。今粗為陳其本。}@
%{君子说，沈侯学识渊博，通晓儒家和佛家，如果不是他，怎么会提出这样的论述呢？之所以这样说，是因为伏羲氏本是应声大士，孔子就是儒童菩萨，他们先来到人间，权且行化，怜悯救济五浊众生，宣扬五常之道。而你没有去了解这些，现在我粗略地为你阐述一下其根本。}%

@{何者。佛初成道。近接下凡。爰開小教。因尸利而說三歸。因末伽而說五戒。為迦王而說十善。為長者而說六齋。此四者何耶。三歸勸其捨邪。五戒防其行惡。十善使其招貴。六齋令其得樂。}@
%{什么原因呢？佛陀初成正觉，接近人间，于是开创小乘佛教，因为尸利而宣说三归，因为末伽而宣说五戒，为迦王而宣说十善，为长者而宣说六斋。这四者是什么呢？三归劝人舍弃邪恶，五戒防止人作恶，十善使人招来富贵，六斋使人获得快乐。}%

@{釋名云。歸向也。戒止也。善嘉也。齋肅也。言三歸者。教其歸向三尊防止五欲。備延嘉貺肅敬容儀。則冥祇欣萃徵慶允洽者也。}@
%{释名说，归是归向，戒是止息，善是嘉美，斋是肃敬。说三归，就是教人归向三宝，防止五欲，准备延请嘉惠，肃敬容仪，这样冥界就会欣然聚集，征兆吉祥，应验和谐。}%

@{一曰不殺。二謂不盜。三不邪婬。四不妄語。五不飲酒為五戒也。戒者。禁也。勒也。勒身口如馬著轡。禁情欲如猴帶鎖。智度論云。大惡病中戒為良藥。大恐怖中戒為守護。死闇冥中戒為明燈。三惡道中戒為橋梁。生死海中戒為大船也。}@
%{第一是不杀生，第二是不偷盗，第三是不邪淫，第四是不妄语，第五是不饮酒，这叫做五戒。戒，就是禁止，约束。约束身口就像给马戴上缰绳，禁止情欲就像给猴子戴上锁链。《智度论》说，在重病之中，戒律是良药；在极度恐惧之中，戒律是守护；在死亡黑暗冥冥之中，戒律是明灯；在三恶道之中，戒律是桥梁；在生死大海之中，戒律是大船。}%

@{夫不殺者。如負天蹐地之屬。圓首方足之儔。水陸山空胎卵濕化。語其種類凡有四生。一一生中皆有八萬四千形狀不等。然而人畜乃殊貴賤。云別至於顒顒怖死汲汲貪生。避苦以樂其身。求安以養其命。此情一種斯理萬均。}@
%{不杀生，就像负天蹐地、圆首方足的万物一样，水陆山空，胎卵湿化，说起来种类有四生。每一生命之中都有八万四千种不同的形状。然而人畜有贵贱之分，说起来，直到战战兢兢地害怕死亡，急急忙忙地贪图生存，逃避痛苦以求取自身快乐，追求安宁以保养生命，这种心情和道理都一样。}%

@{何有枉害忠貞濫誅淳善。所以良士殲其神被髮趙同死大厲摶膺。邙阜積怨魂之悲。秦坑肆無辜之酷。乘舟之歌已作。黃鳥之詠徒哀。}@
%{怎么会枉杀忠贞之人，滥杀无辜善良的人呢？所以良士被杀，神灵被灭，披头散发，赵同死于大厉，遭受搏击，邙山聚集怨魂，悲痛不已，秦朝坑杀无辜，残暴无比，乘舟之歌已经作罢，黄鸟的歌声徒劳悲哀。}%

@{次則列圍㶚川從禽夢澤。張羅亘野布網連山。火逐嶺以高低。煙隨草而疎密。奔電之鷹爭舉。追風之馬競前。猿覩箭以虛驚。雁看弓而逈墜。}@
%{其次是列围于山川，追捕禽兽于沼泽，张开罗网遍布原野，布下网罟连接山峦，火焰沿着山岭高低起伏，烟雾随着草丛疏密变化，闪电般的鹰隼争先恐后地飞翔，追风骏马争先恐后地奔跑，猿猴看到箭矢惊恐万分，大雁看到弓箭远远地坠落。}%

@{洞胸達腋之痛。解脰陷腦之酸。奚獨喪蜯池空。遂使亡狙林盡。加以垂絲曲渚下鉤深潭。獲朱鯉於河湍。收紫鱗於井谷。}@
%{洞穿胸膛到达腋窝的疼痛，割开喉咙陷入脑部的酸楚。为什么只让蜯池空空如也，最终导致猿猴消失，树林枯竭呢？再加上垂下丝线，弯曲水草，放下鱼钩到深潭，捕获红鲤鱼于河湍，收取紫鳞鱼于井谷。}%

@{斯等並稟五常俱含四氣。同霑佛性共有神明。何忍陳此肉山樹茲炮烙。極鱗羽之命。盡芻豢之群。臛染指之黿。缹如朱之鼈。供何曾之盛饌。備婁護之珍羞。}@
%{这些生物都秉承五常，都包含四气，共同沾染佛性，都有神明。怎么能忍心堆积肉山，建造炮烙之刑，耗尽鳞羽之命，消灭所有牲畜，用染满鲜血的鼋肉做成美味佳肴，用像朱砂一样的鳖肉准备丰盛的珍馐呢？}%

@{美彼心肝充其口腹。歡他燕爾樂我嘉賓。慶七德之光榮。悅九功之繁會。寔乃傷大慈之本意。故至聖以禁焉。所以飼魚長者睡感天花(見金光明經)救蟻沙彌冥延促算(見賢愚經也)爰致金剛之體。}@
%{用它们的心肝充实自己的口腹，让别人欢快地享用，快乐地招待我作为宾客，庆贺七德的光荣，喜悦九功的盛大集会，这实在是伤害慈悲的本意。所以至圣先师用戒律禁止它。所以，饲养鱼类的长者睡梦中感悟到天花(见《金光明经》) ，救助蚂蚁的沙弥冥冥之中延寿促算(见《贤愚经》) ，因此获得金刚之体。}%

@{終為長壽之因(護法因緣得金剛體不殺果報為命因。見涅槃金光明等經)此則永斷宿嫌。其德一也。言不盜者。盜跖之行舉世不容。梁上之頑是人皆患。囊裝無孑遺之貨。胠篋有絕本之貧。}@
%{最终成为长寿的原因(护法因缘获得金刚之体，不杀生的果报是长寿。见《涅槃经》、《金光明经》等) 。这样就永远断绝了宿世的怨恨，这是仁德的第一条。说“不偷盗”，盗跖的行为举世不容，梁上君子人人厌恶。装满了钱财却一无所有，撬开箱子却穷困潦倒。}%

@{遂使布被莫充葛袍奚擬。長者慚寄口之累精民羞屠販之勞。豈止犯菜偷魚竊𦬔私棗。兼以盜僧鬘物用常住財。惡求多求以利生利。曾無愧色都不介懷。}@
%{最终导致布衣无法充实，葛袍无法比拟。长者羞愧于寄人篱下的困苦，精明的人羞愧于屠宰贩卖的劳作。岂止是偷菜、偷鱼、偷瓜果、偷枣子，还包括偷僧侣的装饰物，用常住的财物，贪婪地索取，以求利生利，竟然毫无羞愧，毫不介怀。}%

@{何獨帶累見前信。亦殃咎後世(智度論云一切諸眾生衣食以自活若奪若劫取。是名劫奪命)大聖慈愍制戒遏之。其德二也。言不邪婬者。敗德滅身婬辜為甚。所以妹妃亡夏妲后喪殷。褒姒之仆隆周。孋姬之傾皇晉。}@
%{为什么只顾眼前利益，不顾后世呢？(《智度论》说，一切众生都靠衣食自活，如果抢夺掠取，就是劫夺生命。) 大圣慈悲怜悯，制定戒律来遏止它，这是义德的第二条。说“不邪淫”，败德灭身，邪淫之罪最为严重。所以妹妃亡夏，妲己亡殷，褒姒使周朝衰落，孋姬使晋朝倾覆。}%

@{神仙遭騎頸之辱。天廟致焚軀之災。故稱眾罪之根。是曰搆殃之本。近乖梵世遠障菩提。斷而不行。其德三也。言不飲者。酒為亂本。亦稱狂藥。遍興三毒之愆。備造六根之釁。}@
%{神仙遭遇骑颈之辱，天庙遭受焚烧之灾。所以说，邪淫是万恶之根，是招致灾祸的根本。接近梵天世界，远离菩提之道，断除邪淫，不要再犯。这是礼德的第三条。说“不饮酒”，酒是祸乱的根源，也叫做狂药，遍布兴起三毒的过失，准备制造六根的罪孽。}%

@{裸露形體咆𠷺言聲。貴賤悉欺親疎等罵。既檮既杌或哭或歌。殷王牛飲而喪朝。楚子虎酣以敗德。成都縈累月之醉。中山困千日之眠。體澒澒其如泥。心昏昏其似夜。}@
%{裸露身体，咆哮言语，贵贱不分，欺骗亲疏，互相辱骂，一会儿哭一会儿笑。殷王牛饮而亡国，楚子酒醉而败德，成都困于数月的醉酒，中山困于千日的沉睡，身体沉沉如泥，心神昏昏如夜。}%

@{三十五失過患並生(見智度論等)八萬四千塵勞俱起。現在遮智慧之業。將來獲愚癡之報。此罪最深。故佛不許。誠能奉戒獲福無窮。其德四也。言不妄者。口是禍媒舌稱鬪本。}@
%{三十五种过失和灾患同时产生(见《智度论》等) ，八万四千种尘劳都起来，现在遮蔽智慧的功业，将来获得愚痴的报应。这种罪过最深，所以佛陀不允许。真诚地奉行戒律，就能获得无穷的福报。这是智德的第四条。说“不妄语”，口是祸害的媒介，舌头是争斗的根源。}%

@{能為伐身之斧。厥號眾惡之門。刀劍起咽喉之間。繩索居脣齒之際。語寒風足使翠柯零葉。談芳節能令槁木舒華。褒貶由其一言。生死出其三寸。友于因之以水火。}@
%{它能成为砍伐自身生命的斧头，被称为万恶之门。刀剑从咽喉之间升起，绳索从嘴唇牙齿之间出现。言语如同寒风，足以使翠绿的枝叶凋零；谈论美好的节气，能够使枯木开花。赞扬贬低，都取决于一句话，生死都取决于三寸不烂之舌。朋友因此而陷入水火之中。}%

@{室家為此而乖離。大害則滅族傾邦。小愆則危身致命。招未來之重報。結現在之深怨。實四過之根株。乃十惡之林藪。釋典述如鼻之誡。周廟書銅人之銘。福無以加。其德五也。}@
%{家庭因此而分离，大祸则灭族倾国，小过则危及自身，招致未来的重报，结下现在的深仇大恨。这确实是四种过失的根源，是十恶的丛林。佛典记载如同鼻子上的戒律，周朝庙堂上刻着铜人铭文，福报无以复加。这是信德的第五条。}%
@{公子喜而對曰。鄙聞海無異鹹湯無異熱。仁者所談殺盜等戒。亦猶先王仁義之教也。終是眼目之異號。頭首之別名耳。將知殊途同歸百慮一致。斯之謂矣。五教已足何煩五戒。}@
%{公子高兴地回答说：“我听说大海没有区别，咸汤没有区别，热汤也没有区别。仁者所谈的杀盗等戒律，也就像先王仁义的教诲一样，最终都是眼目不同的称呼，头首不同的名字罢了。将会知道殊途同归，百虑一致，这就是所谓的五教已经足够，何必再烦五戒呢？”}%

@{通人曰。五教之職禁其現非。五戒之謨防其來過。五教事彰為罪(言殺盜事露獲賊狀者官始結正而成罪也)五戒口動成辜。書但息其一刑。經乃遮其三報(謂現報生報後報)息一刑免一時之現罪。遮三報斷三世之來殃。亦如六宗七廟之儀。三饔四郊之禮。時月朔望之奠。吉凶慶弔之羞。禮王制云。庶人薦韮以卵。薦麥以魚。薦黍以豚。薦稻以雁。諸侯用牛。大夫用羊。士用犬豕。祭天地以繭栗。饗宗廟角握。皆謂有故而私殺也。是以修其教不易其俗。齊其政不易其宜。教謂禮義。政謂刑禁。縱禮見其生不忍其死。聞其聲不取其肉。抑亦漸斷之談。未為極慈之訓。}@
%{通人说：“五教的职责是禁止现有的过错，五戒的谋略是防备将来的过失。五教的事实彰显为罪(指杀盗之事被发现，贼人被抓获，官府才开始审判定罪) ，五戒只要开口就会成为罪过。书只消停一时的刑罚，经则遮蔽三世的报应(指现世报、来世报、后世报) 。消停一时的刑罚，可以免除一时之现罪；遮蔽三世的报应，可以断绝三世之来的灾殃。这就像六宗七庙的仪制，三饔四郊的礼仪，时月朔望的祭奠，吉凶庆弔的礼节。礼王制中说：庶人用韭菜配鸡蛋祭祀，用麦子配鱼祭祀，用黍米配小猪祭祀，用稻米配大雁祭祀。诸侯用牛，大夫用羊，士用狗猪。祭祀天地用茧栗，祭祀宗庙用角握。这些都是说有故意的私杀。所以，修其教不易其俗，齐其政不易其宜。教指礼义，政指刑禁。即使礼仪中看到生灵而不忍心杀害，听到声音而不取其肉，这也只是逐渐断绝的谈论，还不是真正的慈悲的教诲。”}%

@{原夫釋氏之教也。勸之以善。化之以仁。行不殺以止殺。斷其殺業。以斷殺故而民畏罪。王者為政。閉之以獄。齊之以刑。將殺以止殺。不斷殺業。以不斷故而民弗禁。智度論云。殺有十罪。一者心常懷毒世世不絕。二者眾生憎惡眼不喜見。三者常懷惡念思惟惡事。四者眾生惡之如見毒蛇。五者睡時心怖覺亦不安。六者常有惡夢。七者命終之時狂怖惡死。八者種短命業。九者身壞命終在泥犁中。十者若出為人常當貧窮短命矣。}@
%{本来释氏的教诲，就是劝人行善，化人行仁。以不杀来止杀，断绝杀业。因为断绝杀业，所以百姓畏罪。王者执政，以监狱来关押，以刑罚来整治，将杀来止杀，不彻底断绝杀业，因为不彻底断绝杀业，所以百姓不禁止。智度论中说：杀有十罪：一是心常怀毒，世世不绝；二是众生憎恶，眼不喜见；三是常怀恶念，思惟恶事；四是众生恶之，如见毒蛇；五是睡时心怖，觉亦不安；六是常有恶梦；七是命终之时狂怖恶死；八是种短命业；九是身坏命终在泥犁中；十是若出为人，常当贫穷短命。}%

@{夫懼十罪於將來。而殺自止。制五刑於現在。而過不懲(書防目下經遮未來)立驗目前此之謂也。法句經云。殺生求生去生道遠。提謂經云。不殺曰仁。仁主肝木之位。春陽之時萬物盡生。正月二月少陽用事。養育群品。好生惡殺殺者無仁。不邪曰義。義主肺金之位。七月八月少陰用事。外防嫉妬危身之害。內存性命竭精之患。禁私不婬。婬者無義。不飲酒曰禮。禮主心火之位。四月五月太陽用事。天下太熱萬物發狂。飲酒致醉心亦發狂。口為妄語亂道之本。身致危亡不盡天命。故禁以酒。酒者無禮。不盜曰智。智主腎水之位。十月十一月太陰用事。萬物收藏。盜者不順。天以得物藏之。故禁以盜。盜者無智。不妄曰信。信主脾土之位。三月六月九月十二月中央用事。制禦四域惡口。傷人禍在口中。言出則殃至。氣發則形傷。危身速命。故禁以舌。舌者無信譬喻經云。安持淨戒馬巧捉堅轡勒。身被精進鎧。乃脫魔王賊。百句譬喻經云。五根之禍。劇於毒龍。過於醉象。五根納受。如海吞流。如火得薪。未嘗厭足。五根如箭。意想如弓。思念如矢。以五戒仗守護六根。如視逸馬。天地本起經云。劫初之時人食地肥。有一眾生。頓取五日之食。因制盜戒以禁之也。以食地肥而生貪欲。因制婬戒。以婬欲故。共相欺奪。因制殺戒。以求欲故。妄語諂曲。因制不妄語戒。以飲酒故。昏亂行非。因制酒戒。計五戒之興。其來已久。萌於天地之始。形於萬物之先。細入無間。大彌八極。眾生之父。人道之根。包括三才。牢籠三世。含育群有。統御陰陽者也。四天王經云。一戒有五善神。若有歸向三寶守齋持戒。四王上啟天帝。天帝令二十五神營衛門戶。臨其命終往生天上云云。於是曳七寶之妙衣。羅百味之香食。明珠類月。美女如雲。花合花開。既無終始。目迎目送。自有周旋。魔化比丘經云。五戒人根。十善天種云云。言持五戒當得人身。修行十善必獲天報。十善者。所謂身三口四意業三種。合為十也。智度論云。無放口之四害。無恣身之三患。發菩提心經云。以此十戒防身口意。持身戒者。永斷一切殺盜婬行。不斷物命。不侵他財。不犯外色。又亦不為殺等因緣及其方便。不以杖木瓦石傷害眾生。若物屬他。他所受用一草一葉。不與不取。又亦未曾攀睞細色。於四威儀恭謹詳審。是名身戒。持口戒者。斷除一切妄言兩舌惡口綺語離間和合誹謗毀呰文飾言詞。及造方便惱觸於人。言必至誠柔軟忠信。言常饒益教化修善。是名口戒。持心戒者。除滅貪欲瞋恚邪見。常修軟心不作過罪。信是罪業得惡果報。思惟力故。不造眾惡。於輕罪中生極重想。設誤作者恐怖思悔。知恩報恩心無慳悋。樂作福德常以化他。恒生慈悲憐愍一切。是名心戒。持十善戒死得生天受上妙樂云云。是以披五色之雲衣。曳三銖之綺服。質多樹下妙勝堂中。隨天眾而優遊。步香園而容與。坐間一劫瞬頃千年。光華麗日月之輝。芬郁美旃檀之氣。}@
%{害怕将来十罪，而杀自然停止。制定五刑于现在，而过失不惩罚(书防备眼前，经遮蔽未来) ，这就是立验目前。法句经中说：杀生求生，去生道远。提谓经中说：不杀曰仁。仁主肝木之位。春阳之时，万物尽生。正月二月少阳用事，养育群品。好生恶杀，杀者无仁。不邪曰义。义主肺金之位。七月八月少阴用事，外防嫉妒危身之害，内存性命竭精之患。禁私不淫，淫者无义。不饮酒曰礼。礼主心火之位。四月五月太阳用事，天下太热，万物发狂。饮酒致醉，心亦发狂。口为妄语，乱道之本，身致危亡，不尽天命，故禁以酒。酒者无礼。不盗曰智。智主肾水之位。十月十一月太阴用事，万物收藏。盗者不顺，天以得物藏之，故禁以盗。盗者无智。不妄曰信。信主脾土之位。三月六月九月十二月中央用事，制禦四域恶口，伤人祸在口中。言出则殃至，气发则形伤，危身速命，故禁以舌。舌者无信。譬喻经中说：安持净戒，马巧捉坚辔勒，身被精进铠，乃脱魔王贼。百句譬喻经中说：五根之祸，剧于毒龙，过於醉象。五根纳受，如海吞流，如火得薪，未尝厌足。五根如箭，意想如弓，思念如矢。以五戒仗守护六根，如视逸马。天地本起经中说：劫初之时，人食地肥，有一众生，顿取五日之食，因制盗戒以禁之也。以食地肥而生贪欲，因制淫戒。以淫欲故，共相欺夺，因制杀戒。以求欲故，妄语谄曲，因制不妄语戒。以饮酒故，昏乱行非，因制酒戒。计五戒之兴，其来已久，萌於天地之始，形於万物之先，细入无间，大弥八极。众生之父，人道之根，包括三才，牢笼三世，含育群有，统御阴阳者也。四天王经中说：一戒有五善神，若有归向三宝守斋持戒，四王上启天帝，天帝令二十五神营衛門戶，临其命终往生天上云云。於是曳七宝之妙衣，罗百味之香食，明珠类月，美女如雲，花合花開，既无终始，目迎目送，自有周旋。魔化比丘经中说：五戒人根，十善天种云云。言持五戒当得人身，修行十善必获天报。十善者，所谓身三口四意业三種，合为十也。智度论中说：无放口之四害，无恣身之三患。发菩提心经中说：以此十戒防身口意。持身戒者，永断一切杀盗淫行，不断物命，不侵他财，不犯外色，又亦不为杀等因缘及其方便，不以杖木瓦石伤害众生。若物属他，他所受用一草一叶，不与不取。又亦未曾攀睞细色，於四威仪恭謹詳審，是名身戒。持口戒者，断除一切妄言两舌恶口绮语离间和合誹謗毀呰文饰言词，及造方便惱觸於人。言必至誠柔軟忠信，言常饒益教化修善，是名口戒。持心戒者，除滅貪欲瞋恚邪见，常修软心不作过罪。信是罪业得恶果报，思惟力故，不造眾惡。於轻罪中生极重想，设误作者恐怖思悔，知恩報恩心無慳悋，乐作福德常以化他，恒生慈悲憐愍一切，是名心戒。持十善戒死得生天受上妙乐云云。是以披五色之雲衣，曳三銖之綺服，質多树下妙勝堂中，隨天眾而優遊，步香園而容與，坐間一劫瞬頃千年，光华麗日月之輝，芬郁美旃檀之氣。}%
@{育王經云。王令國中人民悉行十善持五戒。月六齋年三長齋。牛馬犬猪一切皆齋云云。}@
%{育王经上说，国王命令全国人民都去行十善、持五戒，每月要过六斋日，每年要过三个长斋月，牛马犬猪所有动物都要斋戒。}%

@{淨土經云。當持九齋。所謂歲三月六。九齋應九神除九惱。滅九惡愈九病。三齋出三界求三道。制三流斷三苦。治三毒塞三途應三尊。六齋制六情禁六賊。止六衰得六和。起六行成六德。}@
%{《净土经》上说，应该要持九斋，就是一年三月六日。持九斋可以对应九神，消除九种烦恼，灭除九种恶行，治愈九种疾病，三个斋日可以出离三界，寻求三乘道，制止三流，断除三苦，治疗三毒，堵塞三途，相应三尊。六斋日可以制止六情，禁止六贼，止息六衰，获得六和，发起六行，成就六德。}%

@{譬喻經云。天主帝釋勅四天王。以六齋日案行天下。伺求人間所造善惡。見大國王以十善四等治化天下。天主歡喜。即賜人王金輪千輻雕文刻鏤眾寶廁填光明洞達絕日月光金銀銅鐵凡四輪寶。空中自下。八斛明珠光焰如日。能除熱氣。在王宮中。復有女寶。從空而降。純肉無骨具滿女姿。腹圓不現。耳軟而垂。容態閑美。六十四變。𥇒毛青緻。髮澤不亂。能知王心應時供奉。奇異七寶水中涌出。寶馬八萬白象六牙。四大天王捉七寶瓶香湯灌頂。持天寶冠為王著之。王若行時七寶導前四兵從後云云。}@
%{《譬喻经》上说，天主帝释命令四大天王，在六斋日巡视天下，观察人间所造的善恶。看到大国王以十善四等来治理天下，天主非常欢喜，就赐给国王金轮，这金轮有千辐，雕刻着各种珍宝，光华耀眼，光芒穿透日月，金银铜铁，这四轮宝都是世间最珍贵的宝物。金轮从空中落下，还有八斛明珠，光焰像太阳一样，能消除暑气。在王宫中，又降下女宝，从空中降临，全身都是肉，没有骨头，长相完美，肚子圆圆的，看不出来，耳朵柔软下垂，容貌闲雅美丽，能变化六十四种形态，头发乌黑发亮，光彩照人，能知道国王的心意，随时供奉国王。奇异的七宝从水中涌出，八万匹宝马，六牙白象，四大天王拿着七宝瓶，用香汤给国王灌顶，拿着天宝冠给国王戴上。国王出行时，七宝在前引路，四兵在后护卫。}%

@{又育王經云。育王夫人寶瓔二具珠衣千領。雖處王妃受天服御云云。所謂珠光列後玉女羅前。風生霧縠之裙。香起雲羅之袖。大論云。奉戒持齋見得五利。刀不能傷毒不能害。火不能燒。水不能沒。於一切瞋恚怒害惡眾生中見者歡喜。譬喻經云。一日持齋有六十萬歲糧。得五種福。少病。身安。少婬。少睡。生天。}@
%{《育王经》又说，育王夫人的宝璎有两套，珠衣有一千件。虽然是王妃，却享受着天服，穿着天衣。这就是说，珠光在后面排列，玉女在前面排列，裙子像风吹起的薄雾，袖子像香气飘起的云霞。《大论》上说，奉戒持斋可以得到五种利益：刀不能伤害，毒不能害，火不能烧，水不能淹没，见到一切瞋恚怒害恶众生，都会感到欢喜。《譬喻经》上说，一天持斋可以得到六十万岁粮食，得到五种福报：少生病，身体安康，少淫欲，少睡眠，生到天上。}%

@{淨土經云。八王者。謂八節日也。言天王所奏文書一歲八出。故稱八王。此日最急。言歲終事畢考課結定。上言天帝三十二臣四鎮司命司錄閻羅所司神明聽察。疏記罪福不問尊卑。一月六奏。六齋日是。一歲三覆。即三長齋月也。今人左右肩上有左右契。左神男右神女。男神疏善女神疏惡。先前一日夜半上天。校定罪福各自求功。爭了罪福毛髮不差。如來大悲為拔彼苦。勸修齋戒令其得樂。余今明以語子。子當回也無違。勿為下士自取笑也。宋典云。文帝以元嘉中。問何侍中曰。范泰謝靈運云。六經本是濟俗。若性靈真要則以佛經為指南。文帝又云。如其率土之濱皆純此化。吾坐致太平矣。尚之對曰。臣聞自渡江已來。王導周顗宰輔之冠蓋。王濛謝尚人倫之羽儀。郄超王謐等。或號絕倫或稱獨步。略數十人靡非時俊。清信之士無乏於時。竊謂釋氏之化無所不可。何者夫百家之鄉十人持五戒則十人淳謹。千室之邑百人修十善則百人和厚。傳此風訓已遍㝢內。編戶千萬則仁人百萬。夫能行一善則去一惡。去一惡則息一刑。一刑息於家則萬刑息於國。陛下所謂坐致太平也(凡人一日受八戒。則一日不殺生。而一日無殺罪。一日不偷盜。則一日無盜罪。一日敬三寶。則一日為善人。一日事二親。則一日為孝子。一日不妄語。則一日不失信。一日不綺語。則一日不失禮。一日不兩舌。則一日兄弟睦。一日不惡罵。則一日室家和。一身一日尚獲此功。況一月至十月。一年至十年。自作教他展轉相續。從一人以至百人。從一郡以至百郡。小善則閭閻士女。大善則卿相王公。校而言之。足以立身輔化匡國保家。若以此立身。無身不立。以此匡國無國不匡。乃得聖之遠圖。豈輔治之洪範也)公子曰。周孔設教。必導之以德齊之以刑。故有五刑之屬三千之罪。民猶罕遵法度多陷刑網。若依佛語護戒捨刑則日長姦盜。若存公用罰又偏負大慈。進退兩楹幸聞厥中。}@
%{《净土经》上说，八王就是指八个节日。因为天王奏报的文书一年要上报八次，所以称为八王。这八王的日子是最重要的，因为是年终总结的时候，要对一年来所做的事情进行考核，然后向上天帝汇报，由三十二臣、四镇、司命、司录、阎罗等神明来审查，记录罪福，不论尊卑。每月要上报六次，六斋日就是其中一次。一年要总结三次，就是三个长斋月。现在人左右肩膀上都有左右契，左边是男神，右边是女神，男神记录善事，女神记录恶事。前一天半夜，他们会到天上，核对罪福，各自求功，争夺罪福，一丝一毫都不会差错。如来大慈大悲，为了拔除众生的苦难，劝人修持斋戒，让他们得到快乐。我现在把这些道理告诉您，您应该回去，不要违背我的话，不要因为别人嘲笑而放弃。宋代典籍上记载，文帝在元嘉年间问何侍中说，范泰和谢灵运说，六经本来是用来济世的，如果要了解性灵的真谛，就要以佛经为指南。文帝又说，如果全国人民都接受佛法，我就可以坐享太平盛世了。尚之回答说，我听说自渡江以来，王导、周顗等担任宰辅，王濛、谢尚等是人伦的典范，郄超、王谧等，有的被称为绝伦，有的被称为独步，大概有几十人都是当时的俊杰，清信之士也不乏其人。我认为佛法无所不能，为什么呢？因为在一个百家之乡，十个人持五戒，这十个人就会淳朴善良；在一个千室之邑，一百个人修十善，这百人就会和谐友爱。如果把这种风气传遍全国，百姓数以千万，那么仁人就会有上百万。能够行一善，就能去一恶；去一恶，就能息一刑；一刑息于家，则万刑息于国。陛下所说的坐享太平盛世，就是这个道理。 (凡人如果一天受持八戒，那么这一天就不杀生，这一天就没有杀生罪；这一天不偷盗，这一天就没有偷盗罪；这一天敬重三宝，这一天就是善人；这一天侍奉父母，这一天就是孝子；这一天不妄语，这一天就不会失信；这一天不绮语，这一天就不会失礼；这一天不两舌，这一天兄弟就会和睦；这一天不恶口骂人，这一天家庭就会和谐。一个人一天尚且能获得如此功德，何况一个月到十月，一年到十年，自己做，教别人，不断地传承下去，从一个人到一百人，从一个郡到一百个郡。小善则闾阎士女，大善则卿相王公。总而言之，足以立身、辅化、匡国、保家。如果以此立身，没有一个人不能立身；以此匡国，没有一个国家不能匡正。这才是圣人的远大目标，岂不是辅治的洪范吗？)公子说，周孔设教，一定要用道德来引导，用刑法来约束，所以有五刑之属，三千之罪。百姓还是很少遵守法度，很多人陷入刑网。如果按照佛法护戒弃刑，那么就会日益增长奸盗之风。如果存公用罚，又违背了大慈悲。进退两难，幸闻厥中。}%
@{通人曰。趙書云。石虎嘗問國師佛圖澄曰。佛法既不許殺罰。今為天下之主。非刑殺無以肅清海內。既違戒殺生。雖復事佛詎獲福耶。}@
%{通人说，赵书上记载，石虎曾经问国师佛图澄说：佛教不许杀罚，现在我身为天下之主，不刑杀就无法肃清天下，这违背了杀生的戒律，就算供奉佛陀，又能得到什么福报呢？}%
@{澄答曰。帝王事佛。當在體恭心順顯暢三寶。不為暴虐不害無辜。至於凶愚無賴非化所遷不能改惡且有罪不得不殺。有惡不得不刑。但當殺可殺刑可刑耳。若暴虐恣意殺害非罪。雖復傾財事佛。無解殃禍。願陛下省欲興慈廣及一切。則佛教永隆帝祚方遠。石雖不能盡行而為益不少。}@
%{佛图澄回答说：帝王供奉佛陀，应该以恭敬之心顺应佛法，弘扬三宝，不暴虐无辜，对于凶狠愚蠢、无赖之人，不能用教化感化，他们不能改恶，犯了罪就不得不杀，有恶行就不得不刑罚，但应该只杀该杀之人，刑罚该刑之人。如果暴虐恣意杀害无辜，就算倾家荡产供奉佛陀，也无法解脱灾祸。希望陛下节制欲望，兴慈悲心，普度众生，这样佛教才能永续发展，帝祚才能长久。虽然石虎不能完全做到，但这样做也有不少益处。}%

@{宋典云。文帝之世。外國沙門求那跋摩。導化之聲播於遐邇。以宋元嘉八年至于建鄴。文帝勞問慇懃。又因言曰。弟子常欲持戒不殺以身殉物不獲從志。法師不遠萬里來化此國。將何以教之。}@
%{宋朝的典籍记载，文帝时期，外国沙门求那跋摩，他的教化之声传播到很远的地方，在宋元嘉八年来到建业，文帝对他十分关心，还问他说：我平时想要持戒不杀，以身殉物，却无法如愿，您不远万里来教化这个国家，准备怎么教化他们呢？}%
@{跋摩對曰。夫道在心不在事。法由己非由人。且帝王與匹夫所修各異。匹夫身賤名劣言令不威。若不剋己苦躬將何為用。帝王以四海為家。萬民為子。出一嘉言則士女以悅。布一善政則人神以和。刑不夭命役無勞力。則使風雨適時寒暖應節。百穀滋繁桑麻欝茂。如此持齋齋亦大矣。如此不殺德以眾矣。寧在闕半日之餐。全一禽之命。然後方為弘濟耶。}@
%{求那跋摩回答说：道在心中，不在形式，法要靠自己修持，不是靠别人，再说帝王和普通人修行的功课不同，普通人地位卑微，名声不好，言语没有威严，如果不克制自己，勤奋修行，有什么用呢？帝王以四海为家，万民为子，说出一句好话，士女就会欢悦，施行一项善政，人神就会和谐，刑罚不致使百姓夭折，徭役不致使百姓劳苦，这样就能使风雨适时，寒暖应节，百谷丰收，桑麻茂盛，这样持斋，斋戒就大了，这样不杀，德行就大了，难道仅仅是为了少吃一顿饭，而保全一只禽兽的生命，才算得上是弘济众生吗？}%
@{帝大喜焉。嘗試論之。可為永鑑。必能存至治之本者。當坐朝問道奉法無親。寬猛相資威惠兼舉。弘通三寶憐愍四生。則百姓畏而愛之。九有不嚴斯治。周官無以陳其薄効。洪範不足比其玄功。}@
%{文帝听了很高兴，就试着思考这些道理，可以作为永远的借鉴，一定要存留至治的根本，应该在朝堂上询问道义，奉行法令，不偏袒亲近之人，宽严相济，恩威并施，弘扬三宝，怜悯四生，这样百姓就会敬畏而又爱戴他，如果九种治理方法不严谨，周官就无法陈述其微薄的功绩，洪范就无法比拟其玄妙的功德。}%

@{公子問曰。奉佛能有益者。何故三方雲撓四海鼎沸。行道轉經而無福耶。}@
%{公子问道：供奉佛陀能有益处，为什么四方动荡，四海沸腾，修道诵经却得不到福报呢？}%

@{通人對曰。趙書云。晉軍出臨淮泗。人情危懼莫知所之。石虎瞋曰。吾之奉佛供僧而更致外寇。佛無神也。澄明旦早入虎以事問澄。澄因對曰。王過去世為大商主。至罽賓寺常供大眾。會中有六千羅漢。吾此微軀亦豫斯會。時得道人謂吾曰。此主人命盡當更受雞身。後覇晉地今得為王。豈非福耶。壃場軍寇國之常耳。何為怨謗三寶夜興毒念乎。虎乃悟而媿焉。}@
%{通人回答说：赵书上记载，晋军出兵临淮泗水，人心惶惶，不知所措，石虎愤怒地说：我供奉佛陀，供养僧人，反而招来外寇，佛陀没有神灵啊！第二天早晨，佛图澄早早地去见石虎，把这件事问佛图澄，佛图澄就回答说：大王过去世是位大商人，经常到罽宾寺供养大众，当时有六千罗汉，我也参加了那个法会，当时一位得道人对我说：这位主人命终之后，将转世为鸡，后来霸占了晋地，现在成为国王，难道不是福报吗？战场上发生战乱是国家常事，为什么要怨恨诽谤三宝，半夜里生出毒念呢？石虎听了之后，恍然大悟，感到羞愧。}%
@{仁王經云。佛告波斯匿王。一切國土安立萬姓。快樂皆由般若波羅蜜。是故付囑諸國王。不付囑四部眾。何以故。無王力故。此閻浮提有十六大國。五百中國。十千小國。其國土中有七種難。一切國王為是難故。講讀般若七難即滅。七福即生。萬姓安樂。帝王歡喜。云何為七難。一者日月失度時節反逆。或赤日出黑日出。二三四五日出。或日蝕無光。或日輪一重二三四五重輪現。當變怪時讀誦此經。}@
%{仁王经上说，佛陀告诉波斯匿王：一切国土安宁，万民安乐，都靠般若波罗蜜，所以佛陀把教法付嘱给诸位国王，而不付嘱给四部众，为什么呢？因为没有王者的力量，这个世界有十六个大国，五百个中国，一万个小国，这些国土上存在着七种灾难，一切国王都是因为这些灾难而存在的，诵读般若经，七种灾难就会消除，七种福报就会降临，万民安乐，帝王欢喜。什么是七种灾难呢？第一，日月失度，时节反常，或者出现赤日，或者出现黑日，或者出现二三四五天日，或者日食无光，或者日轮出现一重二三四五重，遇到这些灾变时，就诵读这部经。}%
@{二者二十八宿失度。金星彗星輪星鬼星。火星水星刀星風星。南斗北斗五鎮大星。一切國主星三公星百官星。如是星等各各變現。亦讀此經。}@
%{第二，二十八宿失度，金星、彗星、轮星、鬼星，火星、水星、刀星、风星，南斗、北斗、五镇大星，一切国主星、三公星、百官星，这些星星都发生变化，也诵读这部经。}%
@{三者大火燒國萬姓燒盡。或鬼火龍火天火山火。人火木火賊火變怪。亦讀此經。}@
%{第三，大火烧国，万民被烧死，或者鬼火、龙火、天火、火山，人火、木火、贼火，各种灾变，也诵读这部经。}%
@{四者大水漂沒百姓。時節反逆冬雨夏雪。冬時雷電霹靂。六月雨氷霜雹。雨赤水黑水青水。雨土山石雨沙礫石。江河逆流浮山流石。如是變時。亦讀此經。}@
%{第四，大水淹没百姓，时节反常，冬天下雨，夏天下雪，冬天出现雷电霹雳，六月下冰霜雹，下赤水、黑水、青水，下土山石、沙砾石，江河逆流，浮山流石，遇到这些灾变时，也诵读这部经。}%
@{五者大風吹殺萬姓。國土山河樹木一時滅沒。非時大風黑風赤風青風天風地風火風。如是變時。亦讀此經。}@
%{第五，大风吹死万民，国土、山河、树木同时被毁，非时大风、黑风、赤风、青风、天风、地风、火风，遇到这些灾变时，也诵读这部经。}%
@{六者地國土亢陽炎火洞然萬草亢旱五穀不登土地赫然萬姓滅盡。如是變時。亦讀此經。}@
%{第六，土地干旱，炎火洞燃，万草枯萎，五谷不登，土地干裂，万民灭亡，遇到这些灾变时，也诵读这部经。}%
@{七者四方賊來侵國內外賊起火賊水賊風賊鬼賊。百姓荒亂刀兵劫起。如是怪時。亦讀此經。是名七難。禳七難法。當作九色幡長九丈。九色華高二丈。千枝燈高五丈。九玉巾作七寶案七寶高座。置經案上。於七寶帳中其國王等燒香散華。日日供養如事父母如事帝釋云云。}@
%{第七，四方贼寇入侵，国内外贼寇兴起，火贼、水贼、风贼、鬼贼，百姓荒乱，刀兵劫起，遇到这些灾变时，也诵读这部经。这就是七种灾难，禳解七种灾难的方法，应该制作九色幡，长九丈，九色华，高二丈，千枝灯，高五丈，用九玉巾制作七宝案，七宝高座，放在经案上，在七宝帐中，国王等焚香散花，日日供养，如同供养父母，如同供养帝释天一样，等等。}%
@{若未來世國王護持三寶者。我使五大力菩薩往護其國。一名金剛吼菩薩。手持千寶相輪。二名龍王吼菩薩。手持金輪燈。三名無畏十力吼菩薩。手持金剛杵。四名雷電吼菩薩。手持千寶羅網。五名無量力吼菩薩。手持五千劍輪。并五千大神王等。往護彼國作大利益。當立其形像而供養之云云。}@
%{如果未来世国王护持三宝，我就派遣五位大力菩萨护佑他的国家，第一位是金刚吼菩萨，手持千宝相轮；第二位是龙王吼菩萨，手持金轮灯；第三位是无畏十力吼菩萨，手持金刚杵；第四位是雷电吼菩萨，手持千宝罗网；第五位是无量力吼菩萨，手持五千剑轮，还有五千大神王等等，都去护佑那个国家，让他们获得大利益，应该建立他们的形像，供养他们，等等。}%
@{夫水積浮船風積運鳥。護國土者須憑五力(天龍鬼神人為五力也)匪唯世策獨恃六軍五力。必幽顯同心。故獲安隱。六軍或表裏殊計。便致危亡。所以降伏修羅。遠因般若。招延豐樂。近寄寶冥。但能依王論正論以字民(出金光明仁王等經)奉日藏月藏而寧國。務興七善增長三氣。則有五千大將各振劍輪。四大夜叉俱領神眾。敬順佛語守護人王(大集經月藏分云。佛以震旦國土付囑毘首羯磨天子。迦毘羅夜叉大將。須摩那龍王。雙目大天女等。各將眷屬主領神兵共護震旦。所有鬪諍怨讐。忿競言訟。兩陣交戰。飢饉疾病。非時風雨。氷寒毒熱。悉令休息。令我法眼得久住故。紹三寶種不斷絕故。三種精氣得增長故云云。王者用心則無不果也)星辰流景而正行。日月重光以合度。陰陽和而無變。雨水浹以應時。有感斯通無靈不契。至如業稱過現福說重輕。但非定報皆可攘也。終不徒然。枉為功德。}@
%{水积则浮船，风积则运鸟，护卫国土，需要依靠五种力量(天龙鬼神人为五种力量) ，不只是依靠世俗的策略，只依靠六军和五种力量，一定要幽冥界和阳间同心协力，才能获得安宁，六军如果表里不一，就会导致危亡，所以降伏修罗，要依靠远因般若，招引丰乐，要依靠近因宝冥，只要能依照仁王经、正论，用佛法教化百姓，奉持日藏月藏，就能安宁国家，努力兴起七种善法，增长三种精气，那么就会有五千大将，各自振动剑轮，四大夜叉，都带领神众，敬顺佛陀的教诲，守护人王(大集经月藏分说：佛陀把震旦国土付嘱给毘首羯磨天子，迦毘罗夜叉大将，须摩那龙王，双目大天女等等，都带领眷属，统领神兵，共同护卫震旦，所有争斗怨仇，忿争言讼，两军交战，饥馑疾病，非时风雨，冰寒毒热，都让他们休息，为了让我的法眼长久住世，为了让三宝的种子不绝，为了让三种精气得到增长，等等。王者用心，就没有什么做不到的) ，星辰流转，运行正常，日月重光，合乎天度，阴阳和谐，没有变化，雨水充沛，应时而降，有感而通，没有神灵不感应，至于业报、过失、现世福报，说其轻重，但不是定报，都可以禳解，最终不会徒劳无功，枉费功德。}%

@{辯正論卷第一}@
%{辩正论卷第一}% 
