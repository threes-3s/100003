@{大乘理趣六波羅蜜多經卷第九}@
%{大乘理趣六波罗蜜多经卷第九}%

@{罽賓國三藏般若奉詔譯}@
%{罽宾国三藏般若奉诏译}%

@{靜慮波羅蜜多品第九之餘}@
%{静虑波罗蜜多品第九之余}%

@{佛告慈氏：菩薩摩訶薩修行靜慮波羅蜜多，應當修習大悲無量，為此大悲於諸善業而為導首。譬如命根於出入息而為其先，輪王七寶輪寶為先，大乘萬行大悲為先。譬如長者唯有一子，父母鍾念徹於骨髓。菩薩大悲亦復如是，於諸有情住於極愛一子之地。}@
%{佛告诉慈氏：菩萨摩诃萨修行静虑波罗蜜多，应当修习大悲无量，以此大悲为一切善业的引导。就像生命根源依赖呼吸，轮王七宝以轮宝为首，大乘万行以大悲为先。就像长者只有一子，父母的爱意深入骨髓。菩萨的大悲也是如此，对一切有情都怀着极度慈爱之心。}%

@{云何大悲？大名麼賀，麼者名我，我以大悲利樂有情故名大悲。}@
%{什么是大悲呢？“大悲”这个名字，其中“麼”字代表“我”，我以大悲利益有情众生，所以称之为“大悲”。}%

@{又賀者名性，自性大悲能濟有情，不由他教，故名大悲。}@
%{“賀”字代表“性”，自性大悲能够救济有情，并非来自他人的教导，所以称之为“大悲”。}%

@{又娑嚩者名屬已分，一切有情我應救護故名大悲。}@
%{“娑嚩”字代表“属已分”，一切有情众生都应该得到我的救护，所以称之为“大悲”。}%

@{又迦者名護。不令他人得其便故，名為大悲。}@
%{“迦”字代表“护”，不让他人占便宜，所以称之为“大悲”。}%

@{又此大悲者能作方便，成辦一切助菩提故。}@
%{这大悲能够运用方便，成就一切助益菩提的事业。}%

@{又此大悲能悟無師自然智故。}@
%{这大悲能够领悟无师自通的自然智慧。}%

@{又此大悲能除一切自心熱惱，隨順有情為饒益故。}@
%{这大悲能够消除一切内心烦躁，顺应有情众生的利益。}%

@{復次，慈氏！此大悲心有五十種。云何大悲？無諂諛故。}@
%{再次，慈氏！这大悲心有五十种。什么是大悲？没有谄媚虚假。}%

@{云何大悲？身口相應故。}@
%{什么是大悲？身口一致。}%

@{云何大悲？無虛誑故。}@
%{什么是大悲？没有虚假欺骗。}%

@{云何大悲？住實際故。}@
%{什么是大悲？住于真实。}%

@{云何大悲？不退轉故。}@
%{什么是大悲？不退转。}%

@{云何大悲？了本覺故。}@
%{什么是大悲？明了本觉。}%

@{云何大悲？無詐偽故。}@
%{什么是大悲？没有欺诈。}%

@{云何大悲？自性清淨故。}@
%{什么是大悲？自性清净。}%

@{云何大悲？行質直故。}@
%{什么是大悲？行为正直。}%

@{云何大悲？住正性故。}@
%{什么是大悲？住于正性。}%

@{云何大悲？求佛身故。}@
%{什么是大悲？追求佛身。}%

@{云何大悲？求佛壽故。}@
%{什么是大悲？追求佛寿。}%

@{云何大悲？不起一切過故。}@
%{什么是大悲？不犯一切过错。}%

@{云何大悲？護有情故。}@
%{什么是大悲？保护有情众生。}%

@{云何大悲？所度有情無有量故。}@
%{什么是大悲？所度化的有情众生无量无边。}%

@{云何大悲？同虛空故。}@
%{什么是大悲？如同虚空。}%

@{云何大悲？不捨貧窮諸眾生故。}@
%{什么是大悲？不舍弃贫穷的众生。}%

@{云何大悲？拔諸苦故。}@
%{什么是大悲？拔除一切苦难。}%

@{云何大悲？自性不動荷負一切故。}@
%{什么是大悲？自性不动，承载一切。}%

@{云何大悲？行清淨行不誑自他故。}@
%{什么是大悲？行为清净，不欺骗自己和他人。}%

@{云何大悲？能作自利諸善業故。}@
%{什么是大悲？能够成就自利的一切善业。}%

@{云何大悲？普與樂故。}@
%{什么是大悲？普遍给予快乐。}%

@{云何大悲？不生疲倦故。}@
%{什么是大悲？不生疲倦。}%

@{云何大悲？能除重擔示勝義故。}@
%{什么是大悲？能够除掉重担，显现胜义。}%

@{云何大悲？堅持施忍精勤行故。}@
%{什么是大悲？坚持布施、忍辱、精进的行为。}%

@{云何大悲？能忍下劣所輕慢故。}@
%{什么是大悲？能够忍受下劣者轻慢。}%

@{云何大悲？不懷一切宿憾恨故。}@
%{什么是大悲？不怀一切宿怨恨。}%

@{云何大悲？作無上醫故。}@
%{什么是大悲？成为无上医师。}%

@{云何大悲？以大乘慧攝下劣乘，等無二故。}@
%{什么是大悲？以大乘智慧摄受下劣乘，平等无二。}%

@{云何大悲？善覆自德讚他善故。}@
%{什么是大悲？善于掩盖自己的德行，赞叹他人的善行。}%

@{云何大悲？能與無漏真法樂故。}@
%{什么是大悲？能够给予无漏真法快乐。}%

@{云何大悲？能捨所愛心無悋故。}@
%{什么是大悲？能够舍弃所爱，心无悔恨。}%

@{云何大悲？為諸有情心無悔故。}@
%{什么是大悲？为了众生，心无悔恨。}%

@{云何大悲？善持淨戒護毀禁故。}@
%{什么是大悲？善于持守净戒，保护毁戒者。}%

@{云何大悲？能忍己苦，令諸有情得佛樂故。}@
%{什么是大悲？能够忍受自己的苦难，让众生获得佛法快乐。}%

@{云何大悲？成就有情住法身故。}@
%{什么是大悲？能够成就众生住于法身。}%

@{云何大悲？不惜自身捨支節故。}@
%{什么是大悲？不惜自身，舍弃肢节。}%

@{云何大悲？樂修功德不求報故。}@
%{什么是大悲？乐于修持功德，不求回报。}%

@{云何大悲？能調有情修靜慮故。}@
%{什么是大悲？能够调伏有情，修持静虑。}%

@{云何大悲？了三界空不染著故。}@
%{什么是大悲？明了三界空，不染着。}%

@{云何大悲？積集善根離不善故。}@
%{什么是大悲？积集善根，远离不善。}%

@{云何大悲？能滿一切有情所求願故。}@
%{什么是大悲？能够满足一切有情众生的愿望。}%

@{云何大悲？不捨普願住無為故。}@
%{什么是大悲？不舍弃普愿，住于无为。}%

@{云何大悲？捨有為法故。}@
%{什么是大悲？舍弃有为法。}%

@{云何大悲？慳貪有情令行捨故。}@
%{什么是大悲？让贪婪的有情众生行舍。}%

@{云何大悲？能令有情住佛戒故。}@
%{什么是大悲？能够让有情众生住于佛戒。}%

@{云何大悲？多瞋有情令住忍故。}@
%{什么是大悲？让瞋恨的有情众生住于忍辱。}%

@{云何大悲？懈怠有情令精進故。}@
%{什么是大悲？让懈怠的有情众生精进。}%

@{云何大悲？散亂有情令住定故。}@
%{什么是大悲？让散乱的有情众生住于定。}%

@{云何大悲？愚癡有情令智慧故。}@
%{什么是大悲？让愚痴的有情众生获得智慧。}%

@{佛告慈氏：如是大悲，能令自他一切善根皆得成就，是則名為大悲無量。}@
%{佛告诉慈氏：如是大悲，能够使自己和他人的一切善根都得以成就，这就是所谓的大悲无量。}%

@{復次，慈氏！菩薩摩訶薩修行靜慮波羅蜜多，云何修習大喜無量？所謂憶念一切佛法愛樂恭敬，不住生死、不壞喜心，除諸邪見、離五欲蓋，能安有情住真實際，恒求如來三十二相、八十種好，聽聞正法順第一義，恒樂修行達於彼岸，圓滿具足喜慶心生。}@
%{再次，慈氏！菩萨摩诃萨修行静虑波罗蜜多，如何修习大喜无量呢？所谓忆念一切佛法，爱乐恭敬，不执着生死，不破坏喜心，去除一切邪见，远离五欲盖，能够安顿有情众生住于真实，恒常追求如来三十二相、八十种好，听闻正法，顺应第一义，恒常乐于修行，达到彼岸，圆满具足喜庆之心。}%

@{譬如世間大節會日，一切親族善友集會，勝妙五欲歡娛喜悅。}@
%{就像世间大节日，一切亲族朋友欢聚一堂，享受胜妙的五欲快乐。}%

@{菩薩亦爾，起大神變遊戲之時，八部龍天四眾雲集，戒、定、智慧、解脫、知見悅樂其心，是名大喜。}@
%{菩萨也是如此，当起大神通变化游戏之时，八部龙天四众云集，戒、定、智慧、解脱、知见令其心欢喜，这就是大喜。}%

@{又此喜者，於諸有情無損害心，勤求一切諸佛妙法，已得未得心無暫捨。}@
%{这喜心，对一切有情众生没有损害之心，勤奋追求一切诸佛妙法，已经得到和尚未得到，心都没有片刻舍弃。}%

@{於大乘法心恒正解，於二乘法不生取著。}@
%{对大乘法，心恒常正知正见，对二乘法不生执着。}%

@{捨離慳悋增長檀那，見乞者來心樂惠施。}@
%{舍弃悭贪，增长布施，看到乞讨者来，心乐于施舍。}%

@{於他持戒生淨信心，見毀禁人極懷憐愍。}@
%{看到他人持戒，生起清净信心，看到毁戒者，心中充满怜悯。}%

@{於己尸羅清淨圓滿，離三惡怖迴向法身，設有毀罵安忍受之。}@
%{自己的戒律清净圆满，远离三恶道怖畏，回向法身，即使有人毁谤辱骂，也安然忍受。}%

@{於軌範師奉順言教，頂戴尊重勤而行之。}@
%{对规范师，恭敬顺从教诲，顶戴尊重，勤奋修行。}%

@{於諸有情善言含㗛，遠離嚬慼先意問訊。}@
%{对一切有情众生，言语温和，远离怒容，先意问讯。}%

@{住真寂定，無諂無誑不麁不曲，常讚人善不說他過，樂與眾同行六和敬，作大法師開示涅槃顯真實相。}@
%{住于真寂定，没有谄媚虚假，不粗鲁不曲折，常赞他人善行，不说他人过错，乐于与大众同行六和敬，做大法师开示涅槃，显现真实相。}%

@{於尊重所起父母想，等視眾生猶如一子。}@
%{对值得尊重的人，生起父母之想，平等看待一切众生，如同自己的孩子。}%

@{於親教師尊重如佛，於修行者猶海導師，諸波羅蜜如無價寶，於說法人如如意珠，無漏法林自在遊戲。}@
%{对亲教师，尊重如佛，对修行者，如同大海的导师，诸波罗蜜如同无价之宝，对说法者，如同如意珠，在无漏法林中自在游戏。}%

@{教授我者深自慶喜，聞說過非如醫示病，聞說正法如病獲藥是名為喜。}@
%{教授我的人，我内心深感庆喜，听到过失，如同医生指出病情，听到正法，如同病人得到药方，这就是喜。}%

@{了苦、無常、無我、不淨，隨順涅槃常樂我淨一相一味，故名為喜。}@
%{明了苦、无常、无我、不净，顺应涅槃常乐我净一相一味，所以称之为喜。}%

@{又大喜者，體真勝義性無生滅，不沈不舉、無去無來、常爾一心，名真喜悅。}@
%{这大喜，体证真胜义性，无生灭，不沉不浮，无去无来，常尔一心，名为真喜悦。}%

@{又大喜者，如聞善言身心適悅，安住不動猶若須彌。}@
%{这喜心，如同听到善言，身心适悦，安住不动，如同须弥山。}%

@{又大喜者，明了因果無迷謬故。}@
%{这喜心，明了因果，无迷谬。}%

@{又大喜者，如地不動為所依故。}@
%{这喜心，如同大地不动，作为依靠。}%

@{又大喜者，如威德人無能敵故。}@
%{这喜心，如同威德之人，无人能敌。}%

@{又大喜者，如勝義諦不毀壞故。}@
%{这喜心，如同胜义谛，不毁坏。}%

@{又大喜者，如佛法僧功德圓滿求無厭故。}@
%{这喜心，如同佛法僧功德圆满，求之无厌。}%

@{慈氏！當知此即名為菩薩摩訶薩大喜無量。}@
%{慈氏！应当知道，这就是菩萨摩诃萨大喜无量。}%
@{復次，慈氏！菩薩摩訶薩修行靜慮波羅蜜多。云何修習大捨無量？菩薩摩訶薩修捨無量，總有三種。云何為三？一者煩惱捨，二者護自他捨，三者時非時捨。}@
%{再次，慈氏！菩萨摩诃萨修行静虑波罗蜜多。怎么修习大舍无量？菩萨摩诃萨修舍无量，总共有三种。哪三种呢？一是烦恼舍，二是护自他舍，三是时非时舍。}%

@{云何名為煩惱捨？若遇恭敬心不高舉，設遇輕慢不鄙卑賤，得利不喜、失利不憂，毀罵不瞋、讚亦無喜，稱揚不欣、聞譏不恚，遭苦難時觀空無我，悅樂事至恒觀無常，於所愛境心無貪著，設見嫌恨亦不生瞋，於怨於親、持戒破戒其心平等，作善作惡、若愛若憎都無二相，聞善惡言正不正法亦復如是，於諸有情其心平等，於身命財不生慳悋，是則名為煩惱大捨。}@
%{什么是烦恼舍呢？遇到恭敬时，心不高兴奋，遇到轻慢时，也不鄙视卑贱，得到利益不欢喜，失去利益不忧愁，被人辱骂不生气，赞扬也不欢喜，称赞不欣喜，听到讥讽不恼怒，遇到苦难时观空无我，遇到快乐的事，总是观无常，对喜欢的境界，心中没有贪着，即使看到厌恶憎恨，也不生瞋心，对怨恨的人和亲近的人，持戒破戒，其心平等，做善事做恶事，无论是爱还是憎，都无二相，听到善恶言论，正不正法也一样，对一切有情，其心平等，对身命财产不生悭吝，这就是所谓的烦恼大舍。}%

@{云何名為護自他捨？菩薩摩訶薩若有人來節節支解，菩薩於彼無瞋恨心。如是菩薩於身語中未甞變易，是名為捨。}@
%{什么是护自他舍呢？菩萨摩诃萨如果有人来肢解他，菩萨对他没有瞋恨心。像这样的菩萨，在身语中从未改变，这就是舍。}%

@{復次乞叉(二合、上聲)多者，是名雙義及瘡痕義，謂眼及色，如有二人於菩薩所，一人打罵、一則香塗，菩薩觀之等心無二。瘡痕義者，菩薩觀之，第一義中誰為打者、誰為塗者？不見損益亦無彼我，不害自他，是名為捨。}@
%{再者，乞叉(二合、上声) 多者，这就是双义和疮痕义，是指眼和色，比如有两个人到菩萨那里，一个人打骂，一个人涂香，菩萨观之等心无二。疮痕义是指，菩萨观之，第一义中谁是打的人，谁是涂香的人？不见损益，也无彼我，不伤害自他，这就是舍。}%

@{眼根色境雙義既然，耳聲、鼻香、舌味、身觸、意法，寂滅平等亦復如是。於毀讚者及我六根，第一義中無傷無害，故名為捨。設被傷害亦不損他，是名為捨。或護自他俱無傷損，是名為捨。於利非利常爾一心無害自他，故名為捨。常自覺察護他人心，離於諍訟，亦名為捨。復深觀察無有是非，是名為捨。如是名為護自他捨。}@
%{眼根色境双义既然，耳声、鼻香、舌味、身触、意法，寂灭平等也一样。对毁赞者以及我的六根，第一义中无伤无害，所以叫舍。即使被伤害，也不损害他人，这就是舍。或者护自他俱无伤损，这就是舍。对利非利，常尔一心，无害自他，所以叫舍。经常自觉察，护他人心，远离争讼，也叫舍。再深观察，无有是非，这就是舍。这就是所谓的护自他舍。}%

@{云何名為時、非時捨？若諸有情不受教誨非法器者，菩薩不瞋，名非時捨。於聲聞人觀四聖諦，獲苦法忍趣羅漢果，菩薩不障，名非時捨。行布施時且止持戒，修淨戒時且止於施，忍辱、精進、禪定、智慧亦復如是，名非時捨。}@
%{什么是时非时舍呢？如果一切有情不受教诲，是非器者，菩萨不生气，叫做非时舍。对声闻人观四圣谛，获得苦法忍，趣罗汉果，菩萨不障碍，叫做非时舍。行布施时，暂且停止持戒，修净戒时，暂且停止布施，忍辱、精进、禅定、智慧也一样，叫做非时舍。}%

@{若於諸法應成就事決定應作，精進勇猛長時無倦，無暇無退不辭勞苦，乃至事畢方可故捨，是名時捨。如是名為時、非時捨。如是修習慈悲喜捨，但名靜慮，不得名為波羅蜜多。}@
%{如果对一切法应该成就的事，决定应该做，精进勇猛，长时间不疲倦，没有空闲，没有退却，不辞劳苦，直到事情完成才舍弃，这就是时舍。这就是所谓的时非时舍。像这样修习慈悲喜舍，只能叫做静虑，不能叫做波罗蜜多。}%

@{爾時慈氏白佛言：世尊！如是修習靜慮為因，悉能具足神通智慧。云何名為神通智慧？}@
%{这时，慈氏对佛说：世尊！像这样修习静虑作为因，就能全部具足神通智慧。什么是神通智慧呢？}%

@{爾時薄伽梵告慈氏言：善男子！是神通者，能以通力見極微色，是名神通；以淨法眼，知色性空亦不取著，是名智慧。}@
%{这时，佛陀对慈氏说：善男子！神通者，能以神通力看到极微细的颜色，这就是神通；以清净法眼，知道色性空，也不执着，这就是智慧。}%

@{復次，聞諸世間極微小聲，是名神通；於諸音聲，悟無言說離諸譬喻，是名智慧。復次，能知一切有情心行，是名神通；了諸有情妄心非心，是名智慧。復次，於過未際悉皆憶念，是名神通；了佛土空，是名智慧。}@
%{再次，听到世间极微小的声音，这就是神通；对一切声音，悟到无言说，离开一切譬喻，这就是智慧。再次，能知道一切有情的心行，这就是神通；了解一切有情妄心非心，这就是智慧。再次，对过去未来际，都能够忆念，这就是神通；了解佛土空，这就是智慧。}%

@{復次，了知根性差別之相，是名神通；了勝義空，是名智慧。復次，能知諸法，是名神通；了俗如幻，是名智慧。復次，力能超彼釋、梵、四王，是名神通；超過一切聲聞、獨覺，是名智慧。}@
%{再次，了解根性差别之相，这就是神通；了解胜义空，这就是智慧。再次，能知道一切法，这就是神通；了解俗法如幻，这就是智慧。再次，力量能够超越释、梵、四王，这就是神通；超越一切声闻、独觉，这就是智慧。}%

@{慈氏！當知如是名為菩薩摩訶薩修真靜慮得不思議神通果報。}@
%{慈氏！应该知道，这就是菩萨摩诃萨修真静虑，得到不可思议的神通果报。}%

@{復次，慈氏！一切眾生恒為無量煩惱擾亂其心。菩薩摩訶薩得真三昧，隨彼有情煩惱品類，現如是等諸三昧門令其解脫。菩薩摩訶薩勤加精進住是三昧，令諸有情安住如是平等法中。}@
%{再次，慈氏！一切众生，恒常为无量烦恼扰乱其心。菩萨摩诃萨得到真三昧，随彼有情烦恼品类，现出如是等诸三昧门，令其解脱。菩萨摩诃萨勤加精进，住于此三昧，令诸有情安住于如是平等法中。}%

@{所謂得心平等、行平等、相應平等，布施、持戒、忍辱、精進、禪定、智慧悉皆平等，即一切法普皆平等，是名法性三昧。}@
%{所谓得心平等、行平等、相应平等，布施、持戒、忍辱、精进、禅定、智慧悉皆平等，即一切法普皆平等，这就是法性三昧。}%

@{復次，慈氏！此三昧平等即菩提平等，菩提平等即一切有情平等，一切有情平等即一切法平等。得如是平等法已，是名住真三昧。}@
%{再次，慈氏！此三昧平等，即菩提平等，菩提平等，即一切有情平等，一切有情平等，即一切法平等。得到如是平等法已，这就是住真三昧。}%
@{復次，慈氏！此菩提平等即虛空平等，虛空平等即一切有情平等，一切有情平等即一切法平等。得如是平等法已，是則名為住真三昧。}@
%{其次，慈氏！这菩提平等，也就是虚空平等；虚空平等，也就是一切有情平等；一切有情平等，也就是一切法平等。得到这样的平等法，就叫做住真三昧。}%

@{復次，慈氏！一切世間性平等即清淨性平等，清淨性平等即一切有情平等，一切有情平等即一切法平等。得此一切法平等，是則名為住真三昧。}@
%{其次，慈氏！一切世间性平等，也就是清净性平等；清净性平等，也就是一切有情平等；一切有情平等，也就是一切法平等。得到这样的平等法，就叫做住真三昧。}%

@{復次，慈氏！若知自心平等，即知一切有情心平等，是則名為住真三昧。}@
%{其次，慈氏！如果你知道自己的心是平等的，就能知道一切有情的心都是平等的，这就是叫做住真三昧。}%

@{復次，慈氏！若諸有情，能於我身作於饒益及不饒益，我於彼等，心如大地普皆平等，其心不動。所以者何？由住是三昧平等性故。以住三昧，無散亂語、無率爾語，了達諸法、解第一義，善知時節隨順而說，八風不動。菩薩能住如是平等法性，不捨三昧、不離世間，自在無礙，是名菩薩摩訶薩方便智慧靜慮波羅蜜多。}@
%{其次，慈氏！如果有情众生，对我做了一些有利或不利的事情，我对他们，心如同大地一般，普皆平等，我的心不会动摇。为什么呢？因为住在了这种三昧平等的特性里。由于住在了三昧里，没有散乱的话语，没有轻率的话语，明白了一切法，理解了第一义谛，善于知道时机，随顺而说，八风不动。菩萨能住于这样的平等法性，不舍弃三昧，不离开世间，自在无碍，这就是叫做菩萨摩诃萨方便智慧静虑波罗蜜多。}%

@{復次，慈氏！云何菩薩摩訶薩修行出世方便智慧？若菩薩修靜慮時，於諸有情起慈悲心，名為方便；觀法寂滅，是名智慧。復次，修靜慮時歸依於佛，是名方便；了無取著，是名智慧。求一切法，是名方便；了法性空，是名智慧。觀佛色身，是名方便；觀佛身空，是名智慧。觀佛梵音，是名方便；了無言說，是名智慧。若正觀時，是名方便；觀照亦空，是名智慧。拔濟有情，是名方便；了眾生空，是名智慧。知眾生根，是名方便；根性亦空，是名智慧。觀佛土淨，是名方便；了佛土空，是名智慧。得佛菩提，是名方便；了本寂滅，是名智慧。請轉法輪，是名方便；法無轉相，是名智慧。觀七覺支，是名方便；了真本覺，是名智慧。菩薩摩訶薩如是相應修習靜慮波羅蜜多，一切天魔不得其便，即能成就無上菩提。}@
%{其次，慈氏！菩萨摩诃萨怎么样修行出世的方便智慧呢？如果菩萨修静虑的时候，对一切有情众生生起慈悲心，这叫做方便；观照法性寂灭，这叫做智慧。其次，修静虑的时候归依于佛，这叫做方便；明白无取无著，这叫做智慧。寻求一切法，这叫做方便；明白法性空，这叫做智慧。观照佛的色身，这叫做方便；观照佛身空，这叫做智慧。观照佛的梵音，这叫做方便；明白无言说，这叫做智慧。如果正观的时候，这叫做方便；观照也是空，这叫做智慧。拔济有情众生，这叫做方便；明白众生空，这叫做智慧。了解众生的根性，这叫做方便；根性也是空，这叫做智慧。观照佛土清净，这叫做方便；明白佛土空，这叫做智慧。得到佛的菩提，这叫做方便；明白本来寂灭，这叫做智慧。请求转法轮，这叫做方便；法无转相，这叫做智慧。观照七觉支，这叫做方便；明白真本觉，这叫做智慧。菩萨摩诃萨这样相应地修习静虑波罗蜜多，一切天魔都得不到机会，就能成就无上菩提。}%

@{爾時薄伽梵說此靜慮波羅蜜多時，會中三萬二千菩薩得日燈三昧，此日燈三昧亦名一莊嚴三昧。云何名為日燈三昧？如日出時，一切燈燭星月無復光明。菩薩得此三昧者亦復如是，有學無學聲聞、獨覺。諸有情智映蔽不現，是故名為日燈三昧。復次，云何名一莊嚴三昧？所言一者即是無生，無生者即是法空。又一者名遍一切處，譬如油麻油遍麻中。無生法者亦復如是，體遍一切，是名一莊嚴三昧。此一莊嚴亦名一增長三昧，一者即婀，婀即法界，所謂契經令法界現前，法界現前已。所有諸法神通增長明了現前，是故名為一增長三昧。此一增長亦名一法界三昧，所言一者即是法界，法界亦空，以定力故其空現前，是名一法界莊嚴三昧。此一法界亦名一空三昧，所言一者猶如虛空，一切萬物生長空中，菩薩真空現在前時，信等善法悉皆增長，是故名為一空三昧。}@
%{当时，佛陀说这个静虑波罗蜜多的时候，法会中三万二千位菩萨得到了日灯三昧，这个日灯三昧也叫做一庄严三昧。为什么叫做日灯三昧呢？就像太阳升起的时候，一切灯烛星月都没有光亮了。菩萨得到这个三昧，也是这样，有学无学声闻、独觉，一切有情众生的智慧都被遮蔽，显现不出来，所以叫做日灯三昧。其次，为什么叫做一庄严三昧呢？所说的“一”，就是无生，无生就是法空。又“一”叫做遍一切处，就像油麻油遍布在麻之中一样。无生法也是这样，体遍一切，就叫做一庄严三昧。这个一庄严也叫做一增长三昧， “一”就是婀，婀就是法界，所谓契经令法界现前，法界现前了。所有诸法神通增长明了现前，所以叫做一增长三昧。这个一增长也叫做一法界三昧，所说的“一”就是法界，法界也是空，由于定力，它的空显现出来，就叫做一法界庄严三昧。这个一法界也叫做一空三昧，所说的“一”就像虚空一样，一切万物生长在虚空之中，菩萨真空现在前的时候，信等善法都增长，所以叫做一空三昧。}%

@{復次，慈氏！菩薩摩訶薩住此靜慮波羅蜜多時，能入俱胝那庾多百千三昧。今為汝說小分名字，所謂電光三昧，月光三昧，善增長三昧，毗盧遮那三昧，增長不思議三昧，如如光照三昧，無垢三昧，海德三昧，能自在轉一切法輪三昧，成就禁戒三昧，無憂三昧，堅固三昧，蘇迷盧三昧，法炬三昧，法勇三昧，轉法智自在三昧，散積聚法三昧，持一切法三昧，持白法三昧，知他心三昧，莊嚴寶幢三昧，滅煩惱三昧，壞四魔三昧，發起十力三昧，無著三昧，斷縛著三昧，燈手三昧，聞施名三昧，持地三昧，安住心三昧，須彌燈三昧，摧伏怨敵三昧，智炬三昧，發生智三昧，教授三昧，自在轉無邊法門三昧，令心堪任三昧，知勝妙善三昧，震日月音三昧，無所行三昧，壞魔三昧，無種種想三昧，善調伏心三昧，釋師子三昧，念佛三昧，念法三昧，念僧三昧，不退轉三昧，不眴三昧，最勝無我三昧，似空處三昧，常覺悟三昧，除煩惱緣三昧，如虛空三昧，入功能三昧，念慧覺三昧，無盡辯三昧，大悲聲三昧，現真諦三昧，不毀壞三昧，善行三昧，有情歡喜三昧，知愛樂三昧，生愛樂三昧，勝慈三昧，性靜三昧，大悲三昧，大喜三昧，無所捨著三昧，法義三昧，法悲三昧，慧炬三昧，智海三昧，無動三昧，善調伏身三昧，解脫智自在三昧，金剛幢三昧，勝蓮花道場三昧，離世間法三昧，勝智三昧，佛觀行三昧，威光三昧，威焰三昧，與解脫智三昧，佛身莊嚴三昧，光明普遍三昧，剎土遍淨三昧，入有情性三昧，滿一切願三昧，順菩提路三昧，波羅蜜莊嚴三昧，寶髻三昧，覺花三昧，與解脫果三昧，甘露音三昧，無滯三昧，疾風行三昧，寶冠三昧，截海流三昧，金剛峯三昧，大神通三昧，出生義三昧，見無邊佛三昧，憶持一切所聞三昧，與剎那智三昧，清淨無邊功德三昧，如是無量俱胝三昧。若諸菩薩摩訶薩得是三昧者，是則名為靜慮波羅蜜多。}@
%{其次，慈氏！菩萨摩诃萨住在这个静虑波罗蜜多的时候，能够进入无数百千的三昧。现在给你说一小部分的名字，比如：电光三昧，月光三昧，善增长三昧，毗卢遮那三昧，增长不可思议三昧，如如光照三昧，无垢三昧，海德三昧，能自在转一切法轮三昧，成就禁戒三昧，无忧三昧，坚固三昧，苏迷卢三昧，法炬三昧，法勇三昧，转法智自在三昧，散积聚法三昧，持一切法三昧，持白法三昧，知他心三昧，庄严宝幢三昧，灭烦恼三昧，坏四魔三昧，发起十力三昧，无著三昧，断缚著三昧，灯手三昧，闻施名三昧，持地三昧，安住心三昧，须弥灯三昧，摧伏怨敌三昧，智炬三昧，发生智三昧，教授三昧，自在转无边法门三昧，令心堪任三昧，知胜妙善三昧，震日月音三昧，无所行三昧，坏魔三昧，无种种想三昧，善调伏心三昧，释师子三昧，念佛三昧，念法三昧，念僧三昧，不退转三昧，不眴三昧，最胜无我三昧，似空处三昧，常觉悟三昧，除烦恼缘三昧，如虚空三昧，入功能三昧，念慧觉三昧，无尽辩三昧，大悲声三昧，现真谛三昧，不毁坏三昧，善行三昧，有情欢喜三昧，知爱乐三昧，生爱乐三昧，胜慈三昧，性静三昧，大悲三昧，大喜三昧，无所舍著三昧，法义三昧，法悲三昧，慧炬三昧，智海三昧，无动三昧，善调伏身三昧，解脱智自在三昧，金刚幢三昧，胜莲花道场三昧，离世间法三昧，胜智三昧，佛观行三昧，威光三昧，威焰三昧，与解脱智三昧，佛身庄严三昧，光明普遍三昧，刹土遍净三昧，入有情性三昧，满一切愿三昧，顺菩提路三昧，波罗蜜庄严三昧，宝髻三昧，觉花三昧，与解脱果三昧，甘露音三昧，无滞三昧，疾风行三昧，宝冠三昧，截海流三昧，金刚峰三昧，大神通三昧，出生义三昧，见无边佛三昧，忆持一切所闻三昧，与刹那智三昧，清净无边功德三昧，等等，像这样无数百千的三昧。如果菩萨摩诃萨得到了这些三昧，这就是叫做静虑波罗蜜多。}%
@{時薄伽梵說此靜慮波羅蜜多時，會中七十八那庾多人天發阿耨多羅三藐三菩提心，三萬二千菩薩證無生法忍。}@
%{释迦牟尼佛讲完静虑波罗蜜多后，在场的七十八那庾多人天都发了阿耨多罗三藐三菩提心，三万两千位菩萨证得无生法忍。}%

@{般若波羅蜜多品第十之一}@
%{般若波罗蜜多品第十之一}%

@{爾時薄伽梵處於種種摩尼寶王師子座上，現種種相，純以菩薩摩訶薩眾而共圍遶。時慈氏菩薩摩訶薩即從座起，偏袒右肩右膝著地，合掌恭敬而白佛言：大聖世尊已為利益安樂諸菩薩故，說靜慮波羅蜜多，唯願世尊為諸菩薩說般若波羅蜜多。又此般若波羅蜜多復有幾種？修何方便而能得之？唯願如來分別解說。}@
%{当时释迦牟尼佛坐在各种摩尼宝王师子座上，显现各种相貌，周围全是菩萨摩诃萨。慈氏菩萨摩诃萨从座位上站起来，袒露右肩，右膝着地，合掌恭敬地对佛说：“大圣世尊，您为了利益安乐诸菩萨，已经讲了静虑波罗蜜多，希望世尊能为诸菩萨讲讲般若波罗蜜多。另外，般若波罗蜜多又有几种？修什么方便才能得到它？希望如来详细解释。”}%

@{爾時薄伽梵告慈氏菩薩摩訶薩言：善男子！汝今諦聽，善思念之，吾當為汝分別解說。若諸菩薩修行布施波羅蜜多，乃至靜慮波羅蜜多，皆從般若波羅蜜多本母所生而為根本。譬如眼等五根發生五識，能取五塵皆有作用，如是一一皆以識心而為根本，若離其心無所成辦。菩薩摩訶薩修前五種波羅蜜多，恒以智慧而為其母，若離智慧無所剋獲。亦如有情身有命根能有所作，命根謝已無復堪任，修行諸度若無智慧亦復如是。譬如國境無有智臣，陰陽失序，一切人民皆不安樂。法王國土若無智慧亦復如是，修行布施乃至靜慮波羅蜜多皆不成就，解脫涅槃終不能得。亦如商主入海採寶，要得船師方達寶所隨意而取。菩薩亦爾，於生死海以五波羅蜜多而為舟舡，載功德寶，要因般若波羅蜜多無上舡師至於彼岸。}@
%{释迦牟尼佛对慈氏菩萨摩诃萨说：“善男子！你仔细听，好好思考，我将为你详细解释。如果诸菩萨修行布施波罗蜜多，乃至静虑波罗蜜多，都是从般若波罗蜜多本母所生，以它为根本。就像眼睛等五根生出五识，能够取五尘，都有作用，这一切都以识心为根本，如果离开识心，就无法成就。菩萨摩诃萨修前五种波罗蜜多，恒以智慧为其母，如果离开智慧，就无法获得成功。同样，有情众生有命根能有所作为，命根谢了，就无法再担当，修行诸度如果无智慧，也是如此。就像一个国家没有智臣，阴阳失序，所有百姓都不安乐。法王国土如果没有智慧，也是如此，修行布施乃至静虑波罗蜜多都无法成就，解脱涅槃最终也无法获得。就像商人入海采宝，必须要有船师才能到达宝藏，随心所欲地取宝。菩萨也是这样，在生死海中，以五波罗蜜多为舟船，载着功德宝，必须依靠般若波罗蜜多无上船师，才能到达彼岸。}%

@{爾時薄伽梵而說頌言：}@
%{当时释迦牟尼佛就吟诵了这首偈颂：}%

@{智慧為根本，能生善法芽，}@
%{智慧是根本，能生出善法的种子，}%

@{佛果大菩提，無非智所作。}@
%{佛果大菩提，无不是智慧所成就的。}%

@{如人遭苦難，智者能救護，}@
%{就像人遇到苦难，智者能救护，}%

@{愚者造諸惡，如石投深水。}@
%{愚者造作各种恶业，就像石头投入深水。}%

@{若無真智慧，多聞妄分別，}@
%{如果没有真正的智慧，即使多闻也只会妄加分别，}%

@{斯人不解義，如器安知味。}@
%{这样的人不懂道理，就像器皿怎么能知道味道呢？}%

@{所謂長老相，不必在耆年，}@
%{所谓长者相，不一定要在年老的人身上，}%

@{雖少有智慧，是為真長老。}@
%{即使年少，只要有智慧，就是真正的长者。}%

@{如世有德人，正直無邪曲，}@
%{就像世间有德行的人，正直无邪曲，}%

@{不能辯邪正，寧知理是非。}@
%{却不能辨别邪正，怎么能知道道理是非呢？}%

@{正智聞深法，智與理相應，}@
%{正智听到深奥的法，智慧与道理相符，}%

@{隨順於大乘，是名真智者。}@
%{顺应大乘之道，这才是真正的智者。}%

@{於得失無著，憂喜不能動，}@
%{对得失不执着，忧喜不能动摇，}%

@{安住如須彌，是名真智者。}@
%{安住如须弥山，这才是真正的智者。}%

@{恭敬不生喜，輕慢無瞋恚，}@
%{恭敬不生喜悦，轻慢不生瞋恚，}%

@{智慧如大海，是名真智者。}@
%{智慧像大海一样广阔，这才是真正的智者。}%

@{不說他人過，亦不稱己德，}@
%{不说别人的过失，也不夸耀自己的德行，}%

@{智照無自他，當獲大名稱，}@
%{智慧照亮，没有自他之分，一定能获得大名声，}%

@{勇猛勤精進，遠離一切相，}@
%{勇猛精进，远离一切相，}%

@{我慢悉皆除，是名真智者。}@
%{我慢全部消除，这才是真正的智者。}%

@{常當正觀察，不見他人過，}@
%{经常正视观察，不看别人的过失，}%

@{深信善惡報，是名真智慧。}@
%{深信善恶有报，这才是真正的智慧。}%

@{智者在眾中，不說自功德，}@
%{智者在人群中，不说自己的功德，}%

@{若人所稱讚，愧心無取著。}@
%{如果别人称赞他，他内心感到羞愧，不执着。}%

@{成就諸功德，虛己常謙下，}@
%{成就了各种功德，虚心谦下，}%

@{如果樹繁熟，枝條自低屈。}@
%{就像树木果实成熟了，枝条自然下垂。}%

@{福智生豪族，雖貴無憍慢，}@
%{福德智慧生出豪门贵族，即使尊贵也不骄慢，}%

@{愚者自矜高，智者應觀察。}@
%{愚者自我夸耀，智者应该观察。}%

@{智慧為善伴，遠離惡知識，}@
%{智慧是良友，远离恶知识，}%

@{斷滅諸煩惱，自然得解脫。}@
%{断灭一切烦恼，自然就获得解脱。}%

@{樂將護惡人，亦當常遠離，}@
%{喜欢保护恶人，也应该经常远离，}%

@{崇重於賢善，是名真智慧。}@
%{崇重贤善之人，这才是真正的智慧。}%

@{菩薩多悲智，損惱猶慈愍，}@
%{菩萨具有大悲大智，受到损害和恼怒，依然慈悲怜悯，}%

@{如斫栴檀樹，流香普芬馥。}@
%{就像砍伐檀香树，香气弥漫，四处飘香。}%

@{不念他人惡，常思其善事，}@
%{不记恨别人的恶事，经常思考别人的好事，}%

@{智慧離分別，人中最第一。}@
%{智慧远离分别，在人中是最顶尖的。}%

@{智者住空寂，被毀心無惱，}@
%{智者住于空寂，被人毁谤，内心没有烦恼，}%

@{諸惡不能燒，如火煖大海。}@
%{各种恶业不能燃烧他，就像火焰温暖大海。}%

@{大悲離分別，見惡常憐愍，}@
%{大悲远离分别，看到恶事，经常怜悯，}%

@{如日放光明，不棄旃荼舍。}@
%{就像太阳放射光明，不抛弃旃荼舍。}%

@{智人雖小過，為益應同住，}@
%{智者即使有小过失，为了利益应该和他一起住，}%

@{如入瞻蔔林，自然皆蒙熏。}@
%{就像进入瞻蔔林，自然都会受到香气的熏陶。}%

@{正智離分別，如日無私照，}@
%{正智远离分别，就像太阳无私地照耀，}%

@{亦如清涼月，能淨諸雲翳。}@
%{也像清凉的月亮，能够净化一切云翳。}%

@{智者多慈悲，常濟於貧乏，}@
%{智者具有大慈悲，经常帮助贫困的人，}%

@{見乞不輕賤，應生歡喜心。}@
%{看到乞讨的人不轻视，应该生起欢喜心。}%

@{如樹初生長，日夜無休息，}@
%{就像树木刚开始生长，日夜不停地生长，}%

@{智者樂修行，增長亦如是。}@
%{智者喜欢修行，增长也是如此。}%

@{智者遇大怨，慈悲猶不捨，}@
%{智者遇到大怨恨，慈悲心依然不舍，}%

@{如折蓮花莖，藕絲恒不斷。}@
%{就像折断莲花茎，藕丝依然不断。}%

@{生死如毒樹，悟即法身果，}@
%{生死就像毒树，觉悟了，就是法身果，}%

@{生死與涅槃，本性皆平等。}@
%{生死和涅槃，本性都平等。}%

@{淨慧賢聖行，大悲常利物，}@
%{清净智慧，贤圣的修行，大悲心经常利益众生，}%

@{不擇於怨親，恒離於分別。}@
%{不选择怨亲，恒常远离分别。}%

@{耆年多智慧，淨戒悉圓滿，}@
%{年老的人智慧多，戒律都圆满了，}%

@{親近如是人，速成安樂行。}@
%{亲近这样的人，就能快速成就安乐的行道。}%

@{智慧無垢人，三業恒清淨，}@
%{智慧无垢的人，三业恒常清净，}%

@{應親近是人，尊重過父母。}@
%{应该亲近这样的人，比尊重父母还要尊重。}%

@{無智難親近，能壞善人心，}@
%{没有智慧的人很难亲近，能够破坏善心人的心，}%

@{如火燒枯木，應當常遠離。}@
%{就像火烧枯木，应该经常远离。}%

@{供給於惡人，欲益反招損，}@
%{供给恶人，想要利益他反而招致损失，}%

@{如人飼猛獸，無不傷害者。}@
%{就像人饲养猛兽，没有不伤害人的。}%

@{供養智慧人，小善獲多福，}@
%{供养智慧的人，微小的善行就能获得很多福报，}%

@{如人飲甘露，求得安隱樂。}@
%{就像人喝甘露，就能获得安稳快乐。}%
@{佛告慈氏菩薩摩訶薩：此般若波羅蜜多，皆從善友聞正法生，邪見之人是智慧怨，汝等應當親近善友、遠惡知識。此般若波羅蜜多，非唯出生一切善法，過去未來現在諸佛皆從此生，當知此經即是一切諸佛之母。}@
%{佛告诉慈氏菩萨摩诃萨：这智慧波罗蜜多，都是从善友那里听到正法而生，邪见的人是智慧的敌人，你们应该亲近善友，远离恶知识。这智慧波罗蜜多，不仅能生出一切善法，过去未来现在诸佛都是从这里生出来的，要知道这部经就是一切诸佛的母亲。}%

@{復次，慈氏！菩薩摩訶薩行布施時，有二種智：一者小智，二者大智。小智施者，為求人、天、二乘解脫，如是施者但名布施，不得名為波羅蜜多。大智施者，心無所得，無所得故得佛菩提，如是施者名檀波羅蜜。以是故知，檀波羅蜜從智慧生。}@
%{再说，慈氏！菩萨摩诃萨行布施的时候，有两种智慧：一种是小智慧，一种是大智慧。小智慧的施者，是为了求人、天、二乘解脱，这样施者只能叫做布施，不能叫做波罗蜜多。大智慧的施者，心中没有所得，没有所得所以能得佛菩提，这样施者叫做檀波罗蜜。由此可知，檀波罗蜜是从智慧生出来的。}%

@{尸波羅蜜亦有二種：一者小智，二者大智。小智持戒，怖三惡道，求生人、天、二乘解脫，如是持戒心不清淨，不得名為尸波羅蜜。大智持戒，普為利樂一切有情，不住於相而無所得，趣大菩提，如是持戒是則名為尸波羅蜜。以是故知，戒波羅蜜從智慧生。}@
%{持戒波罗蜜多也有两种：一种是小智慧，一种是大智慧。小智慧的持戒，害怕三恶道，想要生到人、天、二乘解脱，这样持戒心不干净，不能叫做持戒波罗蜜多。大智慧的持戒，普遍地为了利益一切有情，不执着于相而没有所得，趋向大菩提，这样持戒才叫做持戒波罗蜜多。由此可知，戒波罗蜜多是从智慧生出来的。}%

@{忍辱波羅蜜多亦從般若波羅蜜多生，一切有情本智如日，無明覆蔽忍光不現。修安忍者除斷無明，聖智現前佛日斯照。譬如國邑無有智臣，識用不均人民流散，設有智者亦當迴避，無忍慧者亦復如是。}@
%{忍辱波罗蜜多也从智慧波罗蜜多生出来，一切有情本来的智慧就像太阳，无明遮蔽了忍的光芒，所以忍的光芒不显现。修习忍辱的人断除了无明，圣智现前，佛日就照耀。譬如一个国家没有智慧的臣子，识用不均，人民就会流散，即使有智者也应该回避，没有忍辱智慧的人也是这样。}%

@{又此智慧如明眼人，遙見毒虵即便遠避，有智慧眼避瞋恚蛇亦復如是。無慧眼者，謂於過去無量劫中修行諸善，無安忍力及智慧眼，一念瞋火燒滅無餘，如乾草積飈火入中焚燒皆盡。}@
%{又，这智慧就像明眼人，远远地看到毒蛇就马上躲避，有智慧的眼看到瞋恚的蛇也应该这样。没有智慧眼的人，说他在过去无量劫中修行诸善，却没有忍辱的力量和智慧眼，一念瞋恨的火就烧灭了一切，就像干草堆里遇到狂风，火势蔓延，全部烧尽。}%

@{智慧之人有安忍力，設遇惡人打罵訶責，正智安忍能調伏之。譬如香象既已調伏，臨陣驅策能破敵軍。菩薩摩訶薩亦復如是，住無相忍不起瞋恚，無緣大悲廣度一切。以是當知，安忍波羅蜜從般若波羅蜜生。}@
%{有智慧的人有忍辱的力量，即使遇到恶人打骂呵责，正智忍辱能调伏他们。譬如香象已经调伏了，临阵驱策就能破敌军。菩萨摩诃萨也是这样，住在无相忍，不起瞋恨，无缘大悲，广度一切众生。由此可知，忍辱波罗蜜多从智慧波罗蜜多生出来。}%

@{精進波羅蜜亦從般若波羅蜜多而得發生。何以故？若無般若波羅蜜多，一切所作皆不成就大菩提果，無邊法門安住最勝，巧便大智周遍觀察，要精進力方能圓滿六波羅蜜。以是當知，精進波羅蜜皆從般若波羅蜜生。}@
%{精进波罗蜜多也从智慧波罗蜜多而生出来。为什么呢？如果没有智慧波罗蜜多，一切所作都无法成就大菩提果，无边法门安住最胜，巧妙方便的大智慧周遍观察，需要精进的力量才能圆满六波罗蜜。由此可知，精进波罗蜜多都从智慧波罗蜜多生出来。}%

@{禪波羅蜜亦從般若波羅蜜生。所以者何？意業微細難可測量，身口所作則易除滅，妄心所起難可制伏。如風飄火猛焰可制，如海濤波亦可息之，唯有妄心甚難調伏。何以故？無始無明迷心性故。}@
%{禅定波罗蜜多也从智慧波罗蜜多生出来。为什么呢？意业微细，难以测量，身口所作则容易消除，妄心所起难以制伏。就像风飘的火，猛烈的火焰可以制止，就像海涛波也可以平息，只有妄心非常难调伏。为什么呢？因为无始无明迷惑了心性。}%

@{譬如世間多思覺者，妄起尋求而伺察之。如是妄想設入定門心猶取著，無智慧故經百千劫，終不能得三昧現前。亦如愚人妄執諸見，或執我常、或執我斷，見不清淨，云何能得三昧現前？}@
%{譬如世间多思多想的人，妄心起来寻找而观察。这样妄想即使进入定门，心还执着，没有智慧，经过百千万劫，最终不能得三昧现前。也像愚人妄执诸见，或者执着我常，或者执着我断，见不清净，怎么能得三昧现前呢？}%

@{有智慧人觀察二事：一者見其自身多有疾病苦樂等事，皆由先世妄想顛倒，造作諸業而今受之。若無癡愛，何有病耶？身本自空，因緣幻有，無造無作，誰受苦耶？}@
%{有智慧的人观察两件事：一者看到自己有很多疾病、苦乐等事，都是由前世妄想颠倒，造作诸业而现在受的。如果没有痴爱，哪会有病呢？身本来是空的，因缘幻有，没有造作，谁受苦呢？}%

@{二者復應重更觀察，雖無我相，所作福業皆不唐捐。當願法界一切有情，無盡福德滌令清淨，悉得成就六波羅蜜，戒、定、智慧以為莊嚴。以是故知，一切萬行皆以般若波羅蜜而為其母。}@
%{二者应该再次仔细观察，虽然没有我相，所作的福业都不会白费。应当愿法界一切有情，无尽的福德洗涤令清净，都能够成就六波罗蜜，戒、定、智慧作为庄严。由此可知，一切万行都以智慧波罗蜜多作为其母亲。}%

@{猶如大地皆依虛空而得安立，而彼虛空無有所依。般若波羅蜜亦復如是。以是故知，禪波羅蜜，智慧為母。非唯五度從智慧生，一切世間福德名聞人天果報，乃至出世無漏善根，皆以智慧而為生處，猶如大地皆依虛空而得安立。}@
%{就像大地都依靠虚空而得以安立，而虚空没有依靠。智慧波罗蜜多也是这样。由此可知，禅定波罗蜜多，智慧是母亲。不仅五度从智慧生出来，一切世间福德、名闻人天果报，乃至出世无漏善根，都以智慧作为生处，就像大地都依靠虚空而得以安立。}%

@{一切眾生執我取相，有五怖畏：一不活畏，常積資財恐不活故。二惡趣畏，造不善業恐墮三塗恒怖畏故。三者死畏，愛惜身命恐喪失故。四者惡名畏，恒作諸惡以自覆藏，恐人聞知常怖畏故。}@
%{一切众生执着我相，有五种恐惧：一是不活的恐惧，经常积聚资财，害怕不活。二是恶趣的恐惧，造作不善业，害怕堕落三涂，常常恐惧。三是死的恐惧，爱惜身命，害怕丧失。四是恶名的恐惧，经常作恶，用它来掩盖自己，害怕被人知道，常常恐惧。}%

@{五者大眾威德畏，於大眾中所發言詞懷怖畏故。菩薩摩訶薩智慧觀察具證二空，能益自他，無不活畏。除斷邪行具淨尸羅，必至涅槃，無惡趣畏。深入緣起了本無生，則無死畏。住無相理身心寂靜，無自他相，離惡名畏。成就微妙四無礙辯，處眾無畏猶師子王，是故名為無大眾畏。}@
%{五是大众威德的恐惧，在大众中所发的言词，怀有恐惧。菩萨摩诃萨智慧观察，具证二空，能够利益自己和他人，没有不活的恐惧。断除了邪行，具足清净戒律，必定到达涅槃，没有恶趣的恐惧。深入缘起，本来无生，就没有死的恐惧。住在无相的道理，身心寂静，没有自他相，远离恶名的恐惧。成就微妙的四无碍辩，处众无畏，如同狮子王，所以叫做无大众畏。}%
@{復次，慈氏！一切眾生根性差別，慳貪者令惠施，瞋恚者令慈忍，我慢者令謙下，愚癡者得智慧，開示涅槃顯真實相無量功德，皆從般若波羅蜜生。一切諸佛及諸菩薩、天龍八部咸皆讚歎，尊重恭敬猶如父母。譬如慈母唯有一子，鞠育誨示漸漸成長令得尊貴。菩薩亦爾，憐愛有情等如一子，般若甘露而為法食，五波羅蜜為大資糧，十力、四無所畏、十八不共法諸妙功德莊嚴法身，成就無上法王之位。}@
%{再说，慈氏！所有众生根性各不相同，贪婪的人要让他学会布施，愤怒的人要让他学会慈悲忍耐，骄傲的人要让他学会谦虚，愚蠢的人要让他获得智慧，开示涅槃显露真实相，无量功德，都源于般若波罗蜜。所有佛陀和菩萨、天龙八部都赞叹般若波罗蜜，尊重恭敬如同父母。就像慈母只有一个儿子，精心抚育教导，渐渐长大让他得到尊贵。菩萨也一样，怜爱有情如同一个儿子，般若甘露作为法食，五波罗蜜作为大资粮，十力、四无所畏、十八不共法，种种美妙功德庄严法身，成就无上法王之位。}%

@{復次，慈氏！有十種事能障智燈，掩蔽光明不能顯了，增長癡闇無所覺知。一者懶惰，於世事業皆不成就，豈能修行出世妙善。二者近惡知識，造諸惡業增長無明。三者耽著睡眠身心昏昧，不能修習無上菩提。四者聽聞大乘尋復忘失。五者樂習世間一切技藝，不知如幻而生執著。六者我慢覆藏，雖遇善友不能諮問無上正法。七者於大乘教微妙深理不能解悟，我慢自高便生退屈。八者恥己愚昧，不能親近有智之人。九者攻乎異端詐謂知見，有所論難皆涉邪徒。十者於最上乘不生信樂，設有所聞師心邪解。由是十事障礙大乘，正法不聞，淪溺生死。離此十事有十勝法，便能悟入無上菩提。一者精勤樂習禪定。二者親近善友聽聞正法。三者損減睡眠恒自覺悟。四者於大乘法所聞不忘。五者順世事業，常觀如幻無所著故。六者無所藏隱，決眾疑故。七者不輕己身，勤修行故。八者常樂法施，興大會故。九者恒自謙下，不誑眾生故。十者不自師心，深入佛慧故。菩薩摩訶薩以此十事具足圓滿六波羅蜜，成就法身清淨解脫。}@
%{再说，慈氏！有十种事情会阻碍智慧之灯，遮蔽光明不能显露，增长愚痴黑暗，毫无觉知。第一是懒惰，世间事业都无法成就，怎么能修行出世妙善。第二是接近恶知识，造作恶业，增长无明。第三是沉溺睡眠，身心昏昧，不能修习无上菩提。第四是听到大乘法，又很快忘记。第五是喜欢学习世间一切技艺，不知如幻而生执着。第六是我慢遮蔽，即使遇到善知识，也不能咨询无上正法。第七是对于大乘教微妙深理不能理解，我慢自高，便生退却。第八是羞于承认自己的愚昧，不能亲近有智慧的人。第九是攻击异端，假装有知见，有任何论难都涉及邪徒。第十是对于最上乘法不生信乐，即使有所闻，也师心自用，邪解佛法。由于这十件事障碍大乘，正法听不到，沉沦生死。离开这十件事，有十种胜法，就能悟入无上菩提。第一是精勤快乐地学习禅定。第二是亲近善知识，听闻正法。第三是减少睡眠，恒常自我觉悟。第四是对于大乘法所闻不忘。第五是顺应世间事业，常观如幻，无所执着。第六是无所隐瞒，解决众疑。第七是不轻视自己，勤奋修行。第八是常乐法施，兴办法会。第九是恒常谦虚，不欺骗众生。第十是不师心自用，深入佛慧。菩萨摩诃萨以此十件事具足圆满六波罗蜜，成就法身清净解脱。}%

@{復次，慈氏菩薩摩訶薩！此般若波羅蜜多，不與十六種法而為相應。一者不與十二因緣相應，所謂無明乃至老死。二者不與無明滅乃至老死滅而為相應，菩薩摩訶薩離分別心、無二相故。三者不與身見、邊見乃至六十二見而為相應。四者不與世間八風相應，所謂利、養、稱讚、譏毀、苦、樂、衰、損等事而為相應。五者不與隨煩惱等忿恨相應。六者不與我慢、增上慢等相應。七者不與根本貪、瞋、癡等而為相應。八者不與煩惱魔、死魔等而為相應。九者不與我相、人相、作者、受者、養育、士夫、補特伽羅、意生、儒童、業障、報障、煩惱等障而為相應。十者不與妄念分別、見聞覺知而為相應。十一者不與四顛倒法而為相應——無常計常、常計無常，無樂計樂、樂計無樂，無我計我、我計無我，不淨計淨、淨計不淨。如是妄計名顛倒法，有情心行乃至諸塵勞門而為相應。十二者不與慳悋、犯戒、瞋恚、懈怠、散亂、愚癡而為相應，亦不與有相行施、持戒、忍辱、精進、禪定、智慧相應。十三者不與不善等法——性罪遮罪、有漏有為——而為相應，亦不分別世出世善法——有漏無漏——而為相應。十四者不與二十二根相應，所謂眼、耳、鼻、舌、身根相應，亦不與苦、樂、憂、喜、捨受相應，亦不與男女等根、意根、命根、信等五根、三無漏根而為相應。十五者不與三界五趣種種有情而為相應，亦不分別大乘小乘佛法僧寶差別之相而為相應。十六者不分別真諦俗諦、有為無為、有智無智、有識無識、作意無作意、有體性無體性、有相無相心意差別而為相應。慈氏、當知摩訶般若波羅蜜多，無染無著，離諸分別，平等清淨，一相一味，不與如是差別等法而為相應。}@
%{再说，慈氏菩萨摩诃萨！这般若波罗蜜多，不与十六种法相应。第一不与十二因缘相应，所谓无明乃至老死。第二不与无明灭乃至老死灭相应，菩萨摩诃萨远离分别心，无二相。第三不与身见、边见乃至六十二见相应。第四不与世间八风相应，所谓利、养、赞叹、讥毁、苦、乐、衰、损等事相应。第五不与随烦恼等忿恨相应。第六不与我慢、增上慢等相应。第七不与根本贪、瞋、痴等相应。第八不与烦恼魔、死魔等相应。第九不与我相、人相、作者、受者、养育、士夫、补特伽罗、意生、儒童、业障、报障、烦恼等障相应。第十不与妄念分别、见闻觉知相应。第十一不与四颠倒法相应——无常计常、常计无常，无乐计乐、乐计无乐，无我计我、我计无我，不净计净、净计不净。如此妄计名为颠倒法，有情心行乃至诸尘劳门相应。第十二不与悭吝、犯戒、瞋恚、懈怠、散乱、愚痴相应，也不与有相行施、持戒、忍辱、精进、禅定、智慧相应。第十三不与不善等法——性罪遮罪、有漏有为——相应，也不分别世出世善法——有漏无漏——相应。第十四不与二十二根相应，所谓眼、耳、鼻、舌、身根相应，也不与苦、乐、忧、喜、舍受相应，也不与男女等根、意根、命根、信等五根、三无漏根相应。第十五不与三界五趣种种有情相应，也不分别大乘小乘佛法僧宝差别之相相应。第十六不分别真谛俗谛、有为无为、有智无智、有识无识、作意无作意、有体性无体性、有相无相心意差别相应。慈氏，应当知道摩诃般若波罗蜜多，无染无着，离诸分别，平等清净，一相一味，不与如此差别等法相应。}%
@{復次，慈氏！菩薩摩訶薩善巧方便行深般若波羅蜜多時，住奢摩他、毘鉢舍那，住身寂靜，了因緣法如幻如化，順勝義諦，離有離無非斷非常，隨順因果，無我人相真實不動，不壞威儀住三解脫門而不取證。無動無靜是如來禪，遊戲神通深入實際，不住生死不入涅槃，不盡有為不住無為，雖觀無相不捨大悲，雖住三界而恒出離，知真無染而不修證，離於戲論常樂宣說。}@
%{再说，慈氏！菩萨摩诃萨运用巧妙方便修行深奥的般若波罗蜜多时，心住于奢摩他、毗钵舍那，身体保持寂静，明白因缘法如同幻影一般，遵循胜义谛，远离有和无，不执着于断灭和永恒，顺应因果，没有我、人相，真实不动摇，不违背仪轨，住于三解脱门而不执着于证悟。不动不静，这就是如来禅，以神通游戏般深入真实，不执着于生死，不进入涅槃，不穷尽有为，不执着于无为，虽然观照无相，但并不舍弃大悲，虽然住于三界，却始终保持出离，知道真谛，不染污，也不刻意修证，远离戏论，恒常宣说快乐。}%

@{復次，慈氏！菩薩摩訶薩修行般若波羅蜜多，應於善友聽聞正法，具足八十四種勝上之心，方能發生般若波羅蜜多微妙勝慧。所謂住真實相，最極微妙相，般若相應相，善知識相，離憍慢相，恭敬相，右遶相，無量相，善言相，至誠相，善作意相，無亂相，無定相，妙寶相，妙藥相，除病相，法器相，示導相，入智慧相，聞法無厭相，增長捨相，善調象馬相，敬事多聞相，樂聞深法相，觀身寂滅相，清淨適悅相，聞法無倦相，聞義相，聞法相，隨說修行相，為他說法相，聞所未聞相，聞神通相，不求餘乘相，樂聞般若相，樂聞菩薩藏相，樂聞善巧方便相，四攝法相，聞梵行相，念正定相，能生善巧無生相，大慈悲心相，緣起相，無常相，苦相，空相，無我相，不淨相，寂靜相，空相，無相相，無願相，無不善行相，勝義諦相，不壞相，自在相，護自心相，不捨精進相，思惟妙法相，對治煩惱相，宗重正法相，對治邪見相，獲聖財相，除斷貧窮相，智者稱讚相，智人極喜相，智者所樂相，崇重賢善相，見諦相，觀蘊過失相，有為過患相，依法相，依義相，依智相，依了義經相，不依不了義經相，不作諸惡相，自利益相，利益他相，善作業相，無熱惱相，勝行相，獲一切諸佛法門相。慈氏！當知聽法之人具足如是勝妙之心，能善聽聞甚深般若波羅蜜多，知一切法無我、無人、本來清淨。生死、涅槃平等無二。}@
%{再说，慈氏！菩萨摩诃萨修行般若波罗蜜多，应该在善友那里听闻正法，具足八十四种胜妙的心，才能生起般若波罗蜜多微妙的智慧。所谓住于真实相，最极微妙相，般若相对应相，善知识相，远离憍慢相，恭敬相，右绕相，无量相，善言相，至诚相，善作意相，无乱相，无定相，妙宝相，妙药相，除病相，法器相，示导相，进入智慧相，听闻佛法没有厌倦相，增长舍相，善于调伏象马相，敬事多闻相，乐于听闻深奥佛法相，观照身体寂灭相，清净适悦相，听闻佛法没有疲倦相，听闻义理相，听闻佛法相，随说随行相，为他人说法相，听闻从未听闻相，听闻神通相，不求其他乘相，乐于听闻般若相，乐于听闻菩萨藏相，乐于听闻善巧方便相，四摄法相，听闻梵行相，念正定相，能生起善巧无生相，大慈悲心相，缘起相，无常相，苦相，空相，无我相，不净相，寂静相，空相，无相相，无愿相，没有不善行相，胜义谛相，不坏相，自在相，护持自身心相，不舍弃精进相，思惟妙法相，对治烦恼相，尊崇正法相，对治邪见相，获得圣财相，断除贫穷相，智者称赞相，智人极度欢喜相，智者所乐相，崇重贤善相，见谛相，观照蕴的过失相，有为法的过患相，依法相，依义相，依智相，依了义经相，不依不了义经相，不做诸恶相，自利相，利他相，善作业相，没有热恼相，胜行相，获得一切诸佛法门相。慈氏！应当知道听闻佛法的人具足如此胜妙的心，才能善于听闻甚深般若波罗蜜多，知道一切法无我、无人、本来清净。生死、涅槃平等无二。}%

@{復次，菩薩摩訶薩觀於眼等五根苦樂等受，男女意、命，能起煩惱生死根本；信等五根、三無漏根，能捨煩惱是涅槃因。知煩惱性從本以來，不生不滅性相常住，如是修習是名般若波羅蜜多。}@
%{再说，菩萨摩诃萨观照眼等五根，苦乐等受，男女意、命，这些能引起烦恼，是生死根本；信等五根、三无漏根，能舍弃烦恼，是涅槃的因。知道烦恼的本质从本以来，不生不灭，性相恒常住，这样修习，就叫做般若波罗蜜多。}%

@{復次，慈氏！菩薩摩訶薩所修勝行，與智慧相應及不相應，無有分別、二智平等，不捨眾生恒起大悲，普覆一切清淨不動。如是修習，是則名為般若波羅蜜多。}@
%{再说，慈氏！菩萨摩诃萨所修的胜行，与智慧相应和不相應，没有分别，二智平等，不舍弃众生，恒常起大悲，普覆一切，清净不动。这样修习，就叫做般若波罗蜜多。}%

@{佛告慈氏：此般若波羅蜜多句義不可思議，是相應句、如理句、如量句、佛語句、了緣句、無礙句、無滅句、大捨句、不動句、一切不動句、無依止句、平等句、無難句、無高下句、實際句、不變易句、無著句、無住句、無所住句、對治句、寂靜句、極寂靜句、遍寂靜句、無戲論句、無起句、即真句、不缺句、無餘句、無際句、無對治句、最勝句、真實句、如如句、絕言句、不別異句、無彼此句、三世平等句、無三世句、不住五蘊句、不住六界句、不住十二處句、不住十八界句、依法句、依義句、依智句、依了義句。如是句義，是菩薩摩訶薩修行般若波羅蜜多不可思議，離言說故、真勝義故、不可思議故、無因喻故、無比量故、無有上故、自利利他故、大希有故，唯佛與佛能證能說，餘無測知。何以故？般若波羅蜜多無性無相、無比無喻，唯佛如來方能究盡。}@
%{佛陀告诉慈氏：这般若波罗蜜多的句义不可思議，是相應句，如理句，如量句，佛语句，了缘句，无碍句，无灭句，大舍句，不动句，一切不动句，无依止句，平等句，无难句，无高下句，实际句，不變易句，无著句，无住句，无所住句，对治句，寂静句，极寂静句，遍寂静句，无戏论句，无起句，即真句，不缺句，无余句，无际句，无对治句，最胜句，真实句，如如句，绝言句，不别异句，无彼此句，三世平等句，无三世句，不住五蕴句，不住六界句，不住十二处句，不住十八界句，依法句，依义句，依智句，依了义句。如此句义，是菩萨摩诃萨修行般若波罗蜜多不可思議，因为远离言说，因为是真胜义，因为不可思議，因为没有因喻，因为没有比量，因为没有上，因为自利利他，因为大希有，只有佛与佛才能证得才能说，其他无法测知。为什么呢？因为般若波罗蜜多无性无相，无比无喻，只有佛如来才能彻底究尽。}%
@{復次，慈氏！此般若波羅蜜多，非即蘊、處、界，無依無止、不生不滅，不內不外不在中間。}@
%{再说，慈氏！这般若波罗蜜多，不是指蕴、处、界，没有依靠，没有止境，不生不灭，不内不外，不在中间。}%
@{是故般若波羅蜜多不可思議。}@
%{所以般若波罗蜜多不可思議。}%

@{爾時，慈氏菩薩聞是般若波羅蜜多，歡喜踊躍，以偈讚曰：}@
%{当时，慈氏菩萨听到这般若波罗蜜多，欢喜踊跃，用偈颂赞叹说：}%

@{大雄世尊智無量，十力無畏真解脫，}@
%{大雄世尊智慧无量，十力无畏，真正解脱，}%
@{神通廣大無邊際，一切無能測量者。}@
%{神通广大，无边无际，一切无法测量。}%
@{昔曾侍覲無量佛，獲得甚深微妙智，}@
%{过去曾经侍奉无量佛，获得甚深微妙智慧，}%
@{難行苦行恒沙劫，是故能成調御師。}@
%{难行苦行，恒河沙劫，所以才能成为调御师。}%
@{佛證自然一切智，住真寂滅難思議，}@
%{佛证得自然一切智，住于真寂灭，难以思议，}%
@{唯佛如來自證知，能現無邊佛境界。}@
%{只有佛如来自己证知，才能显现无边佛境界。}%
@{法性真常離二邊，寂滅無為出三有，}@
%{法性真常，远离二边，寂灭无为，超出三有，}%
@{煩惱業苦悉皆除，法身清淨真解脫。}@
%{烦恼业苦，悉皆除尽，法身清净，真正解脱。}%
@{菩提道場成正覺，唯有諸佛能證知，}@
%{菩提道场成就正觉，只有诸佛才能证知，}%
@{清淨湛然無去來，無相無行無說示。}@
%{清净湛然，无去无来，无相无行，无说示。}%
@{涅槃無比無能喻，凡夫二乘莫能測，}@
%{涅槃无比，无法比喻，凡夫二乘无法测知，}%
@{等覺菩薩不能知，唯佛世尊獨明了。}@
%{等觉菩萨不能知，只有佛世尊独自明了。}%
@{佛會一切聲聞眾，逮得己利如來讚，}@
%{佛会一切声闻众，得到己利，如来赞叹，}%
@{漏盡皆住最後身，此等不知佛境界。}@
%{漏尽皆住最后身，这些人不知道佛境界。}%
@{一切辟支佛利智，遍滿十方如稻麻，}@
%{一切辟支佛利智，遍满十方，如同稻麻，}%
@{百千萬劫共思惟，不能測知佛智慧。}@
%{百千万劫共同思惟，也不能测知佛智慧。}%

@{大乘理趣六波羅蜜多經卷第九}@
%{大乘理趣六波罗蜜多经卷第九}% 
