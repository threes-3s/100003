@{般若波羅蜜多心經還源述一卷}@
%{般若波罗蜜多心经还源述一卷}%

@{對人受稱也。行深般若波羅蜜多□□□法也。般若名同深淺體異。行謂□□□□入麁照無相中知無生妙入無性□□□加意悟入。故云行也。照見五蘊等皆空者。辯宗也。照者宗也。空者義也。五蘊等境□。境相自空。非由造作。若無□入。誰照其□。所以悟入。為真宗。照空為實義。五蘊□□非有。諸法由來性空。故言等也。度一切苦厄者。顯用也。所以有苦。緣為識心。識心既空。苦厄誰受。斯則擇法之妙用焉。}@
%{对人受称也。行深般若波罗蜜多□□□法也。般若名同深浅体异。行谓□□□□入粗照无相中知无生妙入无性□□□加意悟入。故云行也。照见五蕴等皆空者。辩宗也。照者宗也。空者义也。五蕴等境□。境相自空。非由造作。若无□入。谁照其□。所以悟入。为真宗。照空为实义。五蕴□□非有。诸法由来性空。故言等也。度一切苦厄者。显用也。所以有苦。缘为识心。识心既空。苦厄谁受。斯则择法之妙用焉。}%

@{舍利子。色不異空。空不異色。色即是空。空即是色。受想行識等。亦復如是者。約境詮觀也。文別有四。一觀俗諦虛妄有。二觀真諦真實有。三觀第一義諦非真妄有。四觀非安立諦非非真妄有。色不異空者。觀虛妄有也。言無有俗諦。所取能取。一切法自性。質礙為色。即有無冷煖性。相反之類是也。按有無有性。俱是自心。泠煖相形。還緣共結。離唯心而無。五蔭亡自性而空。諸法色空。非礙有無。不拘真俗。性同故云不異也。空不異色者。觀真實有也。言無無俗諦有。所取能取。一切法自性。質礙為空。按緣有虛妄。故言真實。虛妄若盡。真實寧存。若捨俗諦妄有無。而滯真諦實無有者。此空則不異於色之拘礙也。色即是空者。觀非真妄有有也。言無有真諦無所取能取。一切法。自性。質礙為色。按俗諦有有有無。真諦無無無有。若見真殊俗。執有異無。此礙之色即空。即空而無有性就彼心生。假言絕待。對茲緣起。觸類相形。空是色空。色為空色。色為空色。故色非色。空為色空。故空非空。故言色即是空也。空即是色者。觀非非真妄有也。言無無第一義諦非有無。所取能取。一切法自性。質礙為空。按第一義諦。從真俗諦生。離彼俗有真無。是稱第一。若存第一。空性還為空性所拘。故知。空若實空。唯是一空。不可言空色。若實色唯是一色。不可言色。色非實色。所以言空。空非實空。所以言色。是則畢竟空中。建立諸法。但是增語。實無自性。若復滯於心量此空。即為色也。受想行識等亦復如是者。類顯諸法。同茲四觀。一一如理尋求。自然悟入空。無非不離。故慈氏頌云。}@
%{舍利子。色不异空。空不异色。色即是空。空即是色。受想行识等。亦复如是者。约境诠观也。文别有四。一观俗谛虚妄有。二观真谛真实有。三观第一义谛非真妄有。四观非安立谛非非真妄有。色不异空者。观虚妄有也。言无有俗谛。所取能取。一切法自性。质碍为色。即有無冷煖性。相反之类是也。按有無有性。俱是自心。泠煖相形。还缘共结。离唯心而无。五荫亡自性而空。诸法色空。非碍有無。不拘真俗。性同故云不异也。空不异色者。观真实有也。言无无俗谛有。所取能取。一切法自性。质碍为空。按缘有虚妄。故言真实。虚妄若尽。真实宁存。若舍俗谛妄有無。而滞真谛实无有者。此空则不异于色之拘碍也。色即是空者。观非真妄有有也。言无有真谛无所得能取。一切法。自性。质碍为色。按俗谛有有有無。真谛无无无有。若见真殊俗。执有异无。此碍之色即空。即空而无有性就彼心生。假言绝待。对兹缘起。触类相形。空是色空。色为空色。色为空色。故色非色。空为空色。故空非空。故言色即是空也。空即是色者。观非非真妄有也。言无无第一义谛非有無。所取能取。一切法自性。质碍为空。按第一义谛。从真俗谛生。离彼俗有真无。是称第一。若存第一。空性还为空性所拘。故知。空若实空。唯是一空。不可言空色。若实色唯是一色。不可言色。色非实色。所以言空。空非实空。所以言色。是则毕竟空中。建立诸法。但是增语。实无自性。若复滞于心量此空。即为色也。受想行识等亦复如是者。类显诸法。同兹四观。一一如理寻求。自然悟入空。无非不离。故慈氏颂云。}%

@{一切空無物實有不可得}@
%{一切空无物实有不可得}%

@{依言詞而說是法相四種}@
%{依言词而说是法相四种}%

@{舍利子。是諸法空相。不生不滅不垢不淨。不增不減者。證空明相也。文別有二。一標法空。二明證相。是諸法空相者。標法空也。言諸法無性。不為緣生。若從有證空。斯則誹謗。不可言法空也。不生不滅等者。明證相也。言諸法從本不生。今亦無滅若有生滅為垢。若無生滅為淨。未曾有生滅。故云無垢淨。若有垢淨為增。若無垢淨為減。本非垢淨。今不空無生滅自由妄識增減。詎緣實智。舉此以言明悟入般若之證相也。故知。正慧無相。則無生滅。真智無生。則無垢淨。淨覺無性。則無增減。此則無始有之初因。無初無之起分也。是故空中無色。無受想行識。無眼耳鼻舌身意。無色聲香味觸法。無眼識界。乃至無意識界。無無明亦無無明盡。乃至無老死。亦無老死盡。無苦集滅道。無智亦無德者。被機通釋也。文別有兩。一通明五乘。二別顯三聖。通明五乘。文自有四。一無五蔭。二無六塵。三無六根。四無六識。別顯三聖。文自有三。一明中乘。二彰小道。三詮大法。中乘兩重。一無中乘境。即無無明。乃至無老死也。二無中乘觀。即無無明盡。乃至亦無老死盡也。小道兩重。一無小乘境。即無苦集也。二無小乘觀。即無滅道也。大法兩重。一無大乘觀。即無智也。二無大乘境。即無德也。故楞伽經云。}@
%{舍利子。是诸法空相。不生不灭不垢不净。不增不减者。证空明相也。文别有二。一标法空。二明证相。是诸法空相者。标法空也。言诸法无性。不为缘生。若从有证空。斯则诽谤。不可言法空也。不生不灭等者。明证相也。言诸法从本不生。今亦无灭若有生灭为垢。若无生灭为净。未曾有生灭。故云无垢净。若有垢净为增。若无垢净为减。本非垢净。今不空无生灭自由妄识增减。詎缘实智。举此以言明悟入般若之证相也。故知。正慧无相。则无生灭。真智无生。则无垢净。净觉无性。则无增减。此则无始有之初因。无初无之起分也。是故空中无色。无受想行识。无眼耳鼻舌身意。无色声香味触法。无眼识界。乃至无意识界。无无明亦无无明尽。乃至无老死。亦无老死尽。无苦集灭道。无智亦无德者。被机通释也。文别有兩。一通明五乘。二别显三圣。通明五乘。文自有四。一无五荫。二无六尘。三无六根。四无六识。别显三圣。文自有三。一明中乘。二彰小道。三诠大法。中乘两重。一无中乘境。即无无明。乃至无老死也。二无中乘观。即无无明尽。乃至亦无老死尽也。小道两重。一无小乘境。即无苦集也。二无小乘观。即无灭道也。大法两重。一无大乘观。即无智也。二无大乘境。即无德也。故楞伽经云。}%
@{人天聲聞乘緣覺如來乘}@
%{人天声闻乘，缘觉如来乘}%
@{乃至有心轉諸乘非究竟}@
%{乃至有心转诸乘，并非究竟}%
@{若彼心滅盡無乘及乘者}@
%{若彼心灭尽，无乘及乘者}%
@{無有乘建立我說為一乘}@
%{无有乘建立，我说为一乘}%

@{按始于色受。終于智德。並是五乘心量。無非一實理門。所以證空之中。無此所相也。}@
%{按，始于色受，终于智德，并是五乘心量，无非一实理门。所以证空之中，无此所相也。}%
@{至如釋名出體。別有論門。為蛇畫足。此無所取。以無所得故。}@
%{至如释名出体，别有论门，为蛇画足，此无所得。以无所得故。}%
@{菩提薩埵。依般若波羅蜜多故。心無罣礙。無罣礙故。無有恐怖。遠離顛倒夢想。究竟涅槃者。舉行明因也。}@
%{菩提萨埵，依般若波罗蜜多故，心无罣碍，无罣碍故，无有恐怖，远离颠倒梦想，究竟涅槃者，举行明因也。}%
@{言畢竟空中無諸法者。以無所得故。若有所得。則諸法不空。諸法既空。則於何有得。}@
%{言毕竟空中无诸法者，以无所得故，若有所得，则诸法不空，诸法既空，则于何有得。}%
@{由無所得故。菩薩依般若波羅蜜多也。據宣理合有此文。蓋翻譯漏耳。依般若波羅蜜多故。心無罣礙。}@
%{由无所得故，菩萨依般若波罗蜜多也。据宣理合有此文，盖翻译漏耳。依般若波罗蜜多故，心无罣碍。}%
@{言正慧擇法。高謝有無生滅。本自不然。增減於何緣起。故云心無罣礙也。}@
%{言正慧择法，高谢有无生灭，本自不然，增减于何缘起，故云心无罣碍也。}%
@{無罣礙故。無有恐怖。遠離顛倒夢想。究竟涅槃。}@
%{无罣碍故，无有恐怖，远离颠倒梦想，究竟涅槃。}%
@{言積行有依。心通無住。展轉超越。窮乎實際。達識種而無自性。鑒相見而是唯心。}@
%{言积行有依，心通无住，辗转超越，穷乎实际，达识种而无自性，鉴相见而是唯心。}%
@{恐怖不由外塵。顛倒還緣內想。想塵寂滅。假號涅槃。恐怖生起。強稱顛倒。}@
%{恐怖不由外尘，颠倒还缘内想，想尘寂灭，假号涅槃，恐怖生起，强称颠倒。}%
@{若悟生起。從寂滅滅。寂滅從生起起者。則夢想與涅槃雙離。顛倒與究竟並亡。斯則最清淨覺也。}@
%{若悟生起，从寂灭灭，寂灭从生起起者，则梦想与涅槃双离，颠倒与究竟并亡，斯则最清净觉也。}%
@{由此三因故。空中不得有諸乘法也。}@
%{由此三因故，空中不得有诸乘法也。}%

@{三世諸佛。依般若波羅蜜多故。得阿耨多羅三藐三菩提者。引證示果也。}@
%{三世诸佛，依般若波罗蜜多故，得阿耨多罗三藐三菩提者，引证示果也。}%
@{文別有二。一引證。即三際諸佛也。二示果。即三菩提也。}@
%{文别有二，一引证，即三际诸佛也，二示果，即三菩提也。}%
@{三際諸佛者。言淨覺也。種智真佛。體絕去來。}@
%{三际诸佛者，言净觉也，种智真佛，体绝去来。}%
@{今眾生妄識。自見生住滅。同彼世識。假言三際也。}@
%{今众生妄识，自见生住灭，同彼世识，假言三际也。}%
@{阿耨多羅三藐三菩提者。此云無上正遍知覺也。無上在五乘之上也。}@
%{阿耨多罗三藐三菩提者，此云无上正遍知觉也，无上在五乘之上也。}%
@{正謂如理智。入三無性之妙理也。遍謂如量智。緣三有性之麁相也。}@
%{正谓如理智，入三无性之妙理也，遍谓如量智，缘三有性之粗相也。}%
@{知謂無分別智。斷二無知也。覺謂無分別後智。過眠夢表也。}@
%{知谓无分别智，断二无知也，觉谓无分别后智，过眠梦表也。}%
@{此為真佛。故攝論云。如睡夢覺。如蓮花開。染污不不染污。二癡睡盡。故名為佛。}@
%{此为真佛，故摄论云，如睡梦觉，如莲花开，染污不不染污，二痴睡尽，故名佛。}%

@{故知般若波羅蜜多。是大神呪。是大明呪。是無上呪。是無等等呪。能除一切苦。真實不虛者。總結述成也。}@
%{故知般若波罗蜜多，是大神呪，是大明呪，是无上呪，是无等等呪，能除一切苦，真实不虚者，总结述成也。}%
@{文別有二。一總結。二述成。是大神呪等者。總結也。}@
%{文别有二，一总结，二述成，是大神呪等者，总结也。}%
@{據大般若經。別有四呪。皆是梵言。今茲內護。則非言故。}@
%{据大般若经，别有四呪，皆是梵言，今兹内护，则非言故。}%
@{按大神呪。言達唯識也。大明呪。言達唯意也。無上呪。言達唯心也。無等等呪。言達唯智也。}@
%{按大神呪，言达唯识也，大明呪，言达唯意也，无上呪，言达唯心也，无等等呪，言达唯智也。}%
@{若不達唯識。則外境難遍難知。若照唯識。則外境易知易遍。故名為大。}@
%{若不达唯识，则外境难遍难知，若照唯识，则外境易知易遍，故名为大。}%
@{然則有無莫測。強謂之神呪。則總持理。無不統故。言是大神呪也。}@
%{然则有无莫测，强谓之神呪，则总持理，无不统故，言是大神呪也。}%
@{若不達唯意。則相見無分。思量方曉。若知唯意。則等智恒起。緣觀常明。故云是大明呪也。}@
%{若不达唯意，则相见无分，思量方晓，若知唯意，则等智恒起，缘观常明，故云是大明呪也。}%
@{若不達唯心。則識種生滅。還熏習藏。若證唯心。則識種無性。鏡智現前。物莫之染。故言是無上呪也。}@
%{若不达唯心，则识种生灭，还熏习藏，若证唯心，则识种无性，镜智现前，物莫之染，故言是无上呪也。}%
@{若不達唯智。則因種雖淨。畢竟還生。若入唯智。則因性本自不生。智識由來無起。一圓淨覺。永照無餘。堅若金剛。體唯常住故。言是無等等呪也。}@
%{若不达唯智，则因种虽净，毕竟还生，若入唯智，则因性本自不生，智识由来无起，一圆净觉，永照无余，坚若金刚，体唯常住故，言是无等等呪也。}%
@{能除一切苦。真實不虛者。此述成也。}@
%{能除一切苦，真实不虚者，此述成也。}%
@{按正慧擇法。逈跨心源。離有無自體。即悟入現觀。相見從本非有。因性法爾是無。緣照兩亡。識智俱絕。豈邪妄之能擾。何苦厄之所侵乎。}@
%{按正慧择法，逈跨心源，离有无自体，即悟入现观，相见从本非有，因性法尔是无，缘照两亡，识智俱绝，岂邪妄之能扰，何苦厄之所侵乎。}%
@{故說般若波羅蜜多呪。即說呪曰。}@
%{故说般若波罗蜜多呪，即说呪曰。}%

@{揭帝揭帝波羅揭帝波羅僧揭帝菩提娑婆呵}@
%{揭帝揭帝波羅揭帝波羅僧揭帝菩提娑婆呵}%

@{此外護也。文自兩重。一控引。二說呪。其文易了。無勞重釋。}@
%{此外护也，文自两重，一控引，二说呪，其文易了，无劳重释。}%
@{按呪者持也。持有四種。一法。二義。三辭。四理。內護理總持也。外護辭總持也。}@
%{按呪者持也，持有四种，一法，二义，三辞，四理，内护理总持也，外护辞总持也。}%
@{但此辭。同體大覺。乃能窮盡。十位菩薩。皆所未通。得本行本。不可翻譯。}@
%{但此辞，同体大觉，乃能穷尽，十位菩萨，皆所未通，得本行本，不可翻译。}%
@{雖然大意有三。一詮甚深般若。二名大力天神。三片浮遊鬼魅。}@
%{虽然大意有三，一诠甚深般若，二名大力天神，三片浮游鬼魅。}%
@{諸佛慈善。密意在中。所以誦持。必招靈祐。此為外護也。}@
%{诸佛慈善，密意在中，所以诵持，必招灵祐，此为外护也。}%
@{頌言。}@
%{颂言。}%

@{諸佛所師常住法無有色空真俗性}@
%{诸佛所师常住法，无有色空真俗性}%
@{我今得聞敬奉持普願有情皆信解}@
%{我今得闻敬奉持，普愿有情皆信解}%

@{此經。元於大般若中疏出。如法華經普門品別行之類是也。}@
%{此经，元于大般若中疏出，如法华经普门品别行之类是也。}%
@{三藏法師玄奘。每受持而有靈應。是故別譯以流通。}@
%{三藏法师玄奘，每受持而有灵应，是故别译以流通。}%
@{若人清心澡浴。著鮮潔衣。端身正坐。一誦五百遍者。除九十五種邪道。善願從心。度一切苦厄。}@
%{若人清心澡浴，著鲜洁衣，端身正坐，一诵五百遍者，除九十五种邪道，善愿从心，度一切苦厄。}%

@{般若波羅蜜多心經還源述一卷}@
%{般若波罗蜜多心经还源述一卷}%
