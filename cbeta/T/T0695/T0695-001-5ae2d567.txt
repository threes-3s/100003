@{佛說灌洗佛形像經}@
%{佛说灌洗佛形像经}%

@{西晉沙門釋法炬譯}@
%{西晋沙门释法炬译}%

@{爾時佛告摩訶剎頭諸天人民：皆一心聽。佛言：人身難得，無為道亦然，佛世難值。吾本從阿僧祇劫時，身為白衣累劫積德，每生自剋展轉五道，不貪財寶棄身施與無所愛惜。自致為王太子，以四月八日夜半明星出時，生墮地行七步，舉右手而言：天上天下唯吾為尊，當為天人作無上師。太子生時地為大動，第一四天王，乃至梵天、忉利天王，其中諸天各持十二種香和湯雜種名花以浴太子。太子得成佛道，開現聖法濟度群氓。}@
%{当时佛告诉摩诃刹头诸天人民：都一心听。佛说：人身难得，无为道亦然，佛世难值。我本来从阿僧祇劫时，身为白衣累劫积德，每生自克辗转五道，不贪财宝弃身施与无所爱惜。自己最终成为王太子，在四月八日夜半明星出现时，出生落地行七步，举右手说：天上天下唯我为尊，当为天人作无上师。太子出生时地为大动，第一四天王，乃至梵天、忉利天王，其中诸天各持十二种香和汤杂种名花来沐浴太子。太子得成佛道，开现圣法济度人群。}%

@{佛告諸天人民：十方諸佛皆用四月八日夜半時生，十方諸佛皆用四月八日夜半時出家，入山學道。十方諸佛皆用四月八日夜半時成佛，十方諸佛皆用四月八日夜半時而般涅槃。}@
%{佛告诉诸天人民：十方诸佛都用四月八日夜半时出生，十方诸佛都用四月八日夜半时出家，入山学道。十方诸佛都用四月八日夜半时成佛，十方诸佛都用四月八日夜半时而般涅槃。}%

@{佛言：所以用四月八日者，以春夏之際殃罪悉畢，萬物普生毒氣未行，不寒不熱時氣和適，正是佛生之日。諸善男子、善女人，於佛滅後當至心念佛無量功德之力，浴佛形像如佛在時，得福無量不可稱數。}@
%{佛说：所以用四月八日者，因为春夏之際灾罪悉毕，万物普生毒气未行，不寒不热时气和适，正是佛生之日。诸善男子、善女人，于佛灭后当至心念佛无量功德之力，沐浴佛形像如佛在时，得福无量不可称数。}%

@{佛言：我本行菩薩道時，三十六返為天王釋，三十六反作轉輪聖王，三十六返作飛行皇帝。諸有佛弟子信心善意者，當念十方諸佛功德善，若以香花雜物浴佛形像者所願皆得，諸天龍神常隨擁護皆當證明。}@
%{佛说：我本来行菩萨道时，三十六返为天王释，三十六反作转轮圣王，三十六返作飞行皇帝。诸有佛弟子信心善意者，当念十方诸佛功德善，若以香花杂物沐浴佛形像者所愿皆得，诸天龙神常随拥护皆当证明。}%

@{佛告諸弟子：夫人身難得、經法難聞，其有天人能自減損妻子之分、五家財物，用浴佛形像者，如佛在時，所願悉得。欲求度世取無為道生生不與死會者可得，欲求精進勇猛如釋迦文佛者可得，欲求如文殊師利阿惟越致菩薩者可得，欲求轉輪聖王飛行教化者可得，欲求辟支佛阿羅漢者可得，欲求永離三惡道者可得，欲求生天上人間富樂者可得，欲求百子千孫者可得，欲求長壽無病者可得。世間人民貪欲如海，寧割身上一臠肉，不肯出一錢物與人。人生時不持一錢來，死亦不持一錢去，財物故在世間，人死當獨去憶如此苦。乃浴佛形像者，持是功德生死相隨，無有斷期。}@
%{佛告诸弟子：夫人身难得、经法难闻，其有天人能自减损妻子之分、五家财物，用沐浴佛形像者，如佛在时，所愿悉得。欲求度世取无为道生生不与死会者可得，欲求精进勇猛如释迦文佛者可得，欲求如文殊师利阿惟越致菩萨者可得，欲求转轮圣王飞行教化者可得，欲求辟支佛阿罗汉者可得，欲求永离三恶道者可得，欲求生天上人间富乐者可得，欲求百子千孙者可得，欲求长寿无病者可得。世间人民贪欲如海，宁割身上一臠肉，不肯出一钱物与人。人生时不持一钱来，死亦不持一钱去，财物故在世间，人死当独去忆如此苦。乃沐浴佛形像者，持是功德生死相随，无有断期。}%

@{佛言：若人有一善之心，作是功德者，諸天善神、天龍八部、四天王等，僉然擁護。浴佛形像福報所生，常得清淨，從是因緣得成佛道(此下三十一行經文丹本所無，宋本自有，存之)。}@
%{佛说：若人有一善之心，作是功德者，诸天善神、天龙八部、四天王等，佥然拥护。沐浴佛形像福报所生，常得清净，从此因缘得成佛道(此下三十一行经文丹本所无，宋本自有，存之)。}%

@{佛言：持好香浴佛形像者，自得其福，智在清淨功德名聞。諸持好華散佛上者，自得其福，端政好色無有雙比。諸持繒幡上佛者，自得其福，在所從生當得自然好衣無極。}@
%{佛说：持好香沐浴佛形像者，自得其福，智在清净功德名闻。诸持好华散佛上者，自得其福，端政好色无有双比。诸持繒幡上佛者，自得其福，在所从生当得自然好衣无极。}%

@{佛言：我累功積德行善至誠，持戒、忍辱、精進、一心、智慧，乃自致得作佛。今日賢者某甲皆為慈心好意，信向佛道欲求度脫，持種種香花浴佛形像，皆為七世父母五種親屬兄弟妻子在厄難中故、為十方五道中勤苦故、為佛人民愚癡不信佛道故，令其後世生為人，端好潔白眾人所敬，塵垢不著身。在所從生，常與佛會；在所從生，常與法會；在所從生，常與比丘僧會。令某甲明經，智慧曉了，佛十二部經、四阿含、安般守意、三十七品、四意止、四意斷、四神足、五根、五力、七覺、八直行道，若能至心求佛道者，疾得阿惟越致。}@
%{佛说：我累功积德行善至诚，持戒、忍辱、精进、一心、智慧，乃自致得作佛。今日贤者某甲皆为慈心好意，信向佛道欲求度脱，持种种香花沐浴佛形像，皆为七世父母五种亲属兄弟妻子在厄难中故、为十方五道中勤苦故、为佛人民愚痴不信佛道故，令其后世生为人，端好洁白众人所敬，尘垢不著身。在所从生，常与佛会；在所从生，常与法会；在所从生，常与比丘僧会。令某甲明经，智慧晓了，佛十二部经、四阿含、安般守意、三十七品、四意止、四意断、四神足、五根、五力、七觉、八直行道，若能至心求佛道者，疾得阿惟越致。}%

@{令其得佛三十二相，八十種好紫磨金色。十種力、四無所畏、十八不共。口出八種音聲，飛行洞視在所至到。諸天、龍、鬼神、鬼子母官屬擁護其身，令行出入當得安隱。若行山中不逢虎狼，若入軍旅不被兵甲，若行江湖不逢風波。令床上無有病瘦者，當令縣官無呼召者，有妻子女產生難令得安隱。若行賈販財利百倍，眾邪惡氣不得妄干，水火盜賊怨家債主不得妄害。口舌消滅皆令厭伏，令其精進莫得中悔，行如菩薩得道如佛。}@
%{令其得佛三十二相，八十种好紫磨金色。十种力、四无所畏、十八不共。口出八种音聲，飞行洞视在所至到。诸天、龙、鬼神、鬼子母官属拥护其身，令行出入当得安隐。若行山中不逢虎狼，若入军旅不被兵甲，若行江湖不逢风波。令床上无有病瘦者，当令县官无呼召者，有妻子女产生难令得安隐。若行贾贩财利百倍，众邪恶气不得妄干，水火盗贼怨家债主不得妄害。口舌消滅皆令厌伏，令其精进莫得中悔，行如菩萨得道如佛。}%

@{佛說灌洗佛形像經}@
%{佛说灌洗佛形像经}%

@{此經宋藏題云摩訶剎頭經聖堅譯，今按《開元錄》，宋藏錯亂，故依丹本改為灌洗佛形像經，法炬譯。又宋藏此經初首即云摩訶剎等乃至二紙經文，全是《摩訶剎頭經》文，二經不殊。今依丹本，以爾時佛告摩訶剎頭乃至從是因緣得成佛道等二紙遆之。從佛言浴佛形像已下三十一行經文，於宋本中本自有之，而今仍存。}@
%{此经宋藏题云摩诃刹头经圣坚译，今按《开元录》，宋藏错乱，故依丹本改为灌洗佛形像经，法炬译。又宋藏此经初首即云摩诃刹等乃至二纸经文，全是《摩诃刹头经》文，二经不殊。今依丹本，以尔时佛告摩诃刹头乃至从此因缘得成佛道等二纸遆之。从佛言浴佛形像已下三十一行经文，于宋本中本自有之，而今仍存。}%
