@{佛說如幻三摩地無量印法門經卷下}@
%{佛说如幻三摩地无量印法门经卷下}%

@{西天譯經三藏朝奉大夫試光祿卿傳法大師賜紫臣施護等奉詔譯}@
%{西天译经三藏朝奉大夫试光禄卿传法大师赐紫臣施护等奉诏译}%

@{復次勝華藏！爾時彼二童子，向佛世尊復說伽陀曰：}@
%{再次，胜华藏！那时那两个童子，向佛世尊再次说偈曰：}%

@{能仁作大師子吼，天人一切普得聞，}@
%{能仁作大师狮子吼，天人一切普得闻，}%

@{我等今對世尊前，各發誠實最上願：}@
%{我们现在对世尊面前，各自发诚实最上愿：}%

@{我等乃至未來際，願我所行經多劫，}@
%{我们乃至未来际，愿我所行经多劫，}%

@{隨入生死輪迴中，救度無數眾生類。}@
%{随入生死轮回中，救度无数众生类。}%

@{我等今者以此緣，盡未來際悉思念，}@
%{我们现在以此缘，尽未来际悉思念，}%

@{普為利樂諸眾生，於無邊劫行無懈。}@
%{普为利乐诸众生，于无边劫行无懈。}%

@{我等從今日已去，永滅貪瞋癡等垢，}@
%{我们从今日已去，永灭贪瞋痴等垢，}%

@{十方現在佛世尊，證我所說誠無妄。}@
%{十方现在佛世尊，证我所说诚无妄。}%

@{我等今發菩提心，不樂聲聞緣覺果，}@
%{我们今发菩提心，不乐声闻缘觉果，}%

@{我等若有樂小心，決定當招妄語報。}@
%{我们若有乐小心，决定当招妄语报。}%

@{我所不樂二乘果，但以悲心為眾生，}@
%{我所不乐二乘果，但以悲心为众生，}%

@{縱經俱胝多劫中，願我常行而不懈。}@
%{纵经俱胝多劫中，愿我常行而不懈。}%

@{如佛世尊所成就，如應佛剎廣莊嚴，}@
%{如佛世尊所成就，如应佛刹广庄严，}%

@{願我當來得佛時，剎土倍多俱胝數。}@
%{愿我将来得佛时，刹土倍多俱胝数。}%

@{又願當來佛剎中，無有聲聞緣覺眾，}@
%{又愿将来佛刹中，无有声闻缘觉众，}%

@{純一菩薩所莊嚴，廣集無量諸智聚。}@
%{纯一菩萨所庄严，广集无量诸智聚。}%

@{願我得是莊嚴已，當令眾生得離垢，}@
%{愿我得是庄严已，当令众生得离垢，}%

@{從諸佛法所出生，普使當持佛法藏。}@
%{从诸佛法所出生，普使当持佛法藏。}%

@{若我今時諸所說，真實無妄無別異，}@
%{若我今时诸所说，真实无妄无别异，}%

@{願此大海及山川，乃至大地皆震動。}@
%{愿此大海及山川，乃至大地皆震动。}%

@{當發如是願言時，大地即時皆震動，}@
%{当发如是愿言时，大地即时皆震动，}%

@{不鼓音樂自然鳴，出微妙音遍十方，}@
%{不鼓音乐自然鸣，出微妙音遍十方，}%

@{天雨眾華眾妙香，殊麗嚴好極可愛，}@
%{天雨众华众妙香，殊丽严好极可爱，}%

@{俱胝百千妙天衣，周遍繽紛而散布。}@
%{俱胝百千妙天衣，周遍缤纷而散布。}%

@{爾時彼二童子，各發阿耨多羅三藐三菩提心。勝華藏！於汝意云何？彼時勝威王者豈異人乎？即今無量光如來、應供、正等正覺是。彼時寶嚴童子者，今觀自在菩薩摩訶薩是，寶上童子者，今大勢至菩薩摩訶薩是。是二菩薩，於彼師子遊戲金光王如來所，首發阿耨多羅三藐三菩提心。}@
%{尔时彼二童子，各发阿耨多罗三藐三菩提心。胜华藏！于汝意云何？彼时胜威王者岂异人乎？即今无量光如来、应供、正等正觉是。彼时宝严童子者，今观自在菩萨摩诃萨是，宝上童子者，今大势至菩萨摩诃萨是。是二菩萨，于彼狮子游戏金光王如来所，首发阿耨多罗三藐三菩提心。}%

@{復次勝華藏菩薩前白佛言：世尊！此二大士甚為希有，如是名字難可得聞，而復具足甚深信解，所發菩提心無與等比。世尊！此二大士於師子遊戲金光王如來之後，又復供養幾許諸佛？}@
%{再次，胜华藏菩萨前白佛言：世尊！此二大士甚为希有，如是名字难可得闻，而复具足甚深信解，所发菩提心无与等比。世尊！此二大士于狮子游戏金光王如来之后，又复供养几许诸佛？}%

@{佛言：善男子！所有殑伽河沙尚可知其邊際數量，此二大士於彼佛後其所供養諸佛如來，我亦不能知其邊際。何以故？此二大士悉已被於不思議鎧，具足無量殊勝功德，是故不能知其邊際。}@
%{佛言：善男子！所有恒河沙尚可知其边际数量，此二大士于彼佛后其所供养诸佛如来，我亦不能知其边际。何以故？此二大士悉已被于不可思议铠，具足无量殊胜功德，是故不能知其边际。}%

@{爾時，勝華藏菩薩摩訶薩復白佛言：世尊！彼無量功德寶莊嚴普現妙樂世界，在何方處？}@
%{尔时，胜华藏菩萨摩诃萨复白佛言：世尊！彼无量功德宝庄严普现妙乐世界，在何方处？}%

@{佛言：善男子！今此西方極樂世界，即是彼往昔時無量功德寶莊嚴普現妙樂世界。}@
%{佛言：善男子！今此西方极乐世界，即是彼往昔时无量功德宝庄严普现妙乐世界。}%

@{勝華藏言：此二大士，當於何時成就阿耨多羅三藐三菩提果？當得何等佛剎功德莊嚴？而佛壽量其數幾何？復有幾許菩薩之眾？惟願如來、應供、正等正覺，廣為悲愍利樂一切世間天人，宣說此二大士當成佛事，令餘菩薩聞已悉得大願圓滿。}@
%{胜华藏言：此二大士，当于何时成就阿耨多罗三藐三菩提果？当得何等佛刹功德庄严？而佛寿量其数几何？复有几许菩萨之众？惟愿如来、应供、正等正觉，广为悲愍利乐一切世间天人，宣说此二大士当成佛事，令余菩萨闻已悉得大愿圆满。}%

@{佛言：勝華藏！汝應善聽，極善作意，今為汝說。是時勝華藏菩薩受教而聽。}@
%{佛言：胜华藏！汝应善听，极善作意，今为汝说。是时胜华藏菩萨受教而听。}%

@{佛言：善男子！當知西方無量光如來壽命無量，極不可計，假使俱胝那庾多百千劫中，亦復不能說其邊際。其佛正法住世八萬四千那庾多劫，佛涅槃後，以諸眾生善根力故，亦得值遇餘佛出世，而諸菩薩安住念佛三昧，常得見佛中無間缺。善男子！又復無量光如來涅槃之後，其說法處七寶莊嚴妙蓮華樹，自然演出微妙法音，經于一夜至明旦時，觀自在菩薩摩訶薩，即於眾寶莊嚴菩提樹下，安處其座成等正覺。成正覺已，號曰普明高顯吉祥峯王如來、應供、正等正覺、明行足、善逝、世間解、無上士、調御丈夫、天人師、佛世尊。勝華藏！彼佛剎土功德莊嚴等事，假使我於殑伽沙數劫中，巧以譬喻言詞，而亦不能說其少分。又善男子！如是佛剎功德莊嚴，若以師子遊戲金光王如來剎土功德莊嚴而較量者，即前百分不及一分，千分百千分亦不及一，數分喻分乃至烏波尼殺曇分皆不及一。又彼剎中無有聲聞緣覺名字，純一清淨大菩薩眾。又善男子！總以無量光如來會中一切聲聞、緣覺、菩薩合集較量，而普明高顯吉祥峯王如來會中菩薩之眾，亦復倍多。其佛壽命九十六俱胝那庾多百千劫，正法住世六十俱胝劫。}@
%{佛言：善男子！当知西方无量光如来寿命无量，极不可计，假使俱胝那庾多百千劫中，亦复不能说其边际。其佛正法住世八万四千那庾多劫，佛涅槃后，以诸众生善根力故，亦得值遇余佛出世，而诸菩萨安住念佛三昧，常得见佛中无间缺。善男子！又复无量光如来涅槃之后，其说法处七宝庄严妙莲花树，自然演出微妙法音，经于一夜至明旦时，观自在菩萨摩诃萨，即于众宝庄严菩提树下，安处其座成等正觉。成正觉已，号曰普明高显吉祥峰王如来、应供、正等正觉、明行足、善逝、世间解、无上士、调御丈夫、天人师、佛世尊。胜华藏！彼佛刹土功德庄严等事，假使我于恒河沙数劫中，巧以譬喻言词，而亦不能说其少分。又善男子！如是佛刹功德庄严，若以狮子游戏金光王如来刹土功德庄严而较量者，即前百分不及一分，千分百千分亦不及一，数分喻分乃至乌波尼杀昙分皆不及一。又彼刹中无有声闻缘觉名字，纯一清净大菩萨众。又善男子！总以无量光如来会中一切声闻、缘觉、菩萨合集较量，而普明高显吉祥峰王如来会中菩萨之众，亦复倍多。其佛寿命九十六俱胝那庾多百千劫，正法住世六十俱胝劫。}%
@{勝華藏菩薩白佛言：世尊！彼佛世界豈不亦以極樂為名邪？}@
%{胜华藏菩萨对佛说：世尊！那个佛的世界难道不是也叫极乐吗？}%

@{佛言：不也。善男子！彼世界名眾寶普嚴。彼佛如來隨其所應作諸利樂，而此大勢至菩薩摩訶薩於彼法中，隨佛壽量住世久近，承事供養，乃至彼佛入涅槃後，奉持佛法令法久住，至於最後法欲滅時，大勢至菩薩於其剎中，得成阿耨多羅三藐三菩提果。成正覺已，號曰善住功德寶峯王如來、應供、正等正覺、明行足、善逝、世間解、無上士、調御丈夫、天人師、佛、世尊。其佛剎中所有功德莊嚴等事，菩薩大眾皆悉具足，其佛壽命及正法住世，與普明高顯吉祥峯王如來皆悉同等，一切圓滿不增不減。}@
%{佛说：不是。善男子！那个世界叫做众宝普严。那个佛如来随其所应作诸利乐，而这个大势至菩萨摩诃萨于那个法中，随佛寿命住世久近，承事供养，乃至那个佛入涅槃后，奉持佛法令法久住，直到最后法欲灭时，大势至菩萨于其刹中，得成阿耨多罗三藐三菩提果。成正觉已，号曰善住功德宝峰王如来、应供、正等正觉、明行足、善逝、世间解、无上士、调御丈夫、天人师、佛、世尊。其佛刹中所有功德庄严等事，菩萨大众皆悉具足，其佛寿命及正法住世，与普明高显吉祥峰王如来皆悉同等，一切圆满不增不减。}%

@{復次佛告勝華藏菩薩摩訶薩言：汝今當知，普明高顯吉祥峯王如來、善住功德寶峯王如來，如是名字，若善男子善女人暫得聞者，是人當得不退轉於阿耨多羅三藐三菩提。又勝華藏！若善男子善女人，得聞過去師子遊戲金光王如來及彼未來普明高顯吉祥峯王如來、善住功德寶峯王如來名字之者，隨彼聚落族氏之中，一切女人皆轉女身而成男子，四十俱胝劫中，背於生死，轉生當得清淨出家，常得見佛聞法，承事僧伽，世世所生具宿命智，及得總持無礙辯才，不退轉於阿耨多羅三藐三菩提。}@
%{其次佛告胜华藏菩萨摩诃萨言：汝今当知，普明高显吉祥峰王如来、善住功德宝峰王如来，如是名字，若善男子善女人暂得闻者，此人当得不退转于阿耨多罗三藐三菩提。又胜华藏！若善男子善女人，得闻过去狮子游戏金光王如来及彼未来普明高显吉祥峰王如来、善住功德宝峰王如来名字之者，随彼聚落族氏之中，一切女人皆转女身而成男子，四十俱胝劫中，背于生死，转生当得清净出家，常得见佛闻法，承事僧伽，世世所生具宿命智，及得总持无碍辩才，不退转于阿耨多罗三藐三菩提。}%

@{爾時世尊作是說時，會中有九十六俱胝天人，異口同音作如是言：南無十方三世一切諸佛，及未來世普明高顯吉祥峯王如來、善住功德寶峯王如來，普集一切諸佛一切善利，我皆隨喜，我等悉發阿耨多羅三藐三菩提心。}@
%{尔时世尊作是说时，会中有九十六俱胝天人，异口同音作如是言：南无十方三世一切诸佛，及未来世普明高显吉祥峰王如来、善住功德宝峰王如来，普集一切诸佛一切善利，我皆随喜，我等悉发阿耨多罗三藐三菩提心。}%

@{即時諸佛咸為記言：汝等當得不退轉於阿耨多羅三藐三菩提。}@
%{及时诸佛咸为记言：汝等当得不退转于阿耨多罗三藐三菩提。}%

@{爾時會中有七千菩薩得無生法忍，八十四那庾多眾生遠塵離垢得法眼淨，八千苾芻無復諸漏得心解脫。}@
%{尔时会中有七千菩萨得无生法忍，八十四那庾多众生远尘离垢得法眼净，八千苾刍无复诸漏得心解脱。}%

@{爾時觀自在菩薩摩訶薩、大勢至菩薩摩訶薩，於此會中如其所應現諸色相神通事已，一切眾會皆悉得見。是時十方無量阿僧祇諸佛世尊見如是相，及聞宣說彼二菩薩當成佛事已，咸共讚言：希有世尊釋迦牟尼如來！能善護念是二菩薩，我等諸佛亦共稱讚。}@
%{尔时观自在菩萨摩诃萨、大势至菩萨摩诃萨，于此会中如其所应现诸色相神通事已，一切众会皆悉得见。是时十方无量阿僧祇诸佛世尊见如是相，及闻宣说彼二菩萨当成佛事已，咸共赞言：希有世尊释迦牟尼如来！能善护念是二菩萨，我等诸佛亦共称赞。}%

@{復次勝華藏菩薩摩訶薩白佛言：世尊！佛所宣說如是甚深微妙經典，若善男子善女人有能受持、讀誦、為他廣說者，得幾所福？}@
%{其次胜华藏菩萨摩诃萨白佛言：世尊！佛所宣说如是甚深微妙经典，若善男子善女人有能受持、读诵、为他广说者，得几所福？}%

@{佛言：止止。善男子！勿致斯問。何以故？諸有劣信解者，於佛所說如是深經不能生信，故我不說。}@
%{佛言：止止。善男子！勿致斯问。何以故？诸有劣信解者，于佛所说如是深经不能生信，故我不说。}%

@{勝華藏菩薩白佛言：世尊！今此會中亦有廣大具深信解諸善男子善女人等，惟願如來略為宣說受持功德，與後末世一切眾生作大明照。}@
%{胜华藏菩萨白佛言：世尊！今此会中亦有广大具深信解诸善男子善女人等，惟愿如来略为宣说受持功德，与后末世一切众生作大明照。}%

@{佛言勝華藏：諦聽諦聽！今為汝說。時勝華藏菩薩受教而聽。}@
%{佛言胜华藏：谛听谛听！今为汝说。时胜华藏菩萨受教而听。}%

@{佛言：善男子！假使有人有大勢力，福德具足，悉能了知眾生界分，作如是言：如佛所說世界無邊眾生無盡，我能於彼一切眾生頂肩荷負，經無量無邊俱胝劫數，復能以其飲食、衣服、一切樂具，周遍供給一切眾生。勝華藏！於汝意云何，此人以是因緣得福多不？}@
%{佛言：善男子！假使有人有大势力，福德具足，悉能了知众生界分，作如是言：如佛所说世界无边众生无尽，我能于彼一切众生顶肩荷负，经无量无边俱胝劫数，复能以其饮食、衣服、一切乐具，周遍供应一切众生。胜华藏！于汝意云何，此人以是因缘得福多不？}%

@{勝華藏白佛言：甚多，世尊！若有人經一彈指間，於一眾生起慈心者得福尚多，況如是邪？}@
%{胜华藏白佛言：甚多，世尊！若有人经一弹指间，于一众生起慈心者得福尚多，况如是邪？}%

@{佛言：勝華藏！我今實言告汝，若有善男子、善女人於此深經自能生信、勸令他信者，其所得福倍多於彼。又若有人於此深經能受持、讀誦、為他廣說者，當知是人，以菩提心而為依止。}@
%{佛言：胜华藏！我今实言告汝，若有善男子、善女人于此深经自能生信、劝令他信者，其所得福倍多于彼。又若有人于此深经能受持、读诵、为他广说者，当知此人，以菩提心而为依止。}%
@{爾時，勝華藏菩薩摩訶薩白佛言：世尊！如來所說如是深經，若佛現在、若涅槃後，我當受持、讀誦、為他廣說、宣通流布使不斷絕。}@
%{当时，胜华藏菩萨摩诃萨对佛说：世尊！如来所说如此深奥的经文，无论是佛现在还在世，还是佛涅槃之后，我都会持诵，并且广泛宣讲，流传传播，使其永不中断。}%

@{勝華藏菩薩發是言時，會中有九十六俱胝菩薩異口同音作如是言：世尊！我等於佛所說深經，亦當受持、讀誦、為他廣說。}@
%{胜华藏菩萨说出这句话的时候，会中九十六俱胝菩萨异口同声地说：世尊！我们也会持诵佛所说的深奥经文，并且广泛宣讲。}%

@{爾時娑婆世界主大梵天王、帝釋天主、護世四王，及餘無數諸天子眾，各以天曼陀羅華散於佛上，及以天華散諸菩薩，復作百千俱胝種天妙音樂而為供養。又發是言：一切眾生得聞如是甚深正法，光明普照得大善利，我等於此法門咸當受持宣通流布。}@
%{当时，娑婆世界的主人大梵天王、帝释天主、护世四王，以及其他无数的天子，每个人都用天上的曼陀罗花撒在佛身上，也用天花撒在诸菩萨身上，并且演奏了百千俱胝种天上的美妙音乐来供养。他们还说：一切众生听到如此深奥的正法，光明普照，获得大善利，我们都会持诵、宣讲、流传传播这个法门。}%

@{佛言：如是如是。諸善男子！如汝所說。今此正法不可思議，若人曾於十千佛所深種善根，是人方得此經墮手，況復有能受持、讀誦、生信解邪！}@
%{佛说：正是如此，正是如此。诸位善男子！正如你们所说，现在这个正法不可思议，如果一个人曾经在十千佛处深种善根，这个人才能得到这部经书，更何况有人能够持诵、读诵，并且生起信心和理解呢！}%

@{復次佛告勝華藏菩薩摩訶薩言：今此正法若得聞者，隨彼方處，一切女人轉成男子，唯除二種，謂慳、嫉者。}@
%{佛又对胜华藏菩萨摩诃萨说：现在这个正法，如果有人听到，无论在何处，所有女人都会变成男人，只有两种情况除外，就是吝啬和嫉妒的人。}%

@{即時會中有一女人，名曰離塵，心生信解，從座而起，前白佛言：世尊！我今內心已滅慳嫉，我發阿耨多羅三藐三菩提心。若我發心真實無妄，當得成佛，及如佛所言，聞此法時隨處即得轉女人相。是事實者，願我轉身得成男子。爾時彼女發如是言已，即得轉成男子之身。時佛為授不退轉阿耨多羅三藐三菩提記，當得成佛，號除一切煩惱如來、應供、正等正覺。}@
%{当时会中有一个女人，名叫离尘，她内心生起信心和理解，从座位上站起来，走到佛面前说：世尊！我现在内心已经消灭了吝啬和嫉妒，我发起了阿耨多罗三藐三菩提心。如果我发心真实无妄，就一定会成佛，并且正如佛所说，听到这个法的时候，无论在何处，都能转变成男人的相貌。如果这是事实，我希望我转世成男人。当时她说完这句话之后，就立刻转世成男人的身体。这时佛为她授予不退转阿耨多罗三藐三菩提记，她将来一定会成佛，号称除一切烦恼如来、应供、正等正觉。}%

@{佛說此經已，勝華藏等諸菩薩摩訶薩，并諸苾芻眾，乃至世間天、人、阿脩羅等，一切大會聞佛所說、皆大歡喜，信受奉行。}@
%{佛说完这部经之后，胜华藏等诸菩萨摩诃萨，以及诸比丘众，乃至世间天、人、阿修罗等，所有参加法会的人，都听到佛所说，都非常欢喜，并且信受奉行。}%

@{佛說如幻三摩地無量印法門經卷下}@
%{佛说如幻三摩地无量印法门经卷下}% 
