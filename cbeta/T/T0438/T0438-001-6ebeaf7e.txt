@{佛說大乘大方廣佛冠經卷上}@
%{佛说大乘大方广佛冠经卷上}%

@{西天譯經三藏朝散大夫試鴻臚卿傳梵大師賜紫沙門臣法護等奉詔譯}@
%{西天译经三藏朝散大夫试鸿胪卿传梵大师赐紫沙门臣法护等奉诏译}%

@{如是我聞：}@
%{如是我闻：}%

@{一時，世尊在王舍城鷲峯山中，與大苾芻眾千二百五十人俱，皆是阿羅漢，諸漏已盡。}@
%{一时，世尊在王舍城鹫峰山中，与大比丘众一千二百五十人俱，皆是阿罗汉，诸漏已尽。}%

@{復有諸大菩薩之眾，慈氏菩薩、妙吉祥菩薩而為上首，并餘無數天、龍、夜叉、乾闥婆，及持明仙天女眾等。}@
%{复有诸大菩萨之众，慈氏菩萨、妙吉祥菩萨而为上首，并余无数天、龙、夜叉、乾达婆，及持明仙天女众等。}%

@{爾時，世尊告尊者大迦葉言：迦葉！我今為令諸初發心菩薩成熟一切善根故，有所宣說，汝等諦聽，極善作意！}@
%{尔时，世尊告尊者大迦叶言：迦叶！我今为令诸初发心菩萨成熟一切善根故，有所宣说，汝等谛听，极善作意！}%

@{時大迦葉白佛言：善哉！世尊！受教而聽。}@
%{时大迦叶白佛言：善哉！世尊！受教而听。}%

@{佛言：迦葉！東方去此佛剎過一殑伽沙數等世界，有世界名曰定嚴，其土有佛，號定手最上吉祥如來、應供、正等正覺，今現住彼教化利益。其佛剎中有菩薩摩訶薩，名離塵步，次補彼佛，當成阿耨多羅三藐三菩提果，號常定手最上吉祥如來、應供、正等正覺，出現世間。}@
%{佛言：迦叶！东方去此佛刹过一恒河沙数等世界，有世界名曰定严，其土有佛，号定手最上吉祥如来、应供、正等正觉，今现住彼教化利益。其佛刹中有菩萨摩诃萨，名离尘步，次补彼佛，当成阿耨多罗三藐三菩提果，号常定手最上吉祥如来、应供、正等正觉，出现世间。}%

@{迦葉！若有住菩薩乘諸善男子及善女人，聞是定手最上吉祥如來名號，及離塵步菩薩摩訶薩名號，能稱念受持者，是人轉生得宿命智，百劫之中背於生死，而能攝集無量福蘊，近證阿耨多羅三藐三菩提果。}@
%{迦叶！若有住菩萨乘诸善男子及善女人，闻是定手最上吉祥如来名号，及离尘步菩萨摩诃萨名号，能称念受持者，此人转生得宿命智，百劫之中背于生死，而能摄集无量福蕴，近证阿耨多罗三藐三菩提果。}%

@{復次，迦葉！東方去此佛剎過二殑伽沙數等世界，有世界名大菩提場莊嚴妙愛，其土有佛，號蓮華最上吉祥如來、應供、正等正覺，今現住彼教化利益。其佛剎中有菩薩摩訶薩，名蓮華手，次補彼佛，當成阿耨多羅三藐三菩提果，號蓮華上王如來、應供、正等正覺，出現世間。}@
%{复次，迦叶！东方去此佛刹过二恒河沙数等世界，有世界名大菩提场庄严妙爱，其土有佛，号莲花最上吉祥如来、应供、正等正觉，今现住彼教化利益。其佛刹中有菩萨摩诃萨，名莲花手，次补彼佛，当成阿耨多罗三藐三菩提果，号莲花上王如来、应供、正等正觉，出现世间。}%

@{迦葉！若有住菩薩乘諸善男子及善女人，聞是蓮華最上吉祥如來、應供、正等正覺名號，及蓮華手菩薩摩訶薩名號，能稱念受持者，是人轉生得宿命智，乃生常得蓮華化生，於諸世間而無染著，超越一切不善之法，猶如蓮華不著於水，當得不退轉於阿耨多羅三藐三菩提，三十千劫中背於生死，而能攝集無量福蘊，近證阿耨多羅三藐三菩提果。}@
%{迦叶！若有住菩萨乘诸善男子及善女人，闻是莲花最上吉祥如来、应供、正等正觉名号，及莲花手菩萨摩诃萨名号，能称念受持者，此人转生得宿命智，乃生常得莲花化生，于诸世间而无染著，超越一切不善之法，犹如莲花不著于水，当得不退转于阿耨多罗三藐三菩提，三十千劫中背于生死，而能摄集无量福蕴，近证阿耨多罗三藐三菩提果。}%

@{復次，迦葉！東方去此佛剎過三殑伽沙數等世界，有世界名離塵藏，其土有佛，號日輪光明最勝吉祥如來、應供、正等正覺，今現住彼教化利益。其佛剎中有菩薩摩訶薩，名日光明，次補彼佛，當成阿耨多羅三藐三菩提果，名諸聖吉祥圓滿最上眾相嚴身如來、應供、正等正覺，出現世間。}@
%{复次，迦叶！东方去此佛刹过三恒河沙数等世界，有世界名离尘藏，其土有佛，号日轮光明最胜吉祥如来、应供、正等正觉，今现住彼教化利益。其佛刹中有菩萨摩诃萨，名日光明，次补彼佛，当成阿耨多罗三藐三菩提果，名诸圣吉祥圆满最上众相严身如来、应供、正等正觉，出现世间。}%

@{迦葉！若有住菩薩乘諸善男子及善女人，聞是日輪光明最勝吉祥如來、應供、正等正覺名號，及日光明菩薩摩訶薩名號，能稱念受持者，是人轉生得宿命智，乘日輪光照諸善法，不復更生墮三惡趣、疑惑怖畏，當得不退轉於阿耨多羅三藐三菩提，千劫之中背於生死，近證阿耨多羅三藐三菩提果。}@
%{迦叶！若有住菩萨乘诸善男子及善女人，闻是日轮光明最胜吉祥如来、应供、正等正觉名号，及日光明菩萨摩诃萨名号，能称念受持者，此人转生得宿命智，乘日轮光照诸善法，不复更生堕三恶趣、疑惑怖畏，当得不退转于阿耨多罗三藐三菩提，千劫之中背于生死，近证阿耨多罗三藐三菩提果。}%

@{復次，迦葉！東方去此佛剎過四殑伽沙數等世界，有世界名得自在，其土有佛，號一寶蓋最上如來、應供、正等正覺，今現住彼教化利益。}@
%{复次，迦叶！东方去此佛刹过四恒河沙数等世界，有世界名得自在，其土有佛，号一宝盖最上如来、应供、正等正觉，今现住彼教化利益。}%

@{迦葉！若有住菩薩乘諸善男子及善女人，聞是一寶蓋最上如來、應供、正等正覺名號，能稱念受持者，是人轉生得宿命智，不於下劣族姓中生，不於貧窶族姓中生，在在所生而悉於彼王宮中生，所生之處無母障難、無父障難，無富貴難、無疾病難，當得不退轉於阿耨多羅三藐三菩提，三十千劫中背於生死，近證阿耨多羅三藐三菩提果。}@
%{迦叶！若有住菩萨乘诸善男子及善女人，闻是一宝盖最上如来、应供、正等正觉名号，能称念受持者，此人转生得宿命智，不于下劣族姓中生，不于贫窶族姓中生，在在所生而悉于彼王宫中生，所生之处无母障难、无父障难，无富贵难、无疾病难，当得不退转于阿耨多罗三藐三菩提，三十千劫中背于生死，近证阿耨多罗三藐三菩提果。}%
@{復次，迦葉！東方去此佛剎過五殑伽沙數等世界，有世界名清淨藏，其土有佛號定最上吉祥如來、應供、正等正覺，今現住彼教化利益。}@
%{接着，迦叶！从这里往东方，经过五殑伽沙数等世界，有一个世界叫做清净藏，那里有一位佛陀，名叫定最上吉祥如来、应供、正等正觉，现在就住在那儿教化众生，利益众生。}%

@{迦葉！彼定最上吉祥如來、應供、正等正覺，往昔修行菩薩道時，發大誓願：願我當來得成佛時，若有住菩薩乘諸善男子及善女人，聞我名號能稱念受持者，是人世世生生常得出家，得出家已而悉獲於千三摩地，一一三摩地中復證百千俱胝那庾多三摩地門，彼之所得諸三摩地永不散失；能於過去已入涅槃十千佛所瞻禮聽法；所有現在未來世中見佛聽法，亦復如是，當得不退轉於阿耨多羅三藐三菩提，世世所生千劫之中背於生死，近證阿耨多羅三藐三菩提果。}@
%{迦叶！这位定最上吉祥如来、应供、正等正觉，在过去修行菩萨道的时候，发了一个大誓愿：愿我将来成佛的时候，如果有住菩萨乘的善男子和善女人，听到我的名号，能够称念受持，这个人世世代代生生世世都能出家，出家以后就能获得一千种三摩地，每一種三摩地里又能证得百千俱胝那庾多三摩地门，他所获得的这些三摩地永远不会消失；能够在过去已经入涅槃的十千佛那里瞻礼听法；所有现在未来世中见到佛听法，也都是如此，将会得到不退转于阿耨多罗三藐三菩提，世世代代所生千劫之中背离生死，接近证得阿耨多罗三藐三菩提果。}%

@{迦葉，若有住菩薩乘諸善男子及善女人，聞是定最上吉祥如來、應供、正等正覺名號，能稱念受持者，是人於彼如是行相所求皆得。}@
%{迦叶，如果有住菩萨乘的善男子和善女人，听到这位定最上吉祥如来、应供、正等正觉的名号，能够称念受持，这个人对于那些行相所求的，都能得到。}%

@{復次，迦葉！東方去此佛剎過六殑伽沙數等世界，有世界名寶莊嚴，其土有佛，號寶輪光明高勝吉祥王如來、應供、正等正覺，今現住彼教化利益。}@
%{接着，迦叶！从这里往东方，经过六殑伽沙数等世界，有一个世界叫做宝庄严，那里有一位佛陀，名叫宝轮光明高胜吉祥王如来、应供、正等正觉，现在就住在那儿教化众生，利益众生。}%

@{迦葉！若有住菩薩乘諸善男子及善女人，聞是寶輪光明高勝吉祥王如來、應供、正等正覺名號，能稱念受持者，是人轉生得宿命智，有念有慧諸相圓滿，當得成就信順之語，獲得無斷語言辯才。迦葉！是人能於天人世間一切辯才之中，不為他所退怯間斷，常得語言辯才無斷。又善男子及善女人，若能稱念彼佛名者，是人聽法之時，得佛聖相為現其前，若於諸法昔所未聞，隨所受學，即時獲得無邊俱胝那庾多百千隨轉陀羅尼；又此閻浮提中，一切有情隨所樂求而悉能知，然後如其信解善為說法，當得不退轉於阿耨多羅三藐三菩提，阿僧祇俱胝那庾多百千劫中背於生死，而能攝集無量福蘊。}@
%{迦叶！如果有住菩萨乘的善男子和善女人，听到这位宝轮光明高胜吉祥王如来、应供、正等正觉的名号，能够称念受持，这个人转生就能获得宿命智，有念有慧，诸相圆满，将会成就信顺之语，获得无断语言辩才。迦叶！这个人能够在天上人间一切辩才之中，不被他人所退怯间断，常得语言辩才无断。又善男子和善女人，如果能够称念那位佛陀的名号，这个人听法的时候，就能得到佛陀圣相出现在他面前，如果对于诸法以前没有听说过，随所受学，就能立刻获得无边俱胝那庾多百千随转陀罗尼；又在这个阎浮提中，一切有情随所乐求而都能知道，然后按照他们的信解，善为说法，将会得到不退转于阿耨多罗三藐三菩提，阿僧祇俱胝那庾多百千劫中背离生死，而能够摄集无量福蕴。}%

@{佛說大乘大方廣佛冠經卷上}@
%{佛说大乘大方广佛冠经卷上}%
