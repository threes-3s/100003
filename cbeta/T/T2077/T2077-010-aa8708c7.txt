@{續傳燈錄卷第十目錄}@
%{续传灯录卷第十目录}%

@{大鑑下第十二世}@
%{大鉴下第十二世}%

@{投子青禪師法嗣九人}@
%{投子青禅师法嗣九人}%

@{芙容道楷禪師}@
%{芙蓉道楷禅师}%

@{大洪報恩禪師}@
%{大洪报恩禅师}%

@{洞山雲禪師}@
%{洞山云禅师}%

@{福應文禪師}@
%{福应文禅师}%

@{龍蟠曇廣禪師(已上五人見錄)}@
%{龙蟠昙广禅师(以上五人见录) }%

@{光化祥禪師}@
%{光化祥禅师}%

@{普賢標禪師}@
%{普贤标禅师}%

@{延洪善禪師}@
%{延洪善禅师}%

@{果侍者(已上四人無錄)}@
%{果侍者(以上四人无录) }%

@{玉泉皓禪師法嗣二人}@
%{玉泉皓禅师法嗣二人}%

@{林溪文慶禪師(見錄)}@
%{林溪文庆禅师(见录) }%

@{北禪希肇禪師(無錄)}@
%{北禅希肇禅师(无录) }%

@{夾山遵禪師法嗣一人}@
%{夹山遵禅师法嗣一人}%

@{福昌知信禪師(見錄)}@
%{福昌知信禅师(见录) }%

@{佛印元禪師法嗣二十人}@
%{佛印元禅师法嗣二十人}%

@{慶善淨悟禪師}@
%{庆善净悟禅师}%

@{善權慧泰禪師}@
%{善权慧泰禅师}%

@{崇福德基禪師}@
%{崇福德基禅师}%

@{寶林懷吉禪師}@
%{宝林怀吉禅师}%

@{資福宗誘禪師}@
%{资福宗诱禅师}%

@{翠巖惠空禪師}@
%{翠岩惠空禅师}%

@{密巖德溥禪師}@
%{密岩德溥禅师}%

@{雲居仲和禪師}@
%{云居仲和禅师}%

@{同安幼宗禪師}@
%{同安幼宗禅师}%

@{龍興居嶽禪師}@
%{龙兴居岳禅师}%

@{萬杉子章禪師}@
%{万杉子章禅师}%

@{鵝湖德延禪師(已上十二人見錄)}@
%{鹅湖德延禅师(以上十二人见录) }%

@{文殊道用禪師}@
%{文殊道用禅师}%

@{龜峯祖廉禪師}@
%{龟峰祖廉禅师}%

@{安國以愉禪師}@
%{安国以愉禅师}%

@{東禪圓同禪師}@
%{东禅圆同禅师}%

@{北塔惠珂禪師}@
%{北塔惠珂禅师}%

@{香嚴開禪師}@
%{香严开禅师}%

@{大別宗禪師}@
%{大别宗禅师}%

@{雲居思文禪師(已上八人無錄)}@
%{云居思文禅师(以上八人无录) }%

@{廣因要禪師法嗣二人}@
%{广因要禅师法嗣二人}%

@{妙峯如璨禪師(見錄)}@
%{妙峰如璨禅师(见录) }%

@{監山合知禪師(無錄)}@
%{监山合知禅师(无录) }%

@{智海逸禪師法嗣一十一人}@
%{智海逸禅师法嗣一十一人}%

@{黃蘗志因禪師}@
%{黄蘗志因禅师}%

@{大中德隆禪師}@
%{大中德隆禅师}%

@{白鹿仲豫禪師}@
%{白鹿仲豫禅师}%

@{簽判劉經臣居士(已上四人見錄)}@
%{签判刘经臣居士(以上四人见录) }%

@{薦福重言禪師}@
%{荐福重言禅师}%

@{白雲放禪師}@
%{白云放禅师}%

@{興福智正禪師}@
%{兴福智正禅师}%

@{薦福嚴禪師}@
%{荐福严禅师}%

@{鳳山世如禪師}@
%{凤山世如禅师}%

@{雙峯弼禪師}@
%{双峰弼禅师}%

@{幽岩覺禪師(已上七人無錄)}@
%{幽岩觉禅师(以上七人无录) }%

@{支提隆禪師法嗣三人}@
%{支提隆禅师法嗣三人}%

@{靈隱玄本禪師(見錄)}@
%{灵隐玄本禅师(见录) }%

@{支提文翰禪師}@
%{支提文翰禅师}%

@{靈隱玄順菴主(已上二人無錄)}@
%{灵隐玄顺庵主(以上二人无录) }%

@{淨土惟素禪師法嗣一人}@
%{净土惟素禅师法嗣一人}%

@{淨土惟政禪師(見錄)}@
%{净土惟政禅师(见录) }%

@{寶林殊禪師法嗣一人}@
%{宝林殊禅师法嗣一人}%

@{寶林用明禪師(見錄)}@
%{宝林用明禅师(见录) }%

@{東山宗禪師法嗣一人}@
%{东山宗禅师法嗣一人}%

@{定峯曉宣禪師(見錄)}@
%{定峰晓宣禅师(见录) }%

@{法昌遇禪師法嗣三人}@
%{法昌遇禅师法嗣三人}%

@{五峯密禪師}@
%{五峰密禅师}%

@{大和山主}@
%{大和山主}%

@{慧日和尚(已上三人無錄)}@
%{慧日和尚(以上三人无录) }%

@{興化銑禪師法嗣三人}@
%{兴化铣禅师法嗣三人}%

@{南臺以謂禪師}@
%{南台以谓禅师}%

@{花藥常選禪師}@
%{花药常选禅师}%

@{崇壽玢禪師(已上三人無錄)}@
%{崇寿玢禅师(以上三人无录) }%

@{圓通訥禪師法嗣三人}@
%{圆通讷禅师法嗣三人}%

@{興國智昱禪師}@
%{兴国智昱禅师}%

@{四祖逸禪師}@
%{四祖逸禅师}%

@{三祖文銑禪師(已上三人無錄)}@
%{三祖文铣禅师(以上三人无录) }%

@{淨眾先禪師法嗣一人}@
%{净众先禅师法嗣一人}%

@{隆福紹珍禪師(無錄)}@
%{隆福绍珍禅师(无录) }%

@{瑞鹿安禪師法嗣二人}@
%{瑞鹿安禅师法嗣二人}%

@{瑞鹿蘊仁禪師}@
%{瑞鹿蕴仁禅师}%

@{姚[暈-車+歧]通判(已上二人無錄)}@
%{姚[晕-车+歧]通判(以上二人无录) }%

@{般若蟾禪師法嗣一人}@
%{般若蟾禅师法嗣一人}%

@{般若隆一禪師(無錄)}@
%{般若隆一禅师(无录) }%

@{瑞鹿先禪師法嗣一人}@
%{瑞鹿先禅师法嗣一人}%

@{瑞鹿如晝禪師(無錄)}@
%{瑞鹿如昼禅师(无录) }%

@{智者肯禪師法嗣一人}@
%{智者肯禅师法嗣一人}%

@{智者紹忠禪師(無錄)}@
%{智者绍忠禅师(无录) }%

@{雙林已禪師法嗣一人}@
%{双林已禅师法嗣一人}%

@{楓橋來禪師(無錄)}@
%{枫桥来禅师(无录) }%

@{竹圓顯禪師法嗣二人}@
%{竹圆显禅师法嗣二人}%

@{廣安牛心道軫禪師}@
%{广安牛心道軫禅师}%

@{香水守真禪師(已上二人無錄)}@
%{香水守真禅师(以上二人无录) }%

@{大乘遵禪師法嗣四人}@
%{大乘遵禅师法嗣四人}%

@{龍山景靜禪師}@
%{龙山景静禅师}%

@{雙池寵禪師}@
%{双池宠禅师}%

@{竹林用淳禪師}@
%{竹林用淳禅师}%

@{智門智常禪師(已上四人無錄)}@
%{智门智常禅师(以上四人无录) }%

@{益首座法嗣一人}@
%{益首座法嗣一人}%

@{李林宗中書(無錄)}@
%{李林宗中书(无录) }%

@{續傳燈錄卷第十目錄(終)}@
%{续传灯录卷第十目录(终) }%

@{續傳燈錄卷第十}@
%{续传灯录卷第十}%

@{大鑑下第十二世}@
%{大鉴下第十二世}%

@{投子青禪師法嗣}@
%{投子青禅师法嗣}%

@{芙容道楷禪師。沂州沂水人。生崔氏。為人剛勁孤硬。自其少時即能辟穀學道。隱伊陽山中。後遊京師藉名術臺寺。試所習得度具戒。謁青華嚴於淮山海會。問佛祖言句如家常茶飯。離此之外別有為人言句也無。青曰。汝道寰中天子勅。還假禹湯堯舜也無。楷擬酬之。青以拂子摵之曰。汝發意來早有二十棒也。於是楷悟旨於言下。再拜即去。青呼曰。且來。楷亦不顧。青曰。汝到不疑之地耶。楷以手掩耳。後掌眾食。青問。厨務句當良苦。對曰不敢。曰汝炊飯耶煮粥耶。對曰。人工淘米著火。行者煮粥炊飯。曰汝作甚麼。對曰。和尚慈悲放他閑去。又嘗從青遊園。青以拄杖付楷曰。理合與麼。對曰。與和尚提鞋挈杖不為分外。曰有同行在。對曰。那一人不受教。青遂休去。至晚青謂曰。早來說話未盡。對曰。更請舉看。青曰。卯生日戌生月。楷即點燈來。曰上來下去總不空然。對曰。在左右理合如此。曰奴兒婢子誰家屋裏無對。曰和尚尊年缺他不可。曰與麼殷勤。對曰。報恩有分。元豐五年北還沂間居馬鞍山。遂出世說法。初住沂州之仙洞。後遷西洛之招提龍門。又遷住郢州之大陽隋州之大洪。皆一時名公卿為之勸請。洞上之風大振西北。崇寧三年有詔住。東京十方淨因禪院。大觀元年冬移住天寧。差中使押入不許辭免。俄開封尹李孝壽奏。楷道行卓冠叢林。宜有以褒顯之。即賜紫伽黎號定照禪師。楷焚香謝恩罷。上表辭之曰。伏蒙聖慈特差彰善閣秖候譚禎。賜臣定照禪師號及紫衣牒一道。臣感戴睿恩已。即時焚香陞座仰祝聖壽訖。伏念臣行業遷疎道力綿薄。常發誓願不受利名。堅持此意積有歲年。庶幾如此傳道後來。使人專意佛法。今雖蒙異恩。若遂忝冒則臣自違素願何以教人。豈能仰稱陛下所以命臣住持之意。所有前件恩牒不敢祇受。伏望聖慈察臣微悃。非敢飾詞。特賜俞允臣沒齒行道上報天恩。上閱之以付李孝壽。躬往諭朝廷旌善之意。而楷確然不回。開封尹具以聞。上怒收付有司。有司知楷忠誠而適犯天威。問曰。長老枯悴有疾乎。楷曰。平日有疾今實無。又曰。言有疾即於法免罪譴。楷曰。豈敢僥倖稱疾而求脫罪譴乎。吏太息。於是受罰著縫掖編管緇州。都城道俗見者流涕。楷氣色閑暇。至緇州僦屋而居。學者益親。明年冬勅放。令自便菴於芙容湖中。數百人環繞坐臥。楷慮禍。乃日各食粥一盃。不堪者稍稍去。在者猶百許人。政和七年冬勅賜所居菴額華嚴禪寺。明年五月十四日無疾而歿。先寫偈付侍者曰。吾年七十六。世緣今已足。生不愛天堂。死不怕地獄。撒手橫身三界外。騰騰任運何拘束。初楷在大陽。青華嚴遣果侍者。以大陽皮履直裰付之。楷以付襄州洞山道微。微退罷還淛東歿於雙林小寺。今取以還鹿門山。建閣藏之曰藏衣。楷偈句精深有旨法。作五偈述其門風。一曰。妙唱不干舌。偈曰。剎剎塵塵處處談。不勞彈指善財參。空生也解通消息。花雨巖前鳥不嗛。二曰。死蛇驚出草。偈曰。日炙風吹草裏埋。觸他毒氣又還乖。闇地若教開死口。長安依舊絕人來。三曰。解鍼枯骨吟。偈曰。死中活得是非常。密用他家別有長。半夜髑髏吟一曲。氷河紅焰却清涼。四曰。鐵鋸和三臺。偈曰。不是宮商調。誰人和一場。伯牙何所措。此曲舊來長。五曰。古今無間。偈曰。一法原無萬法空。箇中那許悟圓通。將謂少林消息斷。桃花依舊笑春風。楷舊隱與虎為隣。虎嘗乳四子。月餘。楷闞其出往視之。腥臭不可言。竊携其一還。虎得彘曳至弄穴前伏地。喜見脊尾。但見三子。怒以足跑地吼。群鳥皆鳴翔其上。楷即放還之。其伊陽宰韓承議偈曰。老愛依山人事稀。虎馴菴畔怪來遲。寥寥石室塵埃滿。不知何日是歸期。又曰。數里無人到。山黃始覺秋。巖間一覺睡。忘却百年憂。}@
%{芙蓉道楷禅师，沂州沂水人，生崔氏。为人刚劲孤硬，自其少时就能辟谷学道，隐伊阳山中。后来游京师，借名术台寺，试所习得度具戒。谒青华严于淮山海会，问佛祖言句如家常茶饭，离此之外别有为人言句也无。青曰：“汝道寰中天子勅，还假禹汤尧舜也无？”楷拟酬之。青以拂子摵之曰：“汝发意来早有二十棒也。”于是楷悟旨于言下，再拜即去。青呼曰：“且来。”楷亦不顾。青曰：“汝到不疑之地耶？”楷以手掩耳。后掌众食，青问：“厨务句当良苦。”对曰不敢。曰：“汝炊饭耶煮粥耶？”对曰：“人工淘米著火，行者煮粥炊饭。”曰：“汝作甚么？”对曰：“和尚慈悲放他闲去。”又尝从青游园，青以拄杖付楷曰：“理合与麼。”对曰：“与和尚提鞋挈杖不为分外。”曰：“有同行在。”对曰：“那一人不受教。”青遂休去。至晚青谓曰：“早来说话未尽。”对曰：“更请举看。”青曰：“卯生日戌生月。”楷即点灯来，曰：“上来下去总不空然。”对曰：“在左右理合如此。”曰：“奴儿婢子谁家屋里无对。”曰：“和尚尊年缺他不可。”曰：“与麼殷勤。”对曰：“报恩有分。”元丰五年北还沂间居马鞍山，遂出世说法。初住沂州之仙洞，后迁西洛之招提龙门，又迁住郢州之大阳隋州之大洪，皆一时名公卿为之劝请。洞上之风大振西北。崇宁三年有诏住，东京十方净因禅院。大观元年冬移住天宁，差中使押入不许辞免。俄開封尹李孝寿奏：“楷道行卓冠丛林，宜有以褒显之。”即赐紫伽黎号定照禅师。楷焚香谢恩罢，上表辞之曰：“伏蒙圣慈特差彰善阁秖候谭祯，赐臣定照禅师号及紫衣牒一道，臣感戴睿恩已。即时焚香陞座仰祝圣寿訖。伏念臣行业遷疎道力绵薄，常发誓願不受利名，坚持此意积有岁年，庶幾如此傳道後來，使人專意佛法。今虽蒙异恩，若遂忝冒则臣自违素願何以教人？岂能仰称陛下所以命臣住持之意。所有前件恩牒不敢祇受。伏望圣慈察臣微悃，非敢飾詞，特賜俞允臣没齿行道上报天恩。”上阅之以付李孝寿，躬往諭朝廷旌善之意，而楷确然不回。開封尹具以闻，上怒收付有司。有司知楷忠诚而适犯天威，问曰：“长老枯悴有疾乎？”楷曰：“平日有疾今实无。”又曰：“言有疾即于法免罪譴。”楷曰：“岂敢侥倖称疾而求脫罪譴乎？”吏太息。于是受罚著缝掖編管緇州。都城道俗见者流涕，楷气色闲暇。至緇州僦屋而居，学者益亲。明年冬勅放，令自便菴於芙容湖中，数百人环绕坐卧。楷虑祸，乃日各食粥一盃，不堪者稍稍去，在者犹百许人。政和七年冬勅赐所居菴额华严禪寺。明年五月十四日无疾而歿。先写偈付侍者曰：“吾年七十六，世緣今已足。生不爱天堂，死不怕地狱。撒手橫身三界外，騰騰任运何拘束。”初楷在大陽，青华严遣果侍者，以大阳皮履直裰付之。楷以付襄州洞山道微，微退罢還淛東歿於雙林小寺。今取以還鹿門山，建閣藏之曰藏衣。楷偈句精深有旨法。作五偈述其门风。一曰：“妙唱不干舌。”偈曰：“剎剎塵塵處處談，不勞彈指善財參。空生也解通消息，花雨巖前鳥不嗛。”二曰：“死蛇驚出草。”偈曰：“日炙風吹草裏埋，觸他毒氣又還乖。闇地若教開死口，長安依舊絕人來。”三曰：“解鍼枯骨吟。”偈曰：“死中活得是非常，密用他家別有長。半夜髑髏吟一曲，氷河紅焰却清涼。”四曰：“鐵鋸和三臺。”偈曰：“不是宮商調，誰人和一場。伯牙何所措，此曲舊來長。”五曰：“古今無間。”偈曰：“一法原無萬法空，箇中那許悟圓通。將謂少林消息斷，桃花依舊笑春風。”楷旧隐与虎为隣，虎尝乳四子，月餘，楷闞其出往视之，腥臭不可言，窃携其一還，虎得彘曳至弄穴前伏地，喜見脊尾，但见三子，怒以足跑地吼，群鳥皆鳴翔其上，楷即放還之。其伊陽宰韓承議偈曰：“老愛依山人事稀，虎馴菴畔怪來遲。寥寥石室塵埃滿，不知何日是歸期。”又曰：“數里無人到，山黃始覺秋。巖間一覺睡，忘却百年憂。”}%
@{隨州大洪山報恩禪師。衛之黎陽劉氏子。世皆碩儒。師未冠舉方略擢上第。}@
%{随州大洪山报恩禅师，卫县黎阳刘氏之子，世世代代都是大儒。禅师还没成年，就凭借策略考中了进士。}%
@{後厭塵境請于朝乞謝簪紱為僧。上從其請。}@
%{后来厌倦了尘世，请求朝廷辞官出家为僧，皇帝准许了。}%
@{遂遊心祖道至投子。未久即悟心要。子曰。汝再來人也。宜自護持。}@
%{于是专心研习佛法，最终来到投子禅师那里。没过多久，他就悟透了佛法精髓。投子禅师说：“你本来就该来这里，应该好好修行。”}%
@{辭謁諸名宿皆蒙印可。丞相韓公縝請開法於西京少林。}@
%{他辞别了各位名宿，都得到了认可。丞相韩公缜邀请他到西京少林寺开法。}%
@{未幾大洪革律為禪詔師居之。}@
%{不久，大洪山就废除了戒律，改成了禅宗，诏令禅师住持那里。}%

@{上堂。五五二十五。案山雷主山雨。明眼衲僧莫教錯舉。}@
%{禅师上堂说法，说：“五五二十五，案山雷主山雨，明眼衲僧，不要弄错了。”}%
@{僧問。九鼎澄波即不問。為祥為瑞事如何。}@
%{有僧人问：“九鼎澄波，就不问了，是祥瑞之事吗？”}%
@{師曰。古今不墜。曰這箇且拈放一邊。向上還有事也無。}@
%{禅师说：“古今不坠。”僧人说：“这个先放一边，向上还有事吗？”}%
@{師曰。太無厭生。曰作家宗師。}@
%{禅师说：“太无厌生。”僧人说：“作家宗师。”}%
@{師曰。也不消得上堂。如斯話會誰是知音。}@
%{禅师说：“也不必上堂了。这样的话，谁是知音呢？”}%
@{直饒向一句下千眼頓開。端的有幾箇是迷逢達磨。諸人要識達磨祖師麼。}@
%{即使从一句话中顿悟，真正有几个是遇到达摩祖师的呢？诸位要认识达摩祖师吗？}%
@{乃舉手作揑勢曰達磨鼻孔在少林手裏。若放開去也。從教此土西天說黃道黑欺胡謾漢。}@
%{禅师举起手，做出捏鼻子的动作，说：“达摩祖师的鼻孔在我的手里，如果放开去了，就会让这片土地和西天，说黄道黑，欺骗胡人，欺骗汉人。”}%
@{若不放過不消一揑。有人要與祖師作主。便請出來與少林相見。還有麼。}@
%{“如果不放开，就不必捏了。有人要为祖师作主，就请出来，与我见面。还有吗？”}%
@{良久曰。果然。}@
%{良久，僧人说：“果然。”}%

@{上堂拈起拄杖曰。昔日德山臨濟信手拈來。便能坐斷十方壁立千仞。}@
%{禅师上堂，拿起拄杖，说：“从前德山和临济，信手拈来，就能坐断四方，壁立千仞。”}%
@{直得氷河焰起枯木花芳。諸人若也善能橫擔竪夯遍問諸方。苟或不然少林倒行此令去也。}@
%{“直得冰河焰起，枯木花芳。诸位如果能横担竖夯，遍问四方，如果做不到，少林寺就倒行逆施了。”}%
@{擊禪床一下。}@
%{禅师敲了一下禅床。}%
@{僧問。一箭一群即不問。一箭一箇事如何。}@
%{僧人问：“一箭一群，就不问了，一箭一个，是怎么回事呢？”}%
@{師曰。中也。曰還端的也無。}@
%{禅师说：“中了。”僧人说：“还端的也无。”}%
@{師曰。同聲相應同氣相求。曰恁麼則石鞏猶在。}@
%{禅师说：“同声相应，同气相求。”僧人说：“这样的话，石巩禅师还在。”}%
@{師曰。非但一箇兩箇。曰好事不如無。}@
%{禅师说：“不只是一个两个。”僧人说：“好事不如无。”}%
@{師曰。穿却了也。}@
%{禅师说：“穿透了。”}%

@{問三玄三要即不問。五位君臣事若何。}@
%{僧人问：“三玄三要，就不问了，五位君臣，是怎么回事呢？”}%
@{師曰。非公境界。曰恁麼則石人拊掌木女呵呵。}@
%{禅师说：“不是你的境界。”僧人说：“这样的话，石人拍手，木女哈哈大笑。”}%
@{師曰。杓卜聽虛聲。熟睡饒譫語。曰若不上來伸此問。焉能得見少林機。}@
%{禅师说：“用竹签占卜，听虚声，睡熟了说胡话。如果你不上来问这个问题，怎么能看到少林禅的奥妙呢？”}%
@{師曰。放過則不可。隨後便打。}@
%{禅师说：“放过了就不行。”说完就打了他。}%

@{上堂橫按拄杖曰。便與麼休去已落二三。更若忉忉終成異見。既到這裏。又不可弓折箭盡去也。}@
%{禅师上堂，横按拄杖，说：“就这样结束，已经落后了二三步。再这样犹豫不决，最终会产生不同的见解。既然到了这里，又不能弓折箭尽了。”}%
@{且衲僧家遠則能照近則能明。乃拈起拄杖曰。穿却德山鼻孔。換却臨濟眼睛。}@
%{“何况衲僧家，远能照，近能明。”禅师拿起拄杖，说：“穿透了德山的鼻孔，换掉了临济的眼睛。”}%
@{掀翻大海撥轉虛空。且道三千里外誰是知音。於斯明得大似杲日照天。苟或未明不免雲騰致雨。}@
%{“掀翻大海，拨转虚空。请问三千里外，谁是知音呢？在这里明白了，就如同太阳照耀天空一样明亮。如果还没有明白，免不了就会云腾致雨。”}%
@{卓一下。}@
%{禅师敲了一下禅床。}%
@{問祖師西來九年面壁。最後一句請師舉唱。}@
%{僧人问：“祖师西来九年面壁，最后一句请师父唱出来。”}%
@{師曰。面黑眼睛白。}@
%{禅师说：“面黑眼睛白。”}%

@{師甞設百問以問學者。其略曰。假使百千劫所作業不忘。為甚麼一稱南無佛罪滅河沙劫。}@
%{禅师曾经设立一百个问题来考问学人。其中大致是说：“假设百千万劫所造的业都忘不了，为什么一称南无佛，罪灭河沙劫呢？”}%
@{又作此○相曰。森羅萬象總在其中。具眼禪人試請甄別。}@
%{又作此圆圈，说：“森罗万象都在其中，有眼力的禅师，请试着辨别一下。”}%

@{上堂拈拄杖曰。看看大地雪漫漫。春來特地寒。靈峯與少室。料掉不相干。}@
%{禅师上堂，拿起拄杖，说：“看看大地雪漫漫，春天来了，却格外寒冷。灵峰寺和少室山，料想也无关紧要。”}%
@{休論佛意祖意。謾謂言端語端。鐵牛無踪跡。明月蘆花君自看。}@
%{“不要谈论佛意祖意，不要说言端语端。铁牛没有踪迹，明月芦花，你自己看吧。”}%
@{卓拄杖下座。}@
%{禅师敲了一下拄杖，下座。}%

@{師素與無盡居士張公商英友善。無盡嘗以書問三教大要曰。清涼疏第三卷。西域邪見不出四見。}@
%{禅师素来与无尽居士张公商英交好。无尽居士曾经写信问他三教大要，说：“清凉疏第三卷，西域邪见不出四见。”}%
@{此方儒道亦不出此四見。如莊老計自然為因能生萬物。即是邪曰。易曰。太極生兩儀。太極為因亦是邪因。}@
%{“这边的儒道，也不出此四见。比如庄老认为自然为因，能生万物，就是邪见。易经说：‘太极生两仪’，太极为因，也是邪因。”}%
@{若謂一陰一陽之謂道。能生萬物亦是邪因。若計一為虛無則是無因。}@
%{“如果说一阴一阳之谓道，能生万物，也是邪因。如果认为一为虚无，那就是无因。”}%
@{今疑老子自然與西天外道自然不同。何以言之。老子曰。常無欲以觀其妙。常有欲以觀其徼。無欲則常有。徼則已入其道矣。謂之邪因。豈有說乎。}@
%{“现在怀疑老子所说的自然，与西天外道所说的自然不同。为什么这么说呢？老子说：‘常无欲以观其妙，常有欲以观其徼。无欲则常有，徼则已入其道矣。’称之为邪因，难道有道理吗？”}%
@{易曰。一陰一陽之謂道。陰陽不測之謂神。神也者妙萬物而為言。寂然不動感而遂通天下之故。}@
%{“易经说：‘一阴一阳之谓道，阴阳不测之谓神。’神，就是妙于万物而为言，寂然不动，感而遂通天下之故。”}%
@{今乃破陰陽變易之道為邪因。撥去不測之神。豈有說乎。望紙後批示。以斷疑網故也。}@
%{“现在却把阴阳变化之道，说成是邪因，把不测之神，给拨掉了，难道有道理吗？希望您在纸上批示，以断除我的疑网。”}%

@{師答曰。西域外道宗多途。要其會歸不出有無四見而已。謂有見無見亦有亦無見非有非無見也。}@
%{禅师回答说：“西域外道宗派很多，归根结底，不出四见而已。就是说有见、无见、亦有亦无见、非有非无见。”}%
@{蓋不即一心為道則道非我有。故名外道。不即諸法是心則法隨見異。故名邪見。}@
%{“因为不以一心为道，道就不是我的，所以叫做外道。不以诸法是心，法就随着见解而不同，所以叫做邪见。”}%
@{如謂之有有則有無。如謂之無無則無有。有無則有見競生。無有則無見斯起。若亦有亦無見非有非無見亦猶是也。}@
%{“比如，说有就有，就会有无。说无就有无，就会有有。有无，就会产生有见。无有，就会产生无见。亦有亦无见，非有非无见，也是一样的。”}%
@{夫不能離諸見則無以明自心。無以明自心則不知正道矣。故經云。言詞所說法。小智妄分別。不能了自心。云何知正道。}@
%{“不能离开诸见，就无法明心见性，无法明心见性，就不知道正道。所以经书说：‘言词所说法，小智妄分别，不能了自心，云何知正道。’”}%
@{又曰。有見即為垢。此則未為見。遠離於諸見。如是乃見佛。以此論之。邪正異途正由見悟殊致故也。}@
%{“又说：‘有见即为垢，此则未为见，远离于诸见，如是乃见佛。’用这个道理来论证，邪正异途，正是因为见解和悟性不同造成的。”}%

@{故清涼以莊老計道法自然能生萬物。易謂。太極生兩儀。一陰一陽之謂道。以自然太極為因。一陰一陽為道。能生萬物則是邪因。計一為虛無則是無因。}@
%{“所以清凉疏说，庄老认为道法自然能生万物，易经说：‘太极生两仪，一阴一阳之谓道。’以自然太极为因，一阴一阳为道，能生万物，那就是邪因。认为一为虚无，那就是无因。”}%
@{嘗試論之。夫三界唯心萬緣一致。心生故法生。心滅故法滅。推而廣之彌綸萬有而非有。統而會之究竟寂滅而非無。}@
%{“试着论证一下。三界唯心，万缘一致。心生故法生，心灭故法灭。推而广之，弥纶万有，而非有。统而会之，究竟寂灭，而非无。”}%
@{非無亦非非無。非有亦非非有。四執既亡百非斯遣。則自然因緣皆為戲論。虛無真實俱是假名矣。}@
%{“非无亦非非无，非有亦非非有。四执既亡，百非斯遣，那么自然因缘，都是戏论，虚无真实，都是假名了。”}%
@{至若謂太極陰陽能生萬物。常無常有斯為眾妙之門。陰陽不測是謂無方之神。雖聖人設教示悟多方。然既異一心寧非四見。}@
%{“至于说太极阴阳能生万物，常无常有，这是通往妙门的道路。阴阳不测，就是无方之神。虽然圣人设教示悟，方法很多，但是既然不同于一心，难道不是四见吗？”}%
@{何以明之。蓋虛無為道道則是無。若自然若太極若一陰一陽為道。道則是有常。無常有則是亦無亦有。陰陽不測則是非有非無。}@
%{“为什么这么说呢？因为虚无为道，道就是无。如果自然、太极、一阴一阳为道，道就是有常。无常有，就是亦无亦有。阴阳不测，就是非有非无。”}%
@{先儒或謂妙萬物謂之神則非物物。物則亦是無。故西天諸大論師皆以心外有法為外道。萬法唯心為正宗。}@
%{“以前的儒家学者，有的说妙于万物，叫做神，就不是物物，物也是无。所以西天的大论师，都认为心外有法是外道，万法唯心是正宗。”}%
@{蓋以心為宗則諸見自亡。言雖或異未足以為異也。心外有法則諸見競生。言雖或同未足以為同也。}@
%{“因为以心为宗，诸见自然消失。言语虽然不同，不足为异。心外有法，就会产生各种见解。言语虽然相同，不足为同。”}%
@{雖然儒道聖人固非不知之。乃存而不論耳。良以未即明指一心為萬法之宗。雖或言之猶不論也。}@
%{“虽然儒道圣人，并非不知道这些道理，只是存在而不论罢了。因为没有明确指出一心为万法之宗，即使说了，也还是不谈论。”}%
@{如西天外道皆大權菩薩示化之所施。為橫生諸見曲盡異端以明佛法。是為正道。}@
%{“比如西天外道，都是大权菩萨示化所施，为了横生诸见，曲尽异端，以明佛法。这就是正道。”}%
@{此其所以為聖人之道順逆皆宗。非思議之所能知矣。故古人有言。緣昔真宗未至。孔子且以繫心。}@
%{“这就是圣人之道，顺逆皆宗，不是思虑所能知晓的。所以古人有言：‘缘昔真宗未至，孔子且以繫心。’”}%
@{今知理有所歸。不應猶執權教。然知權之為權未必知權也。知權之為實斯知權矣。}@
%{“现在知道了道理有所归宿，就不应该执着于权教。但是知道权是权，未必知道权。知道权是实，才算知道权。”}%
@{是亦周孔老莊設教立言之本意。一大事因緣之所成始所成終也。然則三教一心同途異轍。究竟道宗本無言說。}@
%{“这也是周孔老庄设教立言的本意，一大事因缘之所成始所成终也。那么三教一心，同途异辙，究竟道宗，本无言说。”}%
@{非維摩大士孰能知此意也。}@
%{“除了维摩大士，谁能知道这个意思呢？”}%
@{沂州洞山雲禪師上堂。}@
%{沂州洞山云禅师上堂。}%
@{秋風卷地夜雨翻空。}@
%{秋风卷地夜雨翻空。}%
@{可中別有清涼箇裏更無熱惱。}@
%{可中间别有清凉，这里更没有烦恼。}%
@{是誰活計到者。}@
%{是谁的活计到这儿了？}%
@{方知纔落見聞即居途路。}@
%{方才知道，只是落在见闻上，就住在路途上。}%
@{且道到家後如何。}@
%{且说，到家后怎么样？}%
@{任運獨行無伴侶。}@
%{任运独行，没有伴侣。}%
@{不居正位不居偏。}@
%{不居正位，也不居偏。}%

@{長安福應文禪師上堂。}@
%{长安福应文禅师上堂。}%
@{明明百草頭。}@
%{明明百草头。}%
@{明明祖師意。}@
%{明明祖师意。}%
@{直下便承當。}@
%{直下就承当。}%
@{錯認弓為矢。}@
%{错认弓为矢。}%
@{惺惺底築著磕著。}@
%{惺惺地筑着磕着。}%
@{懵懂底和泥合水。}@
%{懵懂地和泥合水。}%
@{龜毛拂逼塞虛空。}@
%{龟毛拂逼塞虚空。}%
@{兔角杖撑天拄地。}@
%{兔角杖撑天拄地。}%
@{日射珊瑚林。}@
%{日射珊瑚林。}%
@{知心能幾幾。}@
%{知心能几个？}%
@{擊禪床下座。}@
%{击禅床下座。}%

@{滁州龍蟠聖壽曇廣禪師。}@
%{滁州龙蟠圣寿昙广禅师。}%
@{僧問。}@
%{僧问。}%
@{師唱誰家曲宗風嗣阿誰。}@
%{师唱谁家曲，宗风嗣谁？}%
@{師曰。}@
%{师说。}%
@{楊廣山頭雲靄靄。}@
%{杨广山头云霭霭。}%
@{月華菴畔柏青青。}@
%{月华庵畔柏青青。}%
@{曰恁麼則投子嫡嗣大陽親孫也。}@
%{你说这样，那就是投子嫡嗣，大阳亲孙了。}%
@{師曰。}@
%{师说。}%
@{未跨鐵牛棒如雨點。}@
%{未跨铁牛棒，如雨点。}%
@{曰今日已知端的。}@
%{你说今日已知端的。}%
@{師曰。}@
%{师说。}%
@{一任敲磚打瓦。}@
%{一任敲砖打瓦。}%

@{玉泉皓禪師法嗣}@
%{玉泉皓禅师法嗣}%

@{郢州林溪興教文慶禪師上堂。}@
%{郢州林溪兴教文庆禅师上堂。}%
@{六六三十六。}@
%{六六三十六。}%
@{東方甲乙木。}@
%{东方甲乙木。}%
@{嘉州大像出關來。}@
%{嘉州大像出关来。}%
@{陝府鐵牛入西蜀。}@
%{陕府铁牛入西蜀。}%
@{參。}@
%{参。}%

@{夾山遵禪師法嗣}@
%{夹山遵禅师法嗣}%

@{江陵福昌信禪師。}@
%{江陵福昌信禅师。}%
@{僧問。}@
%{僧问。}%
@{一花開五葉。}@
%{一花开五叶。}%
@{如何是第一葉。}@
%{如何是第一叶？}%
@{師提起坐具。}@
%{师提起坐具。}%
@{僧曰。}@
%{僧说。}%
@{雲生片片雨點霏霏。}@
%{云生片片雨点霏霏。}%
@{師曰。}@
%{师说。}%
@{不痛不知傷。}@
%{不痛不知伤。}%
@{僧曰。}@
%{僧说。}%
@{這箇猶是風生雨意。}@
%{这個猶是风生雨意。}%
@{如何是第一葉。}@
%{如何是第一叶？}%
@{師將坐具摵一摵。}@
%{师将坐具摵一摵。}%
@{僧拍掌。}@
%{僧拍掌。}%
@{師曰。}@
%{师说。}%
@{一任𨁝跳。}@
%{一任𨁝跳。}%
@{問如何是佛。}@
%{问如何是佛？}%
@{師曰。}@
%{师说。}%
@{東家兒郎西家織女。}@
%{东家儿郎西家织女。}%
@{僧曰。}@
%{僧说。}%
@{學人不會。}@
%{学人不会。}%
@{師曰。}@
%{师说。}%
@{擲筆拋梭。}@
%{掷笔抛梭。}%
@{上堂召大眾。}@
%{上堂召大众。}%
@{眾舉頭。}@
%{众举头。}%
@{師曰。}@
%{师说。}%
@{南山風色緊。}@
%{南山风色紧。}%
@{便下座。}@
%{便下座。}%

@{佛印元禪師法嗣}@
%{佛印元禅师法嗣}%

@{臨安府百丈慶善陀淨悟禪師。}@
%{临安府百丈庆善陀净悟禅师。}%
@{僧問。}@
%{僧问。}%
@{如何是佛。}@
%{如何是佛？}%
@{師曰。}@
%{师说。}%
@{問誰。}@
%{问谁？}%
@{曰特問和尚。}@
%{说特问和尚。}%
@{師曰。}@
%{师说。}%
@{鷂子過新羅。}@
%{鹞子过新罗。}%
@{上堂。}@
%{上堂。}%
@{說則搖唇行則動脚。}@
%{说则摇唇，行则动脚。}%
@{直饒不說不行時錯錯。}@
%{直饶不说不行时，错错。}%
@{拍禪床下座。}@
%{拍禅床下座。}%

@{常州善權慧泰禪師上堂。}@
%{常州善权慧泰禅师上堂。}%
@{諸佛出世廣演三乘。}@
%{诸佛出世广演三乘。}%
@{達磨西來密傳大事。}@
%{达磨西来密传大事。}%
@{上根之者言下頓超。}@
%{上根之人，言下顿超。}%
@{中下之流須當漸次發明心地。}@
%{中下之流，须当渐次发明心地。}%
@{或一言唱道。}@
%{或一言唱道。}%
@{或三句敷揚。}@
%{或三句敷扬。}%
@{或善巧應機遂成多义。}@
%{或善巧应机，遂成多义。}%
@{撮其樞要總是空花。}@
%{撮其枢要，总是空花。}%
@{一句窮源沈埋祖道。}@
%{一句穷源，沉埋祖道。}%
@{敢問諸人作麼生是依時及節底句。}@
%{敢问诸人，作么生是依时及节底句？}%
@{良久曰。}@
%{良久说。}%
@{微雲淡河漢。}@
%{微云淡河汉。}%
@{疎雨滴梧桐。}@
%{疏雨滴梧桐。}%
@{參。}@
%{参。}%

@{饒州崇福德基禪師上堂。}@
%{饶州崇福德基禅师上堂。}%
@{若於這裏會得。}@
%{若于这里会得。}%
@{便能入一佛國坐一道場。}@
%{便能入一佛国，坐一道场。}%
@{水鳥樹林共譚斯要。}@
%{水鸟树林共谈斯要。}%
@{樓臺殿閣同演真乘。}@
%{楼台殿阁同演真乘。}%
@{續千聖不盡之燈。}@
%{续千圣不尽之灯。}%
@{照八面無私之焰。}@
%{照八面无私之焰。}%
@{所以道。}@
%{所以说。}%
@{在天同天在人同人。}@
%{在天同天，在人同人。}%
@{還有知音者麼。}@
%{还有知音者么？}%
@{良久曰。}@
%{良久说。}%
@{水底金烏天上日。}@
%{水底金乌天上日。}%
@{眼中瞳子面前人。}@
%{眼中瞳子面前人。}%

@{婺州寶林懷吉真覺禪師上堂。}@
%{婺州宝林怀吉真觉禅师上堂。}%
@{善慧遺風五百年。}@
%{善慧遗风五百年。}%
@{雲黃山色秖依然。}@
%{云黄山色秖依然。}%
@{而今祖令重行也。}@
%{而今祖令重行也。}%
@{一句流通遍大千。}@
%{一句流通遍大千。}%
@{大眾且道是甚麼句。}@
%{大众且说，是甚么句？}%
@{莫是函蓋乾坤截斷眾流隨波逐浪底麼吽。}@
%{莫是函盖乾坤，截断众流，随波逐浪底么吽。}%
@{有甚交涉。}@
%{有甚交涉。}%
@{自從有佛祖已來未曾動著。}@
%{自从有佛祖以来，未曾动着。}%
@{今日不可漏泄真機去也。}@
%{今日不可漏泄真机去也。}%
@{顧視大眾曰。}@
%{顾视大众说。}%
@{若到諸方不得錯舉。}@
%{若到诸方，不得错举。}%

@{洪州資福宗誘禪師上堂。}@
%{洪州资福宗诱禅师上堂。}%
@{龍泉今日與諸人說些葛藤。}@
%{龙泉今日与诸人说些葛藤。}%
@{良久曰。}@
%{良久说。}%
@{枝葛上更生枝蔓。}@
%{枝葛上更生枝蔓。}%

@{洪州翠嵓廣化惠空禪師。}@
%{洪州翠嵓广化惠空禅师。}%
@{僧問。}@
%{僧问。}%
@{如何是道。}@
%{如何是道？}%
@{師曰。}@
%{师说。}%
@{荒田不揀。}@
%{荒田不拣。}%
@{云莫便是和尚為人處麼。}@
%{云莫便是和尚为人处么？}%
@{師曰。}@
%{师说。}%
@{量才補職。}@
%{量才补职。}%
@{示眾曰。}@
%{示众说。}%
@{昨日雨霖霖。}@
%{昨日雨霖霖。}%
@{今朝日杲杲。}@
%{今朝日杲杲。}%
@{文殊與普賢。}@
%{文殊与普贤。}%
@{全身入荒草。}@
%{全身入荒草。}%
@{賴得王老師夜來眠起早。}@
%{赖得王老师夜来眠起早。}%
@{拈起拄杖曰。}@
%{拈起拄杖说。}%
@{來也來也。}@
%{来也来也。}%
@{不見道春無三日晴。}@
%{不见道春无三日晴。}%
@{下座。}@
%{下座。}%

@{饒州密嵓淨土德溥禪師。}@
%{饶州密嵓净土德溥禅师。}%
@{僧問。}@
%{僧问。}%
@{如何是密嵓境。}@
%{如何是密嵓境？}%
@{師曰。}@
%{师说。}%
@{芙容頭上清風起。}@
%{芙容头上清风起。}%
@{云如何是境中人。}@
%{云如何是境中人？}%
@{師曰。}@
%{师说。}%
@{雨露增前野老歌。}@
%{雨露增前野老歌。}%
@{云向上宗乘如何指示。}@
%{云向上宗乘如何指示？}%
@{師曰。}@
%{师说。}%
@{新聲調古曲。}@
%{新声调古曲。}%
@{那箇是知音。}@
%{那箇是知音。}%

@{南康軍雲居山仲和禪師。}@
%{南康军云居山仲和禅师。}%
@{僧問。}@
%{僧问。}%
@{如何是佛。}@
%{如何是佛？}%
@{師曰。}@
%{师说。}%
@{問處分明。}@
%{问处分明。}%
@{僧云。}@
%{僧云。}%
@{夜來松竹起清風。}@
%{夜来松竹起清风。}%
@{吹散白雲三兩片。}@
%{吹散白云三两片。}%
@{師曰。}@
%{师说。}%
@{且莫磕著露柱。}@
%{且莫磕着露柱。}%
@{僧禮拜歸眾。}@
%{僧礼拜归众。}%
@{師噓噓。}@
%{师噓噓。}%
@{廬山同安崇勝幼宗禪師。上堂拈拄杖示眾曰。拄杖子是體。擊禪床一下曰。這箇是用直得高低普見遠近皆聞。正當恁麼時且道是分不分。良久曰。楖栗橫挑華藏界。維摩掌上未為多。下座。}@
%{庐山同安崇胜幼宗禅师，上堂拿起拄杖指着大众说：这根拄杖就是佛性。他敲了一下禅床说：这才是运用，直达高低，普见远近，都能听到。正当你这样的时候，且问你，这到底分不分？良久，他说：像栗子横挑华藏世界，维摩诘手掌上也不算多。然后下座。}%

@{袁州龍興居嶽禪師。僧問。師唱誰家曲宗風嗣阿誰。師曰。自從達磨分流後。萬派都歸是一家。云學人未曉請師直指。師曰。集雲峯下四藤條。}@
%{袁州龙兴居岳禅师，僧人问：您唱的是哪家的曲子？宗风承袭于谁？禅师说：自从达摩分流之后，万派都归于一家。僧人说：我不明白，请师父直指。禅师说：集云峰下四根藤条。}%

@{廬山萬杉子章禪師。僧問。道泰不傳天子令。時清共唱太平歌。如何是太平歌。師曰。雲盡日月正。雪消天地春。云恁麼則雨灑千峯秀風動萬年枝。師曰。星江水闊連天碧。五老山橫宇宙寬。問師資未相見時如何。師曰。定光金地遙招手。云見後如何。師曰。尊卑定位。}@
%{庐山万杉子章禅师，僧人问：道泰不传天子令，时清共唱太平歌，什么是太平歌？禅师说：云尽日月正，雪消天地春。僧人说：这样的话，雨洒千峰秀，风动万年枝。禅师说：星江水阔连天碧，五老山横宇宙宽。僧人问：师资未曾见面时如何？禅师说：定光金地遥招手。僧人说：见面后如何？禅师说：尊卑定位。}%

@{信州鵝湖山仁壽德延禪師。僧問。如何是鵝湖境。師曰。一泓湖水春來淥。數隻仙鵝天外歸。云如何是境中人。師曰。松聲來客坐。山翠上人衣。乃曰。眾口咸來發問端。當空一點欲酧難。而今大義重宣也。剔起眉毛覿面看。久立。}@
%{信州鹅湖山仁寿德延禅师，僧人问：什么是鹅湖境？禅师说：一泓湖水春来绿，数只仙鹅天外归。僧人说：什么是境中人？禅师说：松声来客坐，山翠上人衣。然后说：众人纷纷来发问，空空一点欲答难。如今大义重宣，剔起眉毛，当面看。久立。}%

@{廣因要禪師法嗣}@
%{广因要禅师法嗣}%

@{福州妙峯如璨禪師上堂。今朝是如來降生之節。天下緇流莫不以香湯灌沐共報洪恩。為甚麼教中却道。如來者無所從來。既是無所從來。不知降生底是誰。試請道看。若道得其恩自報。若道不得明年四月八還是驀頭澆。}@
%{福州妙峰如璨禅师上堂。今天是如来降生之节，天下僧众无不以香汤灌沐，共同报答洪恩。为什么教中却说：如来者无所从来，既是无所从来，不知降生的是谁？试请你说说看。如果说得到，就自己报答恩德，如果说不到，明年四月八日还是像往常一样浇水。}%

@{智海逸禪師法嗣}@
%{智海逸禅师法嗣}%

@{瑞州廣蘗志因禪師。僧問。如何是得力句。師曰脚。曰學人不會。師曰。一步進一步。上堂。四十九年說恩潤禽魚。十萬途程來警悟人天。這二老漢各人好與三十棒。何故一箇說長說短。一箇胡言漢語。雖然如是且放過一著。}@
%{瑞州广蘗志因禅师，僧人问：什么是得力句？禅师说：脚。僧人说：我不懂。禅师说：一步进一步。上堂。四十九年说恩润禽鱼，十万途程来警悟人天。这两个老头，各人好打三十棒，为什么一个说长说短，一个胡言乱语。虽然如此，且放他们一马。}%

@{福州大中德隆海印禪師上堂。法無異法道無別道。時時逢見釋迦。處處撞著達磨。放步即交肩。開口即咬破。不咬破大小大。上堂。夫欲智拔先須定動。卓拄杖曰。唵蘇嚧㗭唎娑婆訶。歸堂喫茶。上堂。觸境無滯底為甚麼擡頭不起。田地穩密底為甚麼下脚不得。譬如天王賜與華屋。雖獲大宅要因門入。乃曰。門聻。樊噲踏開真主出。巨靈擡手錦鱗噴。參。上堂。平旦寅曉何人。處處彌陀佛。家家觀世音。月裏麒麟看北斗。向陽椑子一邊青。}@
%{福州大中德隆海印禅师上堂。法无异法，道无别道。时时逢见释迦，处处撞着达摩。放步即交肩，开口即咬破。不咬破大小大。上堂。想要智拔，先须定动。他拄着杖说：唵苏嚧㗭唎娑婆诃。回到堂里喝茶。上堂。触境无滞，为什么抬头不起？田地稳密，为什么下脚不得？譬如天王赐予华屋，虽然获得了大宅，也要从门进入。然后说：门槛。樊哙踏开真主出，巨灵抬手指鳞喷。参。上堂。平旦寅晓何人？处处弥陀佛，家家观世音。月里麒麟看北斗，向阳椑子一边青。}%

@{福州白鹿山仲豫禪師。開堂日問答罷。師乃曰。設使言中辯的句裏藏機。意思交馳並同流浪。何故吾祖之道豈其然乎。若是上根作者。獨步丹霄臨機大用。把住涓滴不漏。放行乃浪涌千江。踞地全威壁立千仞。得不英靈自己荷負宗門。直饒恁麼未稱衲僧。且道衲僧有甚麼奇特。良久曰。深秋簾幕千家雨。落日樓臺一笛風。下座。}@
%{福州白鹿山仲豫禅师。开堂日问答完毕，禅师说：即使言中辩的，句里藏机，意思交驰，并同流浪，为什么吾祖之道岂其然乎？若是上根作者，独步丹霄，临机大用，把住涓滴不漏，放行乃浪涌千江，踞地全威，壁立千仞。得不英灵，自己荷负宗门。即使这样，也不称衲僧，且问衲僧有什么奇特？良久，他说：深秋帘幕千家雨，落日楼台一笛风。然后下座。}%

@{簽判劉經臣居士字興朝。少有逸才登仕版。於佛法未之信。年三十二會東林照覺總禪師與語啟迪之乃敬服。因醉心祖道。既而抵京師謁慧林冲禪師。於僧問雪竇如何是諸佛本源。答曰千峯寒色。語下有省。歲餘官雒幕。就參韶山杲禪師。將去任辭韶山。山囑曰。公如此用心何愁不悟。爾後或有非常境界無量歡喜。宜急收拾。若收拾得去便成法器。若收拾不得則有不寧之疾成失心之患矣。未幾復至京師趨智海依正覺逸禪師請問因緣。海曰。古人道。平常心是道。爾十二時中放光動地不自覺知。向外馳求轉疎轉遠。公益疑不解。一夕入室。海舉傳燈所載。香至國王問波羅提尊者。何者是佛。尊者曰。見性是佛之語問之。公不能對疑甚。遂歸就寢。熟睡至五鼓。覺來方追念間。見種種異相表裏通徹。六根震動天地回旋。如雲開月現喜不自勝。忽憶韶山臨別所囑之言。姑抑之。逗明。趨智海悉以所得告。海為證據且曰。更須用得始得。公曰。莫要踐履否。海厲聲曰。這箇是甚麼事却說踐履。公默契。乃作發明心地頌八首。及著明道諭儒篇以警世。詞曰。明道在乎見性。余之所悟者見性而已。孟子曰。口之於味也。目之於色也。耳之於聲也。鼻之於臭也。四肢之於安佚也性也。楊子曰。視聽言貌思性所有也。有見於此則能明乎道矣。當知道不遠人。人之於道猶魚之於水。未甞須臾離也。唯其迷己逐物。故終身由之而不知。佛曰大覺。儒曰先覺。蓋覺此耳。昔人有言曰。今古應無墜。分明在目前。又曰。大道秖在目前。要且目前難覩。欲識大道真體。不離聲色言語。又曰。夜夜抱佛眠。朝朝還共起。起倒鎮相隨。語默同居止。欲識佛去處。秖這語聲是。此佛者之語道為最親者。立則見其參於前也。在輿則見其倚於衡也。瞻之在前也。忽焉在後也。取之左右逢其源也。此儒者之語道最邇者。奈何此道唯可心傳。不立文字故。世尊拈花而妙心傳於迦葉。達磨面壁而宗旨付於神光。六葉既敷千花競秀。分宗列派各有門庭。故或瞬目揚眉擎拳舉指。或行棒行喝豎拂拈槌。或持叉張弓輥毬舞笏。或拽石搬土打鼓吹毛。或一默一言一吁一笑。乃至種種方便皆是親切為人。然秖為太親故人多罔措。瞥然見者不隔絲毫。其或沈吟迢迢萬里。欲明道者宜無忽焉。祖祖相傳至今不絕。真得吾儒所謂忿而不發開而弗違者也。余之有得實在此門。反思吾儒自有其道。良哉孔子之言。默而識之一以貫之。故目擊而道存指掌而意諭。凡若此者皆合宗門之妙旨。得教外之真機。然而孔子之道傳之子思。子思傳之孟子。孟子既沒不得其傳。而所以傳於世者特文字耳。故余之學必求自得而後已。幸余一夕開悟。凡目之所見耳之所聞心之所思口之所談手足之所運動無非妙者。得之既久日益見前。每以與人人不能受。然後知其妙道果不可以文字傳也。嗚呼是道也。有其人則傳。無其人則絕。余既得之矣。誰其自知乎。終余之身而有其人邪無其人邪。所不可得而知也。故為記頌歌語以流播其事。而又著此篇以諭吾徒云。}@
%{签判刘经臣居士，字兴朝。少年就有奇才，登仕版。对佛法不信，三十岁时，遇到东林照觉总禅师，与他谈话，受到启迪，于是敬服。从此醉心祖道，后来到达京师，拜见慧林冲禅师。僧人问雪窦，什么是诸佛本源？禅师回答：千峰寒色。语下有所省悟。一年后，在洛阳幕府任职，去参拜韶山杲禅师。将要去任职，辞别韶山，禅师嘱咐说：你这样用心，何愁不悟？以后如果有非常境界，无量欢喜，应该赶紧收拾。如果收拾得去，就成法器，如果收拾不得，则有不宁之疾，成失心之患。不久又回到京师，投奔智海依正觉逸禅师，询问因缘。智海说：古人说：平常心是道。你十二时中放光动地，不自觉知，向外驰求，转疏转远，公益疑不解。有一天晚上，他进入禅师的房间，智海举起传灯所载：香至国王问波罗提尊者：何者是佛？尊者说：见性是佛。智海问他，他不能回答，疑惑很大。于是回家睡觉，熟睡到五更，醒来后，正在追念间，看见种种异相，表里通彻，六根震动，天地回旋，如云开月现，喜不自胜。忽然想起韶山临别时禅师的嘱咐，姑且压制住。天亮后，他去见智海，把所得告诉他。智海为他作证，并且说：还要用得上才行。刘经臣说：不要践履吗？智海厉声说：这是什么事，却说践履？刘经臣心领神会，于是作发明心地颂八首，以及著明道谕儒篇，以警世。文中说：明道在于见性，我所悟的就是见性而已。孟子说：口之于味也，目之于色也，耳之于声也，鼻之于臭也，四肢之于安佚也性也。杨子说：视听言貌思性所有也。有见于此，则能明乎道矣。要知道道不远人，人之于道，犹鱼之于水，未曾须臾离也。唯其迷己逐物，故终身由之而不知。佛曰大觉，儒曰先觉，盖觉此耳。昔人有言曰：今古应无坠，分明在目前。又曰：大道秖在目前，要且目前难覩。欲识大道真体，不离声色言语。又曰：夜夜抱佛眠，朝朝还共起，起倒镇相随，语默同居止。欲识佛去处，秖这语声是。此佛者之语道为最亲者。立则见其参于前也，在舆则见其倚于衡也，瞻之在前也，忽焉在后也，取之左右逢其源也。此儒者之语道最邇者。奈何此道唯可心传，不立文字故。世尊拈花而妙心传于迦叶，达磨面壁而宗旨付于神光。六叶既敷，千花竞秀，分宗列派，各有门庭。故或瞬目扬眉，擎拳举指，或行棒行喝，竖拂拈槌，或持叉张弓，輥毬舞笏，或拽石搬土，打鼓吹毛，或一默一言一吁一笑，乃至种种方便，皆是親切为人。然秖为太亲故人多罔措，瞥然见者不隔丝毫，其或沈吟迢迢万里。欲明道者宜无忽焉。祖祖相传至今不绝，真得吾儒所谓忿而不发，开而弗违者也。余之有得，实在此门。反思吾儒自有其道。良哉孔子之言，默而识之一以贯之。故目击而道存，指掌而意諭。凡若此者，皆合宗门之妙旨，得教外之真機。然而孔子之道，传之子思，子思传之孟子，孟子既没不得其传，而所以传于世者特文字耳。故余之学必求自得而後已。幸余一夕开悟，凡目之所见，耳之所闻，心之所思，口之所谈，手足之所运动，无非妙者。得之既久，日益见前，每以与人人不能受，然后知其妙道果不可以文字传也。呜呼是道也，有其人则传，无其人则绝。余既得之矣，谁其自知乎？终余之身而有其人邪，无其人邪？所不可得而知也。故为记颂歌语以流播其事，而又著此篇以諭吾徒云。}%
@{支提隆禪師法嗣}@
%{支提隆禅师的法嗣}%

@{杭州靈隱玄本禪師。僧問。蚌含未剖時如何。師曰。光從何來。}@
%{杭州灵隐玄本禅师。僧人问：蚌含未剖时如何？师曰：光从何来？}%

@{問臨濟入門便喝。德山入門便棒。此意如何。師曰。天晴不肯去。}@
%{问：临济入门便喝，德山入门便棒，此意如何？师曰：天晴不肯去。}%

@{師見僧看經乃問。看甚麼經。僧無語。乃示頌曰。看經不識經。徒勞損眼睛。欲得不損眼。分明識取經。}@
%{师见僧人看经，乃问：看什么经？僧人无言。乃示颂曰：看经不识经，徒劳损眼睛。欲得不损眼，分明识取经。}%

@{淨土素禪師法嗣}@
%{净土素禅师的法嗣}%

@{杭州淨土院惟正禪師。秀州華亭黃氏子。幼從錢塘資聖院本如隷業。}@
%{杭州净土院惟正禅师。秀州华亭黄氏子。幼年从钱塘资圣院本如学习。}%

@{且將較藝於有司。如使禱觀音像以求陰相。師謝曰。豈忍獨私於己哉。}@
%{且将较艺于有司。如使祈祷观音像以求阴相。师谢曰：岂忍独私于己哉。}%

@{郡人朱紹安聞而加歎。欲啟帑度之。師慨然曰。古之度人以清機密旨。今反是去古遠矣。}@
%{郡人朱绍安闻而加叹。欲启帑度之。师慨然曰：古之度人以清机密旨。今反是去古远矣。}%

@{吾墮三寶數當有其時已。而遇祥符覃恩得諧素志。獨擁毳袍且弊。同列慢之。}@
%{吾堕三宝数当有其时已。而遇祥符覃恩得谐素志。独拥毳袍且弊。同列慢之。}%

@{師曰。佛乎佛乎儀相云乎哉。僧乎僧乎盛服云乎哉。}@
%{师曰：佛乎佛乎仪相云乎哉。僧乎僧乎盛服云乎哉。}%

@{厥後有願輸奉歲時用度俾繼加之院務。亦復謝曰。聞托鉢乞食。未聞安坐以享。}@
%{厥后有愿输奉岁时用度俾继加之院务。亦复谢曰：闻托钵乞食。未闻安坐以享。}%

@{聞歷謁諸祖。未聞廢學自任。況我齒茂氣完。正在筋力為禮。非從事屋廬之秋也。}@
%{闻历谒诸祖。未闻废学自任。况我齿茂气完。正在筋力为礼。非从事屋庐之秋也。}%

@{於是提策東引。學三觀於天台。復旋徑山恣單傳之旨於老宿惟素。}@
%{于是提策东引。学三观于天台。复旋径山恣单传之旨于老宿惟素。}%

@{素董臨安功臣山淨土院。師輔相之久而繼席焉。然為人高簡律身精嚴。名卿巨公多所推尊。}@
%{素董临安功臣山净土院。师辅相之久而继席焉。然为人高简律身精严。名卿巨公多所推尊。}%

@{葉內翰清臣牧金陵。迎師語道。一日葉曰。明日府有燕飲師固奉律能為我少留一日欵清話否。師諾之。}@
%{叶内翰清臣牧金陵。迎师语道。一日叶曰：明日府有燕饮师固奉律能为我少留一日欵清话否。师诺之。}%

@{翌日遣使邀。師留一偈而返曰。昨日曾將今日期。出門倚杖又思惟。為僧祇合居嵓谷。國士筵中甚不宜。}@
%{翌日遣使邀。师留一偈而返曰：昨日曾将今日期。出门倚杖又思惟。为僧祇合居嵓谷。国士筵中甚不宜。}%

@{坐客皆仰其標致。師識慮洗然不牽世累。雅愛跨黃犢。出入軍持巾鉢悉挂角上。}@
%{坐客皆仰其标致。师识虑洗然不牵世累。雅爱跨黄犊。出入军持巾鉢悉挂角上。}%

@{市人爭觀之。師自若也。杭守蔣侍郎嘗與師為方外友。每往謁至郡庭下犢。談笑終日而去。}@
%{市人争观之。师自若也。杭守蒋侍郎尝与师为方外友。每往谒至郡庭下犊。谈笑终日而去。}%

@{蔣有詩曰。禪客尋常入舊都。黃牛角上挂瓶盂。有時帶雪穿雲去。便好和雲畫作圖。}@
%{蒋有诗曰：禅客寻常入旧都。黄牛角上挂瓶盂。有时带雪穿云去。便好和云画作图。}%

@{師嘗作山中偈曰。橋上山萬層。橋下水千里。惟有白鷺鸞。見我常來此。}@
%{师尝作山中偈曰：桥上山万层。桥下水千里。惟有白鹭鸾。见我常来此。}%

@{平生製作三十卷號錦溪集。又工書筆法勝絕。秦少遊珍藏之。冬不擁爐。以蘆花作毬納足其中。}@
%{平生制作三十卷号锦溪集。又工书笔法胜绝。秦少游珍藏之。冬不拥炉。以芦花作毬纳足其中。}%

@{客至共之。夏秋好翫月。盤膝大盆中浮池上。自旋其盆吟笑達旦。率以為常。}@
%{客至共之。夏秋好翫月。盘膝大盆中浮池上。自旋其盆吟笑达旦。率以为常。}%

@{九峯韶禪師嘗客于院。一夕將臥。師邀之曰。月色如此。勞生擾擾對之者能幾人。}@
%{九峯韶禅师尝客于院。一夕将卧。师邀之曰：月色如此。劳生扰扰对之者能几人。}%

@{峯唯唯而矣。久之。呼童子使熟炙。峯方飢意作藥石頃乃橘皮湯一盃。}@
%{峯唯唯而矣。久之。呼童子使熟炙。峯方饥意作药石頃乃橘皮汤一盃。}%

@{峯匿笑曰。無乃太清乎。有問曰。師以禪師名。乃不談禪何也。}@
%{峯匿笑曰：无乃太清乎。有问曰：师以禅师名。乃不谈禅何也。}%

@{師曰。徒費言語。吾懶寧假曲折。但日夜煩萬象為敷演耳。言語有間而此法無盡。}@
%{师曰：徒费言语。吾懒宁假曲折。但日夜烦万象为敷演耳。言语有间而此法无尽。}%

@{所謂造物無盡藏也。皇祐元年孟夏八日語眾曰。夫動以對靜未始有極。吾一動歷年六十有四。}@
%{所谓造物无尽藏也。皇祐元年孟夏八日语众曰：夫动以对静未始有极。吾一动历年六十有四。}%

@{今靜矣。然動靜本何有哉。於是泊然而逝。}@
%{今静矣。然动静本何有哉。于是泊然而逝。}%

@{寶林殊禪師法嗣}@
%{宝林殊禅师的法嗣}%

@{婺州寶林用明禪師。僧問。世尊三昧迦葉不知。和尚三昧什麼人知。師曰。泥牛穿海去。木馬透雲歸。}@
%{婺州宝林用明禅师。僧问：世尊三昧迦叶不知。和尚三昧什么人知？师曰：泥牛穿海去。木马透云归。}%

@{云恁麼則學人請益。師曰。未敢相許。僧無語。師曰。真箇。}@
%{云恁麼则学人请益。师曰：未敢相许。僧无言。师曰：真箇。}%

@{東山宗禪師法嗣}@
%{东山宗禅师的法嗣}%

@{建州定峯曉宣禪師。僧問。如何是祖師西來意。師曰。雲收千嶽翠。}@
%{建州定峯晓宣禅师。僧问：如何是祖师西来意？师曰：云收千嶽翠。}%

@{云如何領會。師曰。雨洗百花鮮。問學人上來請師垂示。師曰。江澄秋夜月。}@
%{云如何领会？师曰：雨洗百花鲜。问学人上来请师垂示。师曰：江澄秋夜月。}%

@{風掃曉天霞。云一句纔聞流通萬古。師曰。汝作麼生會。僧喝。師便打。}@
%{风扫晓天霞。云一句纔闻流通万古。师曰：汝作麼生会？僧喝。师便打。}%

@{續傳燈錄卷第十}@
%{续传灯录卷第十}%
