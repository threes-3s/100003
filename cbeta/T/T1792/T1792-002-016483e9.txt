@{佛說盂蘭盆經疏下}@
%{佛说盂兰盆经疏下}%

@{充國沙門宗密述}@
%{充国沙门宗密述}%

@{四、正解經文(二)。正解經文，於中復二：初釋題目、二解本文。初、釋題目。}@
%{四、正解经文(二) 。正解经文，于中复二：初释题目、二解本文。初、释题目。}%

@{佛說盂蘭盆經}@
%{佛说盂兰盆经}%

@{此經總有三譯：一、晉武帝時，剎法師翻，云盂蘭盆經。二、惠帝時，法炬法師譯，云灌臘經，應此文云具飯百味五果汲灌盆器香油錠燭等故。三、舊本別錄，又有一師翻，為報恩經，約所行之行而立名故。今所釋者，即初譯也。義淨三藏云：頒自我口，暢之彼心，以教合機，故稱佛說。盂蘭，是西域之語，此云倒懸。盆乃東夏之音，仍為救器。若隨方俗，應曰救倒懸盆。斯繇尊者之親魂沈闇道，載飢且渴命似倒懸，縱聖子之威靈無以拯其塗炭。佛令盆羅百味式貢三尊，仰大眾之恩光，救倒懸之窘急，即從此義以立經名。經者，正名為線，義曰契經。線能貫華、經能持緯，謂所詮之義似緯似華，能詮之文能持能貫。今順此方典誥，是以目之為經。借義助名，仍加契字。此釋，符《佛地論》二義中貫穿之義，《雜心論》五義中結鬘之義也。}@
%{此经总有三译：一、晋武帝时，刹法师翻，云盂兰盆经。二、惠帝时，法炬法师译，云灌腊经，应此文云具饭百味五果汲灌盆器香油锭烛等故。三、旧本别录，又有一师翻，为报恩经，约所行之行而立名故。今所释者，即初译也。义净三藏云：颁自我口，畅之彼心，以教合机，故称佛说。盂兰，是西域之语，此云倒悬。盆乃东夏之音，仍为救器。若随方俗，应曰救倒悬盆。斯繇尊者之亲魂沈闇道，载饥且渴命似倒悬，纵圣子之威灵无以拯其涂炭。佛令盆罗百味式贡三尊，仰大众之恩光，救倒悬之窘急，即从此义以立经名。经者，正名为线，义曰契经。线能贯华、经能持纬，谓所诠之义似纬似华，能诠之文能持能贯。今顺此方典诰，是以目之为经。借义助名，仍加契字。此释，符《佛地论》二义中贯穿之义，《杂心论》五义中结鬘之义也。}%

@{二、解本文。解本文分三：一序分、二正宗分、三流通分。以三分之興，彌天高判，冥符西域，今古同遵。初序分中，諸經多有二序：一、證信序，謂如是之法，我從佛聞。標記說時說處分明，大眾同聞非謬，以為證據令總信受。經無豐約，非信不傳，繇是經初必須證信。故《智度論》云說時方人，令生信故。二、發起序，發明信起正宗之法。如《淨名》寶蓋、《法華》毫光之類。然證信亦云通序，諸經皆同故。亦云經後序，佛說法時而未有故。發起亦云別序，諸經各別故。亦云經前序，佛先自發起，方說正宗故。}@
%{二、解本文。解本文分三：一序分、二正宗分、三流通分。以三分之兴，弥天高判，冥符西域，今古同遵。初序分中，诸经多有二序：一、证信序，谓如是之法，我从佛闻。标记说时说处分明，大众同闻非谬，以为证据令总信受。经无丰约，非信不传，繇是经初必须证信。故《智度论》云说时方人，令生信故。二、发起序，发明信起正宗之法。如《净名》宝盖、《法华》毫光之类。然证信亦云通序，诸经皆同故。亦云经后序，佛说法时而未有故。发起亦云别序，诸经各别故。亦云经前序，佛先自发起，方说正宗故。}%

@{初、證信序。}@
%{初、证信序。}%

@{聞如是：一時佛在舍衛國祇樹給孤獨園。}@
%{闻如是：一时佛在舍卫国祇树给孤独园。}%

@{則佛臨滅度時，阿難請問四事，佛令置此言也。所問四事，佛一一答，謂一依四念處、二以戒為師、三默擯惡性比丘、四一切經初皆云如是我聞一時佛在某處與某處若干人俱。諸經多具六種成就，文或闕略，義必具之，謂一信、二聞、三時、四主、五處、六眾。六緣不具，教則不興。必須具六，故云成就。今經闕於列眾也。又聞成就為初，異餘經者，各是譯人之意。謂或云如是之法我從佛聞，或云我於佛邊聞如是法，皆是指法之詞也。不云我者，意彰聖人皆證無我理故。餘經有者，即阿難自指五蘊假者，不同情計之我，亦無過也。聞，謂耳根發識聽彼外聲。次云如是者，信成就也。夫信者言是事如是，不信者言是事不如是。故肇公云：信順之詞也。一時者，師資合會說聽究竟，總名一時；簡異餘時也。謂如來說經，時有無量，不能別舉，一言略周故但云一。諸方時分延促不定，故總言一時。然諸經中不指定時、指定處者，有解招難，故不用之。今詳其意，以處則不過十六國中遊化住止之處而有其數，易為標指。時則年月春秋寒熱晝夜寅卯須臾等時，變異迅速、積數無量、不可說錄，難為標指故。佛者，梵語佛陀，此云覺者，謂覺了真妄性相之者。覺有三義：一、自覺我空，簡異凡夫。二、覺他法空，簡異二乘。三、覺滿俱空，合於本覺，名究竟覺或名大覺妙覺，簡異菩薩。在舍衛等者，處成就也。真諦記云住處有二：一境界處，謂化在俗之流。二依止處，謂統出家之眾。初即舍衛，後即祇園。《婆沙論》云舉舍衛者，令遠人知；舉祇園者，令近人知。舍衛，此云聞物，謂具足財寶之物、多聞解脫之人，遠聞諸國故。義淨三藏譯《金剛經》云名稱大城。祇樹等者，即祇陀太子所施之樹、給孤長者所買之園。祇陀，此云戰勝，波斯匿王太子也。生時王與外國戰勝，因以為名。給孤獨者，是臣之號，本名須達多，此云善施，謂給孤獨即是善施。又常行施故名善施，鄉人美之號給孤獨。然園是須達所買、樹是祇陀所施，園總樹別先合標園，今以禮別尊卑故樹先園後。西國呼寺為僧伽藍摩，此云眾園。以佛教東流初至中國，止鴻臚寺賓異域僧；僧既漸多，散置別館，存其本號皆曰寺焉。其買園施樹者，《涅槃經》說：須達長者為兒聘婦，詣王舍城。因見佛發心，請入舍衛說法。佛令舍利弗隨歸，先揀住處。擇得祇陀太子之園，長者問買，太子戲云：側布黃金，滿即賣之。長者便欲交付。太子云：是戲言。共請斷事之人斷之，彼斷令依先語。長者載金側布，唯少一隅。太子見其不惜財寶，知佛殊勝，遂施所餘之地置立門屋，施園中樹以為林蔭。二人共成精舍，請佛居之，故云祇樹等也。闕眾成就者，但文略也，如《無常經》等。然有其時，必具徒眾，故經末云四輩弟子歡喜奉行。}@
%{则佛临灭度时，阿难请问四事，佛令置此言也。所问四事，佛一一答，谓一依四念处、二以戒为师、三默擯恶性比丘、四一切经初皆云如是我闻一时佛在某处与某处若干人俱。诸经多具六种成就，文或阙略，义必具之，谓一信、二闻、三时、四主、五处、六众。六缘不具，教则不兴。必须具六，故云成就。今经阙于列众也。又闻成就为初，异余经者，各是译人之意。谓或云如是之法我从佛闻，或云我于佛边闻如是法，皆是指法之词也。不云我者，意彰圣人皆证无我理故。余经有者，即阿难自指五蕴假者，不同情计之我，亦无过也。闻，谓耳根发识听彼外声。次云如是者，信成就也。夫信者言是事如是，不信者言是事不如是。故肇公云：信顺之词也。一时者，师资合会说听究竟，总名一时；简异余时也。谓如来说经，时有無量，不能别举，一言略周故但云一。诸方时分延促不定，故总言一时。然诸经中不指定时、指定处者，有解招难，故不用之。今详其意，以处则不过十六国中游化住止之处而有其数，易为标指。时则年月春秋寒热昼夜寅卯须臾等时，变异迅速、积数无量、不可说录，难为标指故。佛者，梵语佛陀，此云觉者，谓觉了真妄性相之者。觉有三义：一、自觉我空，简异凡夫。二、觉他法空，简异二乘。三、觉满俱空，合于本觉，名究竟觉或名大觉妙觉，简异菩萨。在舍卫等者，处成就也。真谛记云住处有二：一境界处，谓化在俗之流。二依止处，谓统出家之众。初即舍卫，后即祇园。《婆沙论》云举舍卫者，令远人知；举祇园者，令近人知。舍卫，此云闻物，谓具足财宝之物、多闻解脱之人，远闻诸国故。义净三藏译《金刚经》云名称大城。祇树等者，即祇陀太子所施之树、给孤长者所买之园。祇陀，此云战胜，波斯匿王太子也。生时王与外國戰勝，因以为名。给孤独者，是臣之号，本名须达多，此云善施，谓给孤独即是善施。又常行施故名善施，乡人美之号给孤独。然园是须达所买、树是祇陀所施，园总树别先合标园，今以礼别尊卑故树先园后。西国呼寺为僧伽蓝摩，此云众园。以佛教东流初至中国，止鸿胪寺宾异域僧；僧既渐多，散置别馆，存其本号皆曰寺焉。其买园施树者，《涅槃经》说：须达长者为儿聘妇，詣王舍城。因见佛发心，请入舍卫说法。佛令舍利弗随归，先拣住处。择得祇陀太子之园，长者问买，太子戏云：侧布黃金，满即卖之。长者便欲交付。太子云：是戏言。共请断事之人断之，彼断令依先语。长者载金側布，唯少一隅。太子见其不惜财宝，知佛殊胜，遂施所餘之地置立门屋，施园中树以为林荫。二人共成精舍，请佛居之，故云祇树等也。闕眾成就者，但文略也，如《无常经》等。然有其时，必具徒众，故经末云四辈弟子欢喜奉行。}%
@{二發起序(六)。發起者，此經既以孝順拔苦為宗，故託救母之緣而為發起。文分為六：第一目連道滿、第二知恩欲酬、第三攀慕遍尋、第四得見所在、第五痛哭往救、第六惡習現前。}@
%{第二部分是發起序，講述目犍連救母的故事。這部經是以孝順拔苦為宗旨的，因此借目犍連救母的故事作為發起。這篇序文分為六個部分：第一部分是目犍連道滿，第二部分是知恩欲酬，第三部分是攀慕遍尋，第四部分是得見所在，第五部分是痛哭往救，第六部分是惡習現前。}%

@{初、目連道滿。}@
%{首先是目犍連道滿。}%

@{大目犍連始得六通。}@
%{目犍連剛獲得六種神通。}%

@{此人姓大目犍連，唐言菉菽氏。彼國上古有仙，常食菉荳，尊者是彼之種族也。名尼拘律陀，即樹名也。尊者二親因祭此樹神而生尊者，故名此也。是王舍城中輔相之子，時人貴其種，所以稱其氏。始得六通者，始即是初，初得聖道便度二親，本因親而修道故也。道雖無異，本願各殊，故諸聖者不必皆爾。六通者，一神境通，智證神境故。亦名如意通，身如其意欲往即到故。二天眼通、三天耳通，謂能見能聞若近若遠障內障外色聲等故。四宿命通，能知宿世本生本事故。五他心通，謂於定散漏無漏心一切能知故。六漏盡通，謂身中漏盡而能知故。六皆無擁，故總名通。}@
%{目犍連姓大目犍連，唐朝人稱他為菉菽氏。他們國家古代有一位神仙，經常吃菉荳，目犍連是神仙的後代。他的名字是尼拘律陀，也是一種樹的名字。因為目犍連的父母祭拜這個樹神而生下了他，所以就用這個名字。他是王舍城輔相的兒子，當時人們很看重他的家族，所以就稱呼他的姓氏。他剛獲得六種神通的時候，就度化了他的父母。因為他本來就是因為父母才修道的，所以他剛得道就度化了父母。雖然道沒有區別，但本願不同，所以聖人也不一定都這樣。六種神通分別是：第一種是神境通，因為智慧證得神境而獲得的神通，也叫做如意通，因為身體可以隨心所欲，想往哪裡就去哪裡。第二種是天眼通，第三種是天耳通，指的是能夠看到和聽到遠近、障礙內外、顏色、聲音等等。第四種是宿命通，指的是能夠知道過去世的出生和經歷。第五種是他心通，指的是能夠知道一切定、散、漏、無漏的心。第六種是漏盡通，指的是身體中的漏盡了，並且能夠知道。這六種神通都是無所不能的，所以統稱為通。}%

@{二知恩欲酬。}@
%{第二部分是知恩欲酬。}%

@{欲度父母報乳哺之恩。}@
%{目犍連想要度化父母，報答他們乳哺之恩。}%

@{度謂度脫。然報恩兩字，但是通標虛位，度脫正是其報。乳謂母乳，哺是嚼哺。然父母有遠近、恩有輕重、報有分全。遠者七世乃至多世，近者即生此身。七世者，外教所宗。人以形質為本，傳體相續，以父祖已上為七世，故偏尊於父。佛教所宗，人以靈識為本，四大形質為靈識所依，世世生生皆有父母，生養此身已去乃至七生所生父母為七世也。然寄託之處惟在母胎，生來乳哺懷抱亦多是母，故偏重母，是以經中但云報乳哺之恩也。乃至多世者，於中偏取歸依佛已來所有生身父母，能生我身修道器故。諸佛成道之時，多生父母皆相會遇，聞法獲益。恩有輕重者，此生父母最重，餘漸輕也。報有分全者，侍養一生為分，度脫多生為全。故經云左肩擔父、右肩擔母，遍行大地，亦不能報恩。故知此生所報為分，設同孟宗、董黯、董永之類，亦為分也。今經云欲度父母者，意令得道。明其全也。若總不報，便是不孝罪人，況加逆事。且泛論一切人恩，《華嚴經》云不知恩者，多遭橫死。《觀佛相海經》云有恩不報，是阿鼻因。諸恩尚然，況於父母。父母之恩無可校量，故《詩》云蓼蓼者莪，匪莪伊蒿。哀哀父母，生我劬勞。乃至無父可怙，無母可恃，出則銜恤，入則靡至。父兮生我，母兮鞠我，撫我畜我，長我育我。顧我復我，出入腹我。欲報之德，昊天罔極。故三藏云：父母義高天地、恩深巨海，是以係仰顧腹之恩、思答劬勞之德。《父母恩重經》云父母懷抱，含笑未語和和弄聲，飢時須食非母不哺，渴時須飲非母不乳(云云)。計論母恩昊天罔極。嗚呼慈母云何可報(云云)。至於行來東西隣里井竈碓磨，不時還家。母忽心驚，兩乳流出，即知我兒家中憶我。即便還家。}@
%{度化指的是解脫。報恩這兩個字只是概括性的說法，真正的報恩就是解脫。乳指的是母乳，哺指的是嚼哺。父母的恩情有遠近之分，恩情也有輕重之分，報恩也有分全之分。遠的可以追溯到七世乃至更多世，近的則是這一世。七世是外教所主張的，他們認為人以形質為本，身體是相續的，以父親和祖先往上數七世，所以更尊崇父親。佛教主張人以靈識為本，四大形質是靈識所依託的，世世代代都有父母，生養這一世的身體，已經過去的七世所生的父母就是七世。但是，寄託的地方只有在母胎，出生後乳哺懷抱也大多是母親，所以更重視母親，因此經文中只說報答乳哺之恩。七世乃至更多世，其中特別指的是皈依佛以後所有生身父母，因為他們能夠生下我，讓我修道。佛成道的時候，多世的父母都會相聚，聽到佛法而得到利益。恩情有輕重之分，這一世的父母最重，其他的父母恩情就逐漸輕了。報恩有分全之分，侍奉父母一生是分，度化父母多世是全。因此經文中說左肩擔父、右肩擔母，走遍大地，也無法報答父母的恩情。所以知道這一世所報答的是分，即使像孟宗、董黯、董永那樣孝順，也只是分。現在經文中說想要度化父母，意思是讓他們得道，說明了報恩的全部。如果總是不報答父母的恩情，就是不孝的罪人，更何況做逆天的事情。而且泛論一切人的恩情，《華嚴經》中說不知道恩情的人，大多會橫死。《觀佛相海經》中說有恩不報，是墮入阿鼻地獄的因。其他的恩情尚且如此，何況是父母的恩情。父母的恩情無法衡量，所以《詩經》中說：蓼蓼者莪，匪莪伊蒿。哀哀父母，生我劬勞。乃至無父可怙，無母可恃，出則銜恤，入則靡至。父兮生我，母兮鞠我，撫我畜我，長我育我。顧我復我，出入腹我。欲報之德，昊天罔極。所以三藏說：父母的義理高於天地，恩情深似大海，所以要仰望父母的恩情，要報答他們養育的恩德。《父母恩重經》中說：父母懷抱，含笑未語和和弄聲，飢時須食非母不哺，渴時須飲非母不乳(等等) 。計算母親的恩情，昊天罔極。哎，慈母的恩情怎麼能夠報答(等等) 。至於外出到東西鄰里、井竈碓磨，不時回家。母親突然心驚，兩乳流出，就知道我的孩子在家裡想我了。就立刻回家。}%

@{問：詳此經文淺朴，偏誡貧賤之流何也？答：君子自孝，故偏誡小人。又君子有簞瓢之貧，何妨確磨等事。又偏敘艱勤之語，始彰鞠養之勞耳。}@
%{有人問：這篇經文很淺顯，為什麼偏要告誡貧窮的人呢？回答說：君子天生就孝順，所以這篇經文主要告誡小人。而且君子也有貧窮的時候，用簞瓢裝飯，為什麼不能做碓磨這些事情呢？這篇經文主要講述父母養育子女的辛苦，才顯現出父母養育子女的勞苦。}%

@{又云其兒遙見母來，或在欄車搖頭弄腦，或復曳腹隨行嗚呼向母。母為其子曲身下就，長舒兩手摩拭塵土，嗚和其口、開懷出乳，以乳乳之。母見兒歡、兒見母喜，二情相交恩愛慈重莫復過是(云云)。既生長大，朋友相隨，梳頭摩髮，欲得好衣覆蓋其身，敝衣故破父母自著，新好綿帛先與其子。至于行來官私急疾，傾心南北、逐子東西，橫簪頭上。子漸長大，為與索妻，得他女子父母轉疎，私房室內共相語樂。父母年老氣力衰微，終朝至暮不來借問。或復父孤母寡獨守空房，猶如客人寄止他舍，常無恩愛。或無襦被寒凍苦辛，厄難遭之太甚。年老色衰多饒蚤蝨，夙夜不臥長吟歎息：何罪宿愆，生此不孝之子。或時呼喚，瞋目驚怒盡不從順。婦兒罵詈，低頭含笑(云云)。帝釋梵王諸天人民，一切眾會聞經歡喜發菩提心，號哭動地淚下如雨。評曰：細思其事，誠哉是言。或有母不如此、兒不如彼者，百中無一也。良繇眾生無始無明迷真執妄，既根本顛倒，故枝末一一皆然。禍哉凡愚，云何可度。}@
%{經文還說：孩子遠遠地看到母親來了，有的在欄杆上搖頭晃腦，有的拖著肚子跟著母親走，一邊走一邊喊著母親。母親為了孩子彎下腰，伸出兩隻手為孩子擦拭身上的塵土，一邊哄著孩子，一邊開懷地露出乳房，用乳汁餵養孩子。母親看到孩子高興，孩子看到母親也高興，兩人的感情交織在一起，恩愛慈重，沒有比這更美好的了(等等) 。孩子長大後，和朋友在一起，梳頭摩髮，想要穿好衣服，舊衣服破了就讓父母自己穿，新好的絲綢就先給孩子穿。至於外出辦官事或者私事，父母總是傾心南北、追著孩子東西跑，還把簪子插在頭上。孩子漸漸長大，為了給孩子娶妻，就得到另一個女子的父母，父母就疏遠了，孩子和妻子在房間裡私下說話，互相玩樂。父母年老體衰，從早到晚都不來探望。或者父親孤獨，母親寡居，獨自守著空房子，就像客人寄住在別人家一樣，沒有恩愛。或者沒有衣服被子，在寒冷中受苦，遭遇的災難太多。年老色衰，身上長滿了蝨子，整夜睡不著，長吁短嘆：我犯了什麼罪，做了什麼孽，生了這樣不孝的孩子。有時呼喚他們，他們就瞪著眼睛發怒，完全不順從。妻子和孩子辱罵他們，他們就低頭含笑(等等) 。帝釋天、梵天、諸天人民，一切大眾聽到這部經，都歡喜地發起菩提心，號啕大哭，哭聲震動大地，眼淚像雨一樣落下。評說：細細思考這件事，真是這樣。或者有母親不像這樣，或者有孩子不像那樣，一百個人中不會有一個。這都是因為眾生從無始以來就迷失了真諦，執著於虛妄，根本顛倒，所以枝末細節都這樣。可憐啊，愚蠢的凡人，怎麼能夠度化呢？}%
@{三、攀慕遍尋。}@
%{第三，就是想念父母，四处寻找。}%

@{即以道眼觀視世間。}@
%{就用道眼观察世间。}%

@{觀求生處，是天眼通。繇證道而得，故云道眼。世間有二，謂三界是器世間，六道是有情世間。然尊者喪親之日猶是凡夫，不知父母生于何道。今成聖果，力可追求，故以天眼上下觀視，于三界處尋六道身。得通便觀，故云即也。}@
%{观察寻找父母投生的去处，这就是天眼通。因为证道而得到，所以叫道眼。世间分为两种，一种是三界，也就是器世间，一种是六道，也就是有情世间。然而，尊者在父母去世的时候还是凡夫，不知道父母投生到了哪一道。现在已经证得圣果，有能力去追寻，所以就用天眼上下观察，在三界之中寻找六道的父母。因为能够用天眼观察，所以说“即”。}%

@{四、得見所在。}@
%{第四，找到了父母所在的地方。}%

@{見其亡母生餓鬼中，不見飲食，皮骨連立。}@
%{看到亡母投生到饿鬼道，没有东西吃，皮包骨头，站都站不起来。}%

@{本觀世間俱尋父母，父生樂處不假施勞，既非經宗故此不述。母生鬼道已屬三塗，復在餓中，是鬼之極苦，拔濟苦者唯盂蘭盆，發起正宗意在斯也。生餓鬼中是異熟果，酬引業故。不見飲食是等流果，酬滿業故，是慳貪業之果也。皮骨連立是增上果。準《正理論》，鬼本住在此洲之下五百繇旬，縱廣亦爾。有琰魔羅界，從此展轉散趣餘方，人間一月為一日，乘此積月積年壽五百歲。然鬼有三種：一、無財鬼，以無福德不得食故。二、少財鬼，少得淨妙飲食故。三、多財鬼，多得淨妙飲食故。此三種鬼，復各有三。無財三者，一、炬口鬼，謂火炬炎熾常從口出。繇是前生燒壞村柵、焚炙賢良以此求財，墮於地獄，從地獄出墮此鬼中。故《正法念經》云若人貪嫉枉奪人財、破人城郭殺害抄掠得財，奉王大臣，轉增凶暴，墮熾然餓鬼中。二、鍼咽鬼，謂頭大如山、咽如鍼孔。繇於破齋夜食、盜竊眾僧之食故。故《齋法清淨經》云目連路逢數百萬鬼，頭如大山等。三、臭口鬼，謂口中腐臭自惡受苦。以多貪名利，自是非他，讚歎惡人、毀謗賢善故。據此三種，寧吞鐵丸不食信施。少財三者，一、鍼毛鬼，毛利如鍼，行便自刺。為貪利故，妄行鍼炙及刺畜生，但為求財不愈疾故。二、臭毛鬼，毛利而臭，自拔受苦。繇於販賣猪羊、烹宰鵝鴨，湯爛刀剝楚痛難堪，地獄罪終墮斯鬼趣。三、大癭鬼，咽垂大癭，自決噉膿。繇嫉妬於人常懷瞋恨故。多財三者，一、得棄鬼，謂常得祭祀所棄食故。繇於罪多福少，少施多慳，棄擲之物方惠施故。二、得失鬼，謂常得巷陌所遺食故。以於現財常生慳著，疑欲失者而方捨故。三、勢力鬼，謂夜叉、羅剎、毘舍闍等。所受富樂類於人天，或依樹林、或住山谷、或居靈廟、或處空宮，形竪而行，屬於鬼趣。此等變化多端者，繇於因地罪福不精，苦樂之因相雜作故。《付法藏傳》說：僧伽耶舍比丘，遊大海邊，見妙宮殿，其家鎖二鬼等。今尊者之親，是無財鬼中炬口鬼也。又有處說，餓鬼有三種：一、外障，得遇水時即見有人執刀仗等而障礙故。二、內障，口有火炬，或咽如鍼故。三、無障，見河是猛火，或食糞穢、或自割身肉食噉等。今尊者之親當內障也。上來諸鬼皆繇自心因行所招，果報必應，譬如影響繇於形聲，雖父母至親不相替代。故諸智者宜各勵心，儻遇善緣不應空過，一朝去世誰為修崇？縱託子孫，七分獲一；況無孝子，悔恨何追。且濁世凡流鮮懷仁孝，唯憂妻子，豈念幽靈？貧賤者迫以飢寒，富貴者荒於財色，設能追福，厭課者多；竭力罄心，萬中無一。世途目擊，豈不昭然。故《恩重經》云夫妻和合同作五逆，彼時呼喚急速走使。父母之語十喚九違，不相從順罵詈瞋目。生存尚爾，歿後可知。自既不仁，兒豈能孝？故昔有送父林野，乃持輿迴歸。以古觀今，雖途跡異而心同也。}@
%{本来观察世间都是寻找父母，父亲投生到快乐的地方，不用费心，因为不是经文的重点，所以不说了。母亲投生到鬼道，已经属于三恶道了，而且还处在饿鬼道，这是鬼道中最痛苦的，只有盂兰盆能够拔除这种痛苦，发起正宗的用意就在这里。投生到饿鬼道是异熟果，是报应过去的业力造成的。没有东西吃是等流果，是报应过去的满业造成的，是悭贪业的果报。皮包骨头是增上果。根据《正理论》，鬼本来住在这个洲的下面五百由旬，东西南北也都是五百由旬。那里有琰魔罗界，从那里辗转散布到其他地方，人间一个月为一天，以此计算，鬼道寿命五百岁。然而鬼道有三种：一、无财鬼，因为没有福德，所以得不到食物。二、少财鬼，很少得到干净的食物。三、多财鬼，能得到很多干净的食物。这三种鬼，又各有三种。无财鬼的三种是：一、炬口鬼，就是口中经常冒着火焰。因为前世烧毁村庄栅栏，焚烧贤良，用这种方式求财，堕入地狱，从地狱出来堕入饿鬼道。所以《正法念经》说，如果有人嫉妒，枉夺他人财物，破坏城郭，杀人抢劫得到钱财，奉承王公大臣，更加凶暴，就会堕入炽热的饿鬼道。二、针咽鬼，就是头像山一样大，咽喉像针眼一样小。因为破戒吃夜食，偷盗僧众的食物。所以《斋法清净经》说，目连路遇几百万鬼，头都像山一样大。三、臭口鬼，就是口中腐臭，自己受苦。因为贪图名利，是非不分，赞叹恶人，毁谤贤善。根据这三种，宁愿吞铁丸，也不吃信施。少财鬼的三种是：一、针毛鬼，毛像针一样尖，走路就扎自己。因为贪图利益，胡乱针灸和刺杀畜生，只为了赚钱，病却治不好。二、臭毛鬼，毛又尖又臭，自己拔毛受苦。因为贩卖猪羊，烹宰鹅鸭，用开水烫、用刀剥，痛苦不堪，地狱的罪业结束之后，就堕入饿鬼道。三、大瘿鬼，咽喉长着大瘤，自己割开瘤子吃脓。因为嫉妒他人，心中常怀瞋恨。多财鬼的三种是：一、得弃鬼，就是经常得到祭祀剩下的食物。因为罪孽深重，福报很少，很少施舍，很多东西都舍不得，只有被丢弃的东西才肯施舍。二、得失鬼，就是经常得到街巷里遗留的食物。因为对现有的钱财总是很吝啬，担心会失去，才肯舍弃。三、势力鬼，就是夜叉、罗刹、毘舍闍等。他们享受的富贵快乐和人天差不多，有的依附树林，有的住在山谷，有的住在灵庙，有的住在空宫，身体直立行走，属于鬼道。这些变化多端的人，是因为因地罪福不精，苦乐的因缘杂合在一起造成的。《付法藏传》说：僧伽耶舍比丘，到海边游玩，看到一座精美的宫殿，宫殿里锁着两个鬼。现在尊者的母亲，就是无财鬼中的炬口鬼。还有的地方说，饿鬼道有三种：一、外障，遇到水的时候，就会看到有人拿着刀枪等东西阻挡。二、内障，口中冒着火焰，或者咽喉像针眼一样小。三、无障，看到河水是猛火，或者吃粪便，或者自己割肉吃。现在尊者的母亲应该是内障。上面说的这些鬼都是因为自己心里的因，造的业力招来的，果报一定会应验，就像影子是由于形体和声音而产生的，虽然是父母至亲，也不能互相替代。所以，所有有智慧的人，都应该努力修行，如果遇到善缘，不应该错过，一旦去世，谁来为你修功德呢？即使托付给子孙，七分只能得到一分；更何况没有孝顺的子孙，后悔也来不及了。而且，现在世俗的凡夫，很少有仁孝之心，只担心自己的妻子儿女，哪里会想到亡灵？贫穷的人被饥寒所迫，富贵的人沉迷于财富和美色，即使能够追福，厌恶功课的人很多；竭尽全力，全心全意，十万个人中才有一个。世俗的道路，亲眼所见，难道还不清楚吗？所以《恩重经》说，夫妻和睦，共同造五逆罪，那个时候，呼唤父母，父母就急忙跑来。父母的话，十次叫唤九次不听，不顺从，还骂詈瞋目。活着的时候尚且如此，死后就更不用说了。自己不仁，孩子怎么能孝顺呢？所以，以前有人送父亲到山野，却又带着棺材回来了。从古至今，虽然道路不同，但心意是一样的。}%
@{五、慟哭往救。}@
%{第五，目连痛哭，想要去救母亲。}%

@{目連悲哀，即以鉢盛飯往餉其母。}@
%{目连很悲伤，就用钵盛了饭去给母亲送去。}%

@{悲哀者，生育恩重如上所陳。死別隔生忽然再見，縱使顏容仍舊，亦可啼泣悲傷，況覩鬼形皮骨連立、喉中煙焰腹裏空虛，苦似倒懸命唯喘息，豈不能碎身擗踊竭氣號咷，恨罪逆之偷安、痛慈親之受苦。經標總意但曰悲哀，細察當時何疑不爾。故三藏科云摧慟，釋云：感激徹於骨髓，號叫動於天地。鉢飯往餉者，母既氣綿夕漏厄在朝飢，飢而且渴理須救濟，濟此之急飯食為先，故以鉢盛飯持餉於母。}@
%{为什么悲伤呢？因为母亲生育之恩，如同上面所说那样深重啊。母女死别隔生，突然再次相见，即使容颜依然，也足以让人啼哭悲伤，何况目睹母亲的鬼形，皮包骨头，喉咙里冒着烟，肚子空空如也，痛苦得像快要死了一样，只喘着粗气，难道不能心碎身裂，拼尽全力地哭喊，恨自己犯下罪孽却安逸享乐，痛惜慈母遭受如此苦难吗？经文总的来说，只是说悲伤，但仔细想想，当时目连有什么理由不悲伤呢？所以三藏经里说“摧恸”，解释说：感激之情直达骨髓，哭喊声震动天地。用钵盛饭去送，是因为母亲已经气若游丝，到了晚上，厄运降临，她早上就饿了，又饿又渴，理所当然需要救济，救济她最急迫的是食物，所以就用钵盛了饭，拿着去给母亲送去。}%

@{六、惡習現在。}@
%{第六，恶习还在。}%

@{母得鉢飯，便以左手障鉢，右手揣食。食未入口，化成火炭，遂不得食。}@
%{母亲得到了钵里的饭，就用左手挡着钵，右手抓着饭吃。饭还没入口，就变成了火炭，于是就吃不了。}%

@{境隨心變，果藉業成。餓因未除，飽緣寧致？鬼是炬口，食近口而熾然；水作堅氷，氷近湯而確耳。即知神力不禁業力，除飢要且除慳，故六通往餉而招殃、百味盆羅而致苦。大哉業熟，可思者焉。今左手障鉢，慳恐餘侵。右手揣食，貪於自給。慳貪猛盛如此現行，飯食劣緣若何充濟？故化為火，不得食也。上來序分竟。}@
%{环境随着内心变化，果报依靠业力成就。饥饿的原因没有消除，怎么能够得到饱足呢？饿鬼的嘴巴如同火炬，食物靠近嘴巴就燃烧起来；水变成了坚冰，冰靠近热水就凝固了。由此可见，神力无法抵挡业力，要消除饥饿，首先要消除悭贪，所以六通神通的目连去送饭，却招致灾祸，百味盆罗也带来痛苦。业力成熟真是可怕，值得深思啊！现在母亲用左手挡着钵，是担心别人侵占她的东西，用右手抓着饭吃，是贪图自己能够吃饱。悭贪如此猛烈，现在就表现出来了，这种恶劣的缘分，怎么能够得到充实呢？所以饭变成了火，吃不了了。以上序分部分到此结束。}%

@{二、正宗分(二)。正宗分，文分為二：初目連悲陳苦厄、二如來廣示因緣。}@
%{第二，正宗分(二) 。正宗分，文章分为两部分：第一部分是目连悲伤地陈述母亲的苦难，第二部分是如来广泛地阐释因果缘由。}%

@{初、目連悲陳苦厄。}@
%{第一，目连悲伤地陈述母亲的苦难。}%

@{目連大叫悲號涕泣，馳還白佛，具陳如此。}@
%{目连大声哭喊，悲痛欲绝，跑回佛陀面前，详细地陈述了这一切。}%

@{子急告父，臣急告君，自力不如，理宜投佛。弟子勤觀四諦、已證三明，可以反覆山河、迴轉日月。豈料母縈極苦、命若倒懸，竭其孝誠盡其神變，而竟不能令除惡報暫濟飢腸，所以叫泣奔還，備申哀懇。}@
%{儿子着急就向父亲求助，臣子着急就向君王求助，自身力量不够，就应该依靠佛陀。弟子勤于观察四谛，已经证得三明，可以颠倒山河，回转日月。没想到母亲却遭受极度痛苦，命悬一线，我竭尽孝心，运用神通变化，却最终不能让她消除恶报，暂时缓解饥饿，所以哭喊着跑回来，向佛陀恳求。}%

@{二、如來廣示因緣(八)。如來廣示因緣，且依三藏大分八段：第一彰母罪深、第二明子德劣、第三斥邪無力、第四顯正有能、第五許以救方、第六示其正法、第七孝子領悟、第八慈母獲益。}@
%{第二，如来广泛地阐释因果缘由(八) 。如来广泛地阐释因果缘由，并且按照三藏经的大分，分为八段：第一段彰显母亲罪孽深重，第二段说明目连德行不足，第三段斥责邪法无力，第四段显明正法有能，第五段许诺可以救度，第六段示明正法，第七段孝子领悟，第八段慈母获得利益。}%

@{初、彰母罪深。}@
%{第一，彰显母亲罪孽深重。}%

@{佛言：汝母罪根深結。}@
%{佛陀说：你的母亲罪根深结。}%

@{有經中說：定光佛時目連名羅卜，母字青提。羅卜欲行，囑其母曰：若有客來，孃當具膳。去後客至，母乃不供，仍更詐為設食之筵。兒歸問曰：昨日客來，若為備擬？母曰：汝豈不見設食處耶？從爾已來五百生中慳慳相續，故云罪根深結。罪謂身口之業，根謂慳貪之心。多生相續為深，交固難解為結。從慳所起皆是罪業，非唯彼時一度妄語。謂慳貪是苦根，所作是苦業，餓鬼是苦果，為三事也。若準十重戒中，慳亦是業，唯貪為根，起罪業故。}@
%{有经书中说：定光佛的时候，目连名叫罗卜，母亲名叫青提。罗卜想要出门，嘱咐母亲说：如果有人来，你就要准备好膳食。罗卜离开后，客人来了，母亲却没有招待，反而还假装摆设了酒席。罗卜回来问：昨天客人来了，你准备了什么？母亲说：你难道没有看到我准备了酒席的地方吗？从那时起，五百生中，母亲一直悭贪不断，所以说罪根深结。罪，指的是身口意三业，根，指的是悭贪之心。多生相续，所以罪根深重，交织在一起，难以解脱，所以叫做深结。从悭贪而起，都是罪业，不仅仅是当时说了一次谎话。悭贪是苦根，所作所为是苦业，饿鬼是苦果，这三件事是因果相连的。如果按照十重戒来说，悭贪也是业，只是贪心是根源，导致了罪业。}%

@{問：五百生慳，為人為鬼？答：人鬼相間，造受相資。若唯人身不名惡報，若唯鬼身不應造業。或亦為畜，於理無妨。但慳習不除，即名相續。}@
%{问：五百生中，母亲一直悭贪，是做人还是做鬼？答：人鬼相间，造业受报相互依存。如果只是做人，就不能称为恶报；如果只是做鬼，就不应该造业。也可能做畜生，从道理上来说，没有妨碍。但悭贪的习气没有消除，就叫做相续不断。}%

@{問：目連自定光佛世已來，所生之母不一，如何偏救彼之青提？答：青提與目連緣深，今生復為其母。但救此身所生之母，非謂救彼遠世青提。餘論云云，皆為未達。}@
%{问：目连从定光佛时代以来，所生的母亲不止一个，为什么偏偏要救那个青提？答：青提与目连有很深的缘分，今生又做他的母亲。只是救度今生所生的母亲，并不是说要救度那个远世的青提。其他的说法，都是因为没有真正理解。}%

@{二、明子德劣。}@
%{第二，说明目连德行不足。}%

@{非汝一人力所奈何。}@
%{这不是你一个人力所能及的。}%

@{汝母慳心，慳於一切。時經多世、事歷多人，豈汝一人力可濟拔？}@
%{你的母亲悭贪之心，对一切事物都吝啬。时间已经过去了许多世，事情也经历了许多人，难道你一个人力就能救拔她吗？}%

@{三、斥邪無力。}@
%{第三，斥责邪法无力。}%

@{汝雖孝順聲動天地，天神地祇、邪魔外道道士、四天王神亦不能奈何。}@
%{你虽然孝顺，感动了天地，天神地祇、邪魔外道道士、四天王神也无能为力。}%

@{三藏云：縱汝感天靈于上界、激地祇于下方，縱攝邪魔、橫羅外道，統六合以同一家、總八部以為一眾，併其神力亦不奈何。外道道士者，外道中之道士也，簡內道中之道士。佛教初傳此方，呼僧為道士故。四天王者，毘沙門等護持世界者也。}@
%{三藏经说：即使你感动了天上的神灵，激发了地下的神祇，即使收服了邪魔，横扫了外道，即使把六合统一成一家，把八部众归为一体，把他们的神力加在一起，也无能为力。外道道士，指的是外道中的道士，区别于内道中的道士。佛教刚传到这边的时候，称呼僧人为道士，所以这里说外道道士。四天王，指的是毗沙门等护持世界的四大天王。}%
@{四、顯正有能。}@
%{第四，说明有能力的人，能帮助解决问题。}%

@{當須十方眾僧威神之力乃得解脫。}@
%{需要十方僧众的威神之力才能解脱。}%

@{三藏云：一縷不能制象，必假多絲；一人不能除業，必資眾德。今詳前後經文，以邪正一多相對乃有四句：一、正而非多，此不能救，故前非汝一人奈何。二、多而非正，亦不能救，即前神祇邪魔外道等也。三、亦多亦正，方可救拔，即十方僧也。四、不多不正，居然不可，故無經文。}@
%{佛经里说：一根绳子拴不住大象，必须用很多根绳子；一个人不能消除业障，必须依靠很多人的功德。现在仔细看看前后经文，以正邪、一多相对比，就有四种情况：第一，正确但不普遍，这种情况不能救人，所以之前不是你一个人就能办到的；第二，普遍但不正确，也不能救人，比如神祇、邪魔外道等等；第三，既普遍又正确，才能救人，比如十方僧众；第四，既不普遍也不正确，根本不可能，所以没有经文记载。}%

@{五、許以救方。}@
%{第五，许诺可以救助的方法。}%

@{吾今當說救濟之法，令一切難皆離憂苦。}@
%{我现在要讲救济的方法，让所有困难都远离忧愁苦难。}%

@{今當說者，正是許詞。救濟法者，是所許事。令一切等者，千鈞之弩不獨為鼷鼠發機，三界之尊豈偏令汝母離苦。}@
%{现在要讲的，就是许诺的话。救济方法，就是所许诺的事。让一切等者，千钧的弩箭不会只为老鼠发射，三界至尊难道只偏袒你母亲远离苦难？}%

@{六、示其正法。示正法，於中分二：初教孝子獻供之法、後教眾僧受供之儀。初復有五：一定勝時、二發勝意、三設勝供、四讚勝田、五獲勝益。謂自恣日為勝時，如春陽之月。孝心為勝意，如精新種子。百味五果等為勝供，如好牛犁。以之供養，如能耕墾，賢聖為勝田，如膏腴之地。存亡父母六親眷屬，乃至七代離苦生天為勝益，如千箱萬斛秋收冬藏。經文意勢，豈不然乎？智者詳之，如指其掌。}@
%{第六，展示正确的法门。展示正确的法门，其中分为两种：首先教孝子献供的方法，然后教僧众接受供养的仪式。首先又有五点：第一，确定胜时，第二，发胜意，第三，设胜供，第四，赞胜田，第五，获胜益。意思是，自恣日是胜时，如同春天的阳光；孝心是胜意，如同精新的种子；百味五果等是胜供，如同好的牛犁；用这些供养，如同耕作土地，贤圣是胜田，如同肥沃的土地。存亡父母六亲眷属，乃至七代离苦生天是胜益，如同千箱万斛的秋收冬藏。经文的意思和道理，难道不是这样吗？智者仔细推敲，如同指掌之间。}%

@{初、教孝子獻供法(五)。一、定勝時。}@
%{首先，教孝子献供的方法(五点) 。第一，确定胜时。}%

@{佛告目連：十方眾僧七月十五日僧自恣時。}@
%{佛陀告诉目连：十方僧众在七月十五日僧自恣的时候。}%

@{梵語僧伽，此云眾和合。謂若眾而不和，如群商群吏及軍眾等，不名僧寶。若和而不眾，如二人同心之類，亦非僧寶。眾而和合為福之因，方名僧寶。和合者，此有六種，謂身和同事、語和同默、意和同忍、戒和同修、見和同解、利和同均也。儒說小人君子或和或同，今釋子比丘和而同也。今云十方者，法無限局，豈隔親疎？眾僧者，唐梵重標，譯人之拙。七月十五日者，前三月夏安居竟，故可自恣。自恣有三日，或十四、十五、十六，今舉中間也。此剩僧字，去之又句闕，亦是譯人之失也，何不云共自恣時？自恣者，自己之過，恣他所舉。謂一夏安居九旬加行，不階四果亦得四禪，佛設教門本意如此。正像末法僧等皆然，雖後五百歲，亦有持戒修福者故。然將超苦海，謹護浮囊，猶恐當局者迷，必藉旁觀得失。縱不斷惑證果，還希罪滅福生，故褊袒於眾中，白大德長老：或見我過、或聞我罪、或疑我犯，恣任所舉。哀愍語我，我當懺悔。如此則身心清淨猶如琉璃，禪定解脫或有之矣。供養此者力用可知，豈不拔濟先亡、資熏現在？故三藏云：比丘受歲之日、大眾自恣之時，僧多獲道於四果，故能濟厄於七代。}@
%{梵语僧伽，意思是众和合。意思是，如果只是众多而不和睦，比如一群商人、一群官员、一群士兵等等，不能称为僧宝。如果只是和睦而不众多，比如两个人同心，也不算僧宝。众多而和睦是福报的因缘，才能称为僧宝。和睦有六种，分别是身和同事、语和同默、意和同忍、戒和同修、见和同解、利和同均。儒家说小人君子或和睦或相同，而佛教的比丘是和睦而相同。现在说十方，法没有局限，难道会因为亲疏关系而有所区别？僧众，唐梵重标，是译者拙劣。七月十五日，是前三个月夏安居结束，所以可以自恣。自恣有三天，可能是十四、十五、十六，现在举中间的一天。这里多了一个僧字，去掉它又句子不完整，也是译者的失误，为什么不写共自恣时？自恣，是自己犯的过失，任由别人指出来。意思是，一个夏天安居九十天精进修行，没有证得四果也能得到四禅，佛陀设立教法本来就是这样的。正像末法僧众也一样，即使是后五百岁，也有持戒修福的人。但是想要超越苦海，谨慎地护持救生船，仍然担心当事人迷失，必须借用旁观者的得失。即使没有断除烦恼证得果位，仍然希望罪障消除、福报增长，所以就在大众中袒露胸襟，对德高望重的长老说：如果看到我的过失、听到我的罪过、怀疑我犯了什么，就尽情指出来。请慈悲地告诉我，我会忏悔。这样一来，身心清净如同琉璃，禅定解脱就有可能了。供养他们，力量和作用可想而知，难道不能拔济先亡、利益现在？所以佛经里说：比丘受岁之日、大众自恣之时，僧众大多证得四果，所以能够救助七代的灾厄。}%

@{二、發勝意。}@
%{第二，发胜意。}%

@{當為七世父母及現在父母厄難中者，}@
%{应该为七世父母以及现在父母处于厄难之中的人，}%

@{當為者，能救之心。七世下，所救之境。約境明心，故云勝也。七世者，所生父母，不同儒教取上代祖宗。厄難中者，通於存歿。歿則地獄鬼畜，存則病痛枷禁，皆名厄難。七世父母雖似轉疎，皆是生我修道之器。既蒙鞠育，豈負深恩。故三藏云：天地覆載，既無憚於劬勞；幽顯沈淪，理合答於罔極。}@
%{应该为，是能够救助的心。七世以下，是所救助的境界。从境界来明了心，所以说胜。七世，是指生我的父母，不同于儒教取上代祖宗。厄难之中，包括生者和死者。死了就下地狱、变成鬼畜，活着就病痛枷锁，都叫做厄难。七世父母虽然看起来越来越疏远，但都是生我修道之器。既然蒙受了他们的养育，怎么能辜负他们的深恩。所以佛经里说：天地覆载，从来不厌倦辛劳；幽冥显世，理应报答无穷。}%

@{三、設勝供。}@
%{第三，设胜供。}%

@{具飯百味五果、汲灌盆器、香油錠燭、床敷臥具，盡世甘美以著盆中，供養十方大德眾僧。}@
%{准备各种饭食、百味五果、汲水灌盆的器具、香油灯烛、床铺卧具，用世间最美好的东西放在盆中，供养十方德高望重的僧众。}%

@{具飯百味者，總標也。如人盛饌盤筵邀命賓客，唯云喫飯，故飯為總，統於百味。百者大數，非定一百。五果者，一核果，如棗杏桃李等。二膚果，如瓜梨柰椹等。三殼果，如胡桃石榴等。四糩果，如蘇荏等。五角果，如菱豆等。上皆舌所嘗也。汲灌盆器者，沐浴等所用，并下床敷臥具，皆身所覺也。香者，鼻所嗅也。油錠燭者，炤燎等用，眼所見也。亦可香油塗身，亦屬身攝，西域如此。盡世甘美者，亦屬舌也。上來於五欲境中唯闕聲也。盡世之言，詳其意趣有二種盡，謂富貴則盡世所有，有即須求；貧賤則盡力所及，及則須覓。即知不定少多之物，但在竭盡其心。亦類彼享於克誠、馨於明德也。著盆中者，譯經訛錯，如何床等可置盆中？應云著盂蘭盆供會之中也。供養二句者，正明行也。據經本意，但以可受用物供養大德之僧，不必雕鏤金玉、剪割繒綵、高聳欄架等。故三藏云：汝須物華四事、盆美八珍，歷十方而運想、澄一心而供養。}@
%{准备各种饭食，是总的概括。比如一个人摆设丰盛的酒席邀请客人，只说吃饭，所以饭是总的，包含了所有的美味。百，是多数，不一定是一百。五果，一是核果，比如枣、杏、桃、李等等；二是肤果，比如瓜、梨、柰、椹等等；三是壳果，比如胡桃、石榴等等；四是糩果，比如苏荏等等；五是角果，比如菱、豆等等。以上都是舌头可以尝到的。汲水灌盆的器具，是沐浴等等所用的，包括下面的床铺卧具，都是身体可以感知的。香，是鼻子可以闻到的。油灯烛，是照明等等所用的，眼睛可以看见的。也可以用香油涂抹身体，也属于身体的摄受，西域就是这样。世间最美好的东西，也属于舌头可以尝到的。以上在五欲的境界中，只缺少声音。尽世，仔细推敲它的意思，有两种尽，意思是，富贵的人就用世间所有的东西，有就必须寻求；贫穷的人就用尽力所能得到的，能得到就必须寻找。由此可知，不一定是什么东西，多少东西，关键在于竭尽全力。也类似于享受克诚，馨香于明德。放在盆中，是翻译经文的错误，怎么床等等可以放在盆中？应该说放在盂兰盆供会之中。供养这两句话，正是说明行为。根据经文的本意，只要用可以受用的东西供养德高望重的僧众，不需要雕刻金玉、剪裁丝绸、建造高耸的栏杆等等。所以佛经里说：你应该用四种美好的东西，八种美味的珍馐，遍历十方而用心思考，澄清内心而供养。}%
@{四、讚勝田。}@
%{第四部分，赞叹胜田。}%

@{當此之日，一切聖眾，或在山間禪定，或得四道果，或在樹下經行、或六通自在教化聲聞緣覺，或十地菩薩大人權現比丘在大眾中，皆同一心受鉢和羅飯。具清淨戒聖眾之道其德汪洋。}@
%{在这一天，所有的圣众，有的在山间禅定，有的已经证得四种果位，有的在树下经行，有的六通自在，教化声闻缘觉，有的十地菩萨大人，以比丘的身份现身于大众之中，他们都怀着同一颗心，接受着钵和罗饭。他们拥有清净的戒律，圣众之道，其德行犹如汪洋大海般广阔。}%

@{初二句約人讚時而總標，末二句以威儀讚人而總結。中間人法有其五對，但文不次。謂處有山間樹下對，證有四果六通對，行有自利利他對，學者戒定對，人有大小對亦名權實對。又總束之不出人法，謂三學三乘對也。從初至四果，禪定也。次從或在下至自在教化，智慧也。皆同下三句，淨戒也。三乘，即聲聞、緣覺、十地大人也。皆同一心，是意和合，謂受供時皆同運慚愧殷重心、慈悲報恩救濟心。人雖位有凡聖、德有優劣，而所運心一而無異，故云同也。受鉢和羅飯者，鉢中飯也。梵云鉢多羅，此云應量器，和字訛也。今時但云鉢者，略也。經題云盆，即是鉢也。譯時隨俗，題之云盆，盆之與鉢皆是器故，故三藏釋題翻為救器。此一句經正明自恣大德受盂蘭盆供也。}@
%{开头两句概括了赞叹的对象，并作总标，结尾两句以仪容赞叹，总结全段。中间部分，人法有五组对比，但文章没有按顺序排列。比如，地点有山间、树下对比，证得有四果、六通对比，行为有自利利他对比，学习者有戒定对比，人有大小对比，也叫权实对比。再总体概括，离不开人法，即三学三乘对比。从开头到四果，是禅定；接着从“或在下”到“自在教化”，是智慧；所有这些都与接下来的三句相一致，是净戒。三乘，指声闻、缘觉、十地菩萨。他们都怀着同一颗心，这是意念的和合，指的是在接受供养时，都怀着惭愧殷重之心、慈悲报恩救济之心。虽然人们的位阶有凡圣之分，德行有优劣之别，但他们所运用的心都是一样的，没有区别，所以说“同”。“受钵和罗饭”指的是钵里的饭。梵语叫钵多罗，此译为“应量器”，和字是讹字。现在只说钵，是简略的说法。经题里说盆，就是钵。翻译时随俗，题为“盆”，盆和钵都是器皿，所以三藏释题翻译为救器。这一句经文，正是说明自恣大德接受盂兰盆供养。}%

@{五、獲勝益。}@
%{第五部分，获得利益。}%

@{其有供養此等自恣僧者，現世父母六親眷屬得出三塗之苦，應時解脫，衣食自然。若父母現在者，福樂百年。若七世父母生天，自在化生，入天華光。}@
%{如果有供养这些自恣僧的人，他们现世的父母、六亲眷属能够脱离三涂之苦，应时解脱，衣食自然。如果父母健在，就能福乐百年。如果七世父母生天，就能自在化生，进入天华光。}%

@{此一唱經有兩節意：初一半者，蒙悲願之力而離苦；後一半者，蒙慈願之力而得樂，樂中有存亡之異。初云此等自恣僧者，指前五對所說也。現世父母者，生此身父母也，非謂未亡名為現世，故指得益云出三塗。其現在未亡之父母下，自有文云福樂百年是也，不應重舉。三藏錯會，故作異釋，甚非文意。六親者，父母兄弟夫妻。眷屬者，一切姻戚，通於表裏。出三塗解脫者，總名離苦也。衣食自然者，且翻三塗生於人天，故屬拔苦之文；亦可得樂，屬於後也。若父母下，明存亡得樂，文相可知。天華光者，天上妙華光明也，略指快樂之相矣。}@
%{这一段经文有两层意思：前半部分，是依靠悲愿的力量而离苦；后半部分，是依靠慈愿的力量而得乐，乐中又分存亡之别。开头说“此等自恣僧”，指的是前面五组对比中所提到的。现世的父母，指的是生下自己这个身体的父母，并非指未亡者称为现世，所以指获得利益说“出三涂”。其下面说“现在未亡之父母”，本身就有“福乐百年”的文字，不应该重复。三藏误解了，所以作了不同的解释，很不符合文意。六亲，指父母、兄弟、夫妻。眷属，指一切姻亲，包括内外。出三涂解脱，总称为离苦。衣食自然，既可以解释为从三涂转生人天，属于拔苦的文字；也可以理解为得乐，属于后面的内容。从“若父母”以下，说明存亡得乐，文章的意思可以理解。天华光，指天上的奇妙花朵的光明，简略地指快乐的景象。}%

@{二、教眾僧受供養儀。}@
%{第二部分，教导大众僧侣接受供养的仪轨。}%

@{時佛勅十方眾僧，皆先為施主家呪願，願七世父母行禪定意，然後受食。初受食時，先安在佛前塔寺中佛前。眾僧呪願竟，便自受食。}@
%{当时，佛陀命令十方众僧，都要先为施主家念诵咒语，祈愿他们七世父母修行禅定，然后才接受食物。开始接受食物时，要先安放在佛前，在塔寺中佛前。众僧念诵咒语完毕，就自己接受食物。}%

@{此中前半淨三業，後半具三寶。前中呪願口業，禪定意業，受食身業。後中塔前是佛，呪願是法，受食是僧。從他受而後食，法律如此，即受字亦屬法也。塔者，邊國訛語，正云窣堵波，此云高顯處。此中意通殿塔，塔安舍利，殿安佛像。}@
%{这段经文前半部分是净三业，后半部分是具三宝。前面念诵咒语是口业，禅定是意业，接受食物是身业。后面塔前是佛，念诵咒语是法，接受食物是僧。从他人那里接受食物，然后才进食，这是法律规定，所以“受”字也属于法。塔，是边国讹语，正确的叫法是窣堵波，此译为高显处。这里的意思包括殿堂和塔，塔安放舍利，殿安放佛像。}%

@{七、孝子領悟。}@
%{第七部分，孝子领悟。}%

@{時目連比丘及大菩薩眾，皆大歡喜。目連悲啼泣聲釋然除滅。}@
%{当时，目连比丘以及大菩萨众，都非常欢喜。目连悲痛的哭泣声，顿时消失殆尽。}%

@{淨業既成，必知離苦。觀因驗果聲響不差，故喜而止啼也。如處世刑獄，囑大力人，財賭既行其心已喜。}@
%{净业已经成就，必然知道离苦。观察因果，声响不差，所以欢喜而停止哭泣。就像在尘世刑狱中，嘱托大力士，钱财赌博已经完成，他的心就欢喜了。}%

@{八、慈母獲益。}@
%{第八部分，慈母获益。}%

@{時目連母，即於是日得脫一劫餓鬼之苦。}@
%{当时，目连的母亲，就在这一天解脱了一劫饿鬼之苦。}%

@{目連聞經且是受教，施設盆供合在餘時。今說經次便云脫餓鬼者，譯經闕略也。應於正宗終處敘結集家文，云爾時目連聞是。是法已，至七月十五施設盆供，供自恣僧已，其母即於是日得脫一劫餓鬼之苦。則文義俱顯矣。故三藏云：孝子既獻供於此晨，慈母乃除殃於是日。大哉聖力速疾如斯。其餓鬼受苦年劫時分，待檢敘之。}@
%{目连听经，只是接受教诲，设立盆供应该是在其他时间。现在经文说到解脱饿鬼，是翻译经文有所缺漏。应该在正宗经文的最后部分，叙述结集家的文字，说“尔时，目连闻是。是法已，至七月十五日设立盆供，供养自恣僧已，其母就在这一天解脱了一劫饿鬼之苦。”这样文义就都显明了。所以三藏说：“孝子已经献供于此晨，慈母就于这一天除掉了灾殃。”真是圣力快速，如此迅速。其饿鬼受苦的年劫时间，待以后再整理说明。}%

@{三、流通分。流通分有三：一申請、二讚請、三答請。}@
%{第三部分，流通分。流通分有三：一申请、二赞请、三答请。}%
@{一、申請。}@
%{第一部分：申请。}%

@{目連復白佛言：弟子所生母，得蒙三寶功德之力、眾僧威神之力故。若未來世一切佛弟子，亦應奉盂蘭盆救度現在父母乃至七世父母。可為爾不？}@
%{目连回答佛陀说：“弟子生母，蒙受三宝功德之力、众僧威神之力，才得以解脱。如果未来世一切佛弟子，也应该奉盂兰盆来救度现世父母乃至七世父母，可以吗？”}%

@{說此語時，亦是設供之後，非一席之事。至畢鉢羅窟，方始總集為經也。目連愛其親而及他人，如潁考叔諫莊公也。}@
%{目连说这话的时候，也是设供之后，并非一次性说完的。等到到达毕钵罗窟，才开始把这些话汇集起来成为经文。目连爱他的母亲，也爱其他人，就像颍考叔劝谏庄公一样。}%

@{二、讚請。}@
%{第二部分：赞请。}%

@{佛言：大善快問。我正欲說，汝今復問。}@
%{佛陀说：“大善！你问得好快！我正想说，你却已经问出来了。”}%

@{初句標讚大善快問者，深契聖心；後二句釋所以。以正欲說，即遇問詞，機感相投潛通密應，故言快問。佛本意者，欲說孝道最大故、拔苦事重故、盂蘭法勝故。世尊覩眾勝緣機熟，可教化故。}@
%{第一句话赞扬“大善快问”，深得佛陀的心意；后两句话解释原因。因为佛陀正想说，就遇到了目连的提问，机缘巧合，心意相通，所以说“快问”。佛陀本意是想说孝道最大、拔苦事重、盂兰法胜。佛陀看到众生缘分成熟，可以教化，所以就说了这些话。}%

@{三、答請(五)：一、教起行。}@
%{第三部分：答请(五) ：一、教起行。}%

@{善男子！若比丘比丘尼、國王太子大臣宰相三公百官、萬民庶人行慈孝者，皆應先為所生現在父母、過去七世父母，於七月十五日佛歡喜日僧自恣日，以百味飯食安盂蘭盆中，施十方自恣僧。}@
%{善男子！如果比丘、比丘尼、国王、太子、大臣、宰相、三公百官、万民庶人行慈孝，都应该先为所生现世父母、过去七世父母，在七月十五日佛欢喜日僧自恣日，用百味饭食安置在盂兰盆中，施给十方自恣僧。}%

@{雖貴賤品隔、僧俗道殊，自非化生濕生，無不有父有母。慈烏鸚鵡尚解思恩，豈況人倫而不濟拔？孝之利害已具玄談，既識是非須依正道，故云應先為所生等也。據制令必為，不為即是違制，故亦當於制教，是以前判亦屬律藏。然佛無悲喜，今於此日示現歡喜者，應機緣也。以佛本出世只為勸人修行，見人造惡則悲、見人修善則喜，今比丘九旬加行日滿倍更懇誠。三千界中皆同如此稱佛本意，寧不欣歡。此日設供，其福甚矣。}@
%{虽然贵贱有别、僧俗道不同，但除了化生、湿生之外，没有谁没有父母。慈乌鹦鹉尚且懂得思恩，何况人伦之间呢？孝道的利害已经说得很多了，既然明辨是非就应该遵循正道，所以说应该先为所生父母等。根据戒律规定，必须这样做，不做就是违反戒律，所以也应该遵循教诲，因此以前的判决也属于律藏。然而佛陀没有悲喜，现在在这个日子展现欢喜，是因为应机缘。因为佛陀本出世就是为了劝人修行，看到人造恶就悲伤，看到人修善就欢喜，现在比丘九旬加行日满，更加恳诚。三千界中都一样，这就是佛陀的本意，难道不欣欢吗？这个日子设供，其福报非常大。}%

@{二、教發願。}@
%{二、教发愿。}%

@{願使現在父母壽命百年無病，無一切苦惱之患。乃至七世父母離餓鬼苦，生人天中福樂無極。}@
%{愿使现世父母寿命百年无病，没有一切苦恼之患。乃至七世父母脱离饿鬼苦，生于人天之中，福乐无极。}%

@{所修必假行門，所獲必繇心願。願者心之樂欲，欲得存歿咸安。存者保壽於人間，常無病惱；歿者遷神於天上，永絕冥塗。行願相資，無所不利。}@
%{所修的功德，必须借助于修行方法，所获得的利益，必须依靠心愿。愿望是内心的一种快乐欲望，想要得到存亡都安乐。活着的人，保佑寿命在人间，常无病恼；死去的人，迁神到天上，永远脱离冥途。修行和发愿相辅相成，没有不利之处。}%

@{三、教常作。}@
%{三、教常作。}%

@{是佛弟子修孝順者，應念念中常憶父母乃至七世父母，年年七月十五日，常以孝慈憶所生父母，為作盂蘭盆施佛及僧，以報父母長養慈愛之恩。}@
%{是佛弟子修孝顺的人，应该念念不忘父母乃至七世父母，年年七月十五日，常以孝慈思念所生父母，为他们做盂兰盆供养佛陀和僧众，以报答父母养育慈爱的恩情。}%

@{是佛弟子修孝順者，反明非佛弟子及不孝者即任不設盆供也。念念常憶者，無終始也。長養是事，慈愛是心，故前起行及發心願以報之也。餘文可解。三藏云：父母結愛，既念念不去心；孝子報恩，須年年不絕供。}@
%{是佛弟子修孝顺的人，反过来说明，不是佛弟子和不孝顺的人就可以不设盆供。念念不忘，没有始末。养育是事，慈爱是心，所以前面讲起行和发心愿来报答。其余的文字可以理解。三藏经说：“父母结爱，已经念念不忘；孝子报恩，必须年年不断供养。”}%

@{四、勸受持。}@
%{四、劝受持。}%

@{若一切佛弟子，應當奉持是法。}@
%{如果一切佛弟子，都应该奉持这个法。}%

@{《智度論》云信力故受，念力故持。今云奉者，即受之義。應當者，勗此二力。}@
%{《智度论》说：“信力所以受，念力所以持。”现在说“奉”，就是受的含义。应该，就是勉励这两种力量。}%

@{五、喜而奉命。}@
%{五、喜而奉命。}%

@{時目連比丘、四輩弟子，歡喜奉行。}@
%{当时目连比丘和四辈弟子，都欢喜奉行。}%

@{四輩者，僧尼士女，或云人天龍鬼，疑故兩存。然凡厥生靈皆依恃怙，故父母恩均於天地。此雖至孝不得其門，今受神方信知靈驗，必能除七世之厄難、報二親之劬勞。自知心有所之，是以歡喜承命。}@
%{四辈，就是僧、尼、士、女，或者说人、天、龙、鬼，因为有疑问，所以两种说法都保留下来。然而凡是生灵，都依恃父母，所以父母恩情如同天地。虽然这是至孝，却不知道方法，现在接受了神灵的指点，才真正明白其灵验，一定能够消除七世的厄难、报答父母的辛苦。自己知道心有所属，所以才欢喜地接受命令。}%

@{佛說盂蘭盆經疏下終}@
%{佛说盂兰盆经疏下终}%

@{盂蘭經疏，唐圭峯禪師會孝道要言以注經，廣明釋門真孝，令學者得報親之方，不落異解傍岐，入佛最上乘也。故歷代高僧，於自恣日誘諸緇素，設盂蘭會作度親筏，實遵此經疏耳。慶與徐序東孝廉結弘法會集，諸宰官居士續梓方冊三百卷目中，適此疏未鐫，李太僕捐資鏤板。余檢閱南北藏，文句不同，今依雲棲大師定本刻之。大師分科節目別出手眼，但南北較訛多不能書，謹跋數語，令觀者不獨識文句異同，或因指見月，得佛大孝報恩之旨。是所願矣。貴州赤水雪山沙門繼慶跋}@
%{盂兰经疏，唐代圭峰禅师汇集孝道要言来注释经文，广泛阐明释门真孝，使学佛者能够找到报答父母的方法，不落入异解旁歧，进入佛法最上乘。所以历代高僧，在自恣日，引导僧众，设立盂兰会，作为度化亲人的渡船，实际上都是遵循此经疏。庆与徐序东孝廉结成弘法会，收集诸位宰官居士续刻的方册三百卷目录中，恰好缺少此疏，李太仆捐资刻板。我查阅南北藏经，文句不同，现在根据云栖大师定本刻印。大师分科节目，别具慧眼，但是南北藏经比较讹误，不能一一列举，谨以此跋语，使观者不仅了解文句异同，还可以通过指月见月，获得佛陀大孝报恩的旨意。这就是我的愿望。贵州赤水雪山沙门继庆跋}%
@{疏主傳略(案《孝衡鈔》、《傳燈錄》二本節要)}@
%{疏主传略(案《孝衡钞》、《传灯录》二本节要) }%

@{終南山圭峯宗密禪師，果州西充縣人也，姓何氏，唐建中元年生。}@
%{终南山圭峰宗密禅师，果州西充县人也，姓何氏，唐建中元年生。}%

@{髫齔通儒書，冠歲探釋典。}@
%{髫齔通儒书，冠岁探释典。}%

@{元和二年將赴貢舉，偶造遂州道圓和尚法席，欣然契會，遂求披削，當年進具，傳契心印。}@
%{元和二年将赴贡举，偶造遂州道圆和尚法席，欣然契会，遂求披削，当年进具，传契心印。}%

@{又遍訪名能，廣乎知見。}@
%{又遍访名能，广乎知见。}%

@{著述《圓覺》、《華嚴》、《涅槃》、《金剛》、《起信》、《唯識》、《盂蘭盆》、《法界觀》、《行願經》等疏鈔，并集諸宗禪言為《禪源詮》，及酬答書偈議論等，總百餘卷，並傳於世。}@
%{著述《圆觉》、《华严》、《涅槃》、《金刚》、《起信》、《唯识》、《盂兰盆》、《法界观》、《行愿经》等疏钞，并集诸宗禅言为《禅源诠》，及酬答书偈議論等，总百余卷，并传于世。}%

@{文宗太和中，詔入內賜紫，累問法要，朝士傾慕。}@
%{文宗太和中，诏入内赐紫，累问法要，朝士倾慕。}%

@{尋請歸山，至會昌元年正月六日，于興福塔院坐滅，四眾哀泣喧野。}@
%{寻请归山，至会昌元年正月六日，于兴福塔院坐灭，四众哀泣喧野。}%

@{奉全身于圭峯，茶毘得舍利數十粒，明白潤大，藏之石室。}@
%{奉全身于圭峰，茶毗得舍利数十粒，明白润大，藏之石室。}%

@{世壽六十二，僧臘三十四。}@
%{世寿六十二，僧腊三十四。}%

@{宣宗追諡定慧禪師，塔曰青蓮。}@
%{宣宗追谥定慧禅师，塔曰青莲。}%

@{嘗有偈云：作有義事，是惺悟心；作無義事，是狂亂心。}@
%{尝有偈云：作有义事，是惺悟心；作无义事，是狂乱心。}%

@{狂亂隨情念，臨終被業牽；惺悟不繇情，臨終能轉業。}@
%{狂乱随情念，临终被业牵；惺悟不繇情，临终能转业。}%
