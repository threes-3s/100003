@{三論玄義}@
%{三论玄义}%

@{慧日道場沙門吉藏奉命撰}@
%{慧日道场沙门吉藏奉命撰}%

@{總序宗要。開為二門。一通序大歸。二別釋眾品。初門有二。一破邪。二顯正。}@
%{总序宗要，开为二门。一通序大归，二别释众品。初门有二，一破邪，二显正。}%

@{夫適化無方。陶誘非一。考聖心。以息患為主。統教意。以通理為宗。但九十六術栖火宅為淨道。五百異部縈見網為泥洹。遂使鹿苑坵墟。鷲山荊蕀。善逝以之流慟。薩埵所以大悲。四依為此而興。三論由斯而作。但論雖有三。義唯二轍。一曰顯正。二曰破邪。破邪則下拯沈淪。顯正則上弘大法。故振領提綱。理唯斯二也。}@
%{夫适化无方，陶诱非一。考圣心，以息患为主。统教意，以通理为宗。但九十六术栖火宅为净道，五百异部萦见网为泥洹。遂使鹿苑坵墟，鹫山荆棘。善逝以之流恸，萨埵所以大悲。四依为此而兴，三论由斯而作。但论虽有三，义唯二辙。一曰显正，二曰破邪。破邪则下拯沈沦，显正则上弘大法。故振领提纲，理唯斯二也。}%

@{但邪謬紛綸。難可備序。三論所斥略辨四宗。一摧外道。二折毘曇。三排成實。四呵大執。}@
%{但邪谬纷纶，难可备序。三论所斥略辨四宗。一摧外道，二折毘昙，三排成实，四呵大执。}%

@{問以何義故遍斥眾師。答論主究其原。盡其理也。一源不究。則戲論不滅。毫理不盡。則至道不彰。以無源不究。群異乃息。無理不盡。玄道始通。是以斯文遍排眾計。}@
%{问以何义故遍斥众师？答论主究其原，尽其理也。一源不究，则戏论不灭。毫理不尽，则至道不彰。以无源不究，群异乃息。無理不尽，玄道始通。是以斯文遍排众计。}%

@{問既無法不究。無言不盡應遍排群異。何故但斥四宗耶。答初一為外。後三為內。內外並收。毘曇明有。成實辨空。空有俱攝。斯二為小。方等稱大。大小該羅。略洗四迷。則紛累都盡耳。}@
%{问既无法不究，无言不尽应遍排群异。何故但斥四宗耶？答初一为外，后三为内。内外并收。毘昙明有，成实辨空。空有俱摄。斯二为小，方等称大。大小该罗，略洗四迷，则纷累都尽耳。}%

@{問此之四執優降云何。答外道不達二空。橫存人法。毘曇已得無我。而執法有性。跋摩具辨二空。而照猶未盡。大乘乃言究竟。但封執成迷。自淺至深。四宗階級。}@
%{问此之四执优降云何？答外道不达二空，横存人法。毘昙已得无我，而执法有性。跋摩具辨二空，而照犹未尽。大乘乃言究竟。但封执成迷，自浅至深。四宗阶级。}%

@{問外道邪言可得稱破。餘為內教。何得亦破。答總談破顯。凡有四門。一破不收。二收不破。三亦破亦收。四不破不收。言不會道。破而不收。說必契理。收而不破學教起迷。亦破亦收。破其能迷之情。收取所惑之教。諸法實相言忘慮絕。實無可破亦無可收。泯上三門歸乎一相。照斯四句破立皎然(自此以來總明申破。從此已去別斥四宗)。}@
%{问外道邪言可得称破，余为内教，何得亦破？答总谈破显，凡有四门。一破不收，二收不破，三亦破亦收，四不破不收。言不会道，破而不收。说必契理，收而不破。学教起迷，亦破亦收。破其能迷之情，收取所惑之教。诸法实相言忘虑绝，实无可破亦无可收。泯上三门归乎一相，照斯四句破立皎然(自此以来总明申破，从此已去别斥四宗) 。}%

@{所言摧外道者。夫至妙虛通目之為道。心遊道外故名外道。外道多端。略陳其二。一天竺異執。二震旦眾師。總論西域九十六術。別序宗要則四執盛行。一計邪因邪果。二執無因有果。三立有因無果。四辨無因無果。}@
%{所言摧外道者，夫至妙虚通目之为道，心游道外故名外道。外道多端，略陈其二。一天竺异执，二震旦众师。总论西域九十六术，别序宗要则四执盛行。一计邪因邪果，二执无因有果，三立有因无果，四辨无因无果。}%

@{問云何名為邪因邪果。答有外道云。大自在天能生萬物。萬物若滅。還歸本天。故云自在。天若瞋。四生皆苦。自在若喜。則六道咸樂。然天非物因。物非天果。蓋是邪心所畫。故名邪因邪果(自在既爾。七計例然)。}@
%{问云何名为邪因邪果？答有外道云：大自在天能生万物，万物若灭，还归本天。故云自在。天若瞋，四生皆苦。自在若喜，则六道咸乐。然天非物因，物非天果。盖是邪心所画。故名邪因邪果(自在既尔，七计例然) 。}%

@{難曰。夫善招樂報。惡感苦果。蓋是交謝之宅報應之場。以不達義理故生斯謬。又夫人類生人。物類生物。人類生人則人還似人。物類生物物還似物。蓋是相生之道也。而謂一天之因產萬類之報。豈不謬哉。}@
%{难曰：夫善招乐报，恶感苦果。盖是交谢之宅报应之场。以不达义理故生斯谬。又夫人类生人，物类生物。人类生人则人还似人，物类生物物还似物。盖是相生之道也。而谓一天之因产万类之报，岂不谬哉。}%

@{問云何名為無因有果。答復有外道窮推萬物。無所由籍。故謂無因。而現覩諸法。當知有果。例如莊周魍魎問影。影由形有。形因造化。造化則無所由。本既自有。即末不因他。是故無因而有果也。}@
%{问云何名为无因有果？答复有外道穷推万物，无所由籍。故谓无因。而现睹诸法，当知有果。例如莊周魍魉问影，影由形有。形因造化。造化则无所由。本既自有，即末不因他。是故无因而有果也。}%

@{問無因自然此有何異。答無因據其因無。自然明乎果有。約義不同。猶是一執。}@
%{问无因自然此有何异？答无因据其因无，自然明乎果有。约义不同，犹是一执。}%

@{難曰。夫因果相生猶長短相形。既其有果。何得無因。如其無因。何獨有果。若必無因而有果者。則善招地獄。惡感天堂。}@
%{难曰：夫因果相生犹长短相形。既其有果，何得无因。如其无因，何独有果。若必无因而有果者，则善招地狱，恶感天堂。}%

@{問曰。有人言。自然有因。自然無因。萬化不同。皆自然有。故無同前過。答。蓋未審察之。故生斯謬。如其精究。理必不然。夫論自者。謂非他為義。必是因。他則非自矣。故自則不因。因則不自。遂言因而復自。則義成鉾楯。}@
%{问曰：有人言，自然有因，自然无因。万化不同，皆自然有。故无同前过。答：盖未审察之，故生斯谬。如其精究，理必不然。夫论自者，谓非他为义。必是因。他则非自矣。故自则不因，因则不自。遂言因而复自，则义成鉾楯。}%

@{問云何名為有因無果。答斷見之流唯有現在更無後世。類如草木盡在一期。}@
%{问云何名为有因无果？答断见之流唯有现在更无后世。类如草木尽在一期。}%

@{難曰。夫神道幽玄。惑人多昧。義經丘而未曉。理涉旦而猶昏。唯有佛宗乃盡其致。經云如雀在瓶中。羅縠覆其口。縠穿雀飛去。形壞而神走。匡山慧遠釋曰。火之傳於薪。猶神之傳於形。火之傳異薪。猶神之傳異形。前薪非後薪。則知指窮之術妙。前形非後形。則悟情數之感深。不得見形朽於一生。便謂識神俱喪。火窮於一木。乃曰終期都盡矣。後學稱黃帝之言曰。形雖糜而神不化。乘化至變無窮。雖未彰言三世。意已明未來不斷。}@
%{难曰：夫神道幽玄，惑人多昧。义经丘而未晓，理涉旦而犹昏。唯有佛宗乃尽其致。经云如雀在瓶中，罗縠覆其口。縠穿雀飞去，形坏而神走。匡山慧远释曰：火之传于薪，犹神之传于形。火之传异薪，犹神之传异形。前薪非后薪，则知指穷之术妙。前形非后形，则悟情数之感深。不得见形朽于一生，便谓识神俱丧。火穷于一木，乃曰终期都尽矣。后学称黄帝之言曰：形虽糜而神不化。乘化至变无穷。虽未彰言三世，意已明未来不断。}%

@{問曰。云何名為無因無果。答既撥無後世受果。亦無現在之因故。六師云。無有黑業。無有黑業報。無有白業。無有白業報。四邪之問最為尤弊。現在斷善。後生惡趣。}@
%{问曰：云何名为无因无果？答既拨无后世受果，亦无现在之因故。六师云：无有黑业，无有黑业报。无有白业，无有白业报。四邪之问最为尤弊。现在断善，后生恶趣。}%

@{問斯之紛謬起自何時。答釋迦未興盛行天竺。能仁既出殄斯謬計。佛滅度後柯條更繁。龍樹後興重加剪伐。}@
%{问斯之纷谬起自何时？答释迦未兴盛行天竺，能仁既出殄斯谬计。佛灭度后柯条更繁，龙树后兴重加剪伐。}%
@{次排震旦眾師。一研法。二覈人。問曰。天竺四術既是外言。震旦三玄應為內教。}@
%{接下来，我们来探讨一下震旦的众位大师。首先，我们要研究一下佛法，然后还要考察一下人。有人问：天竺的四术，都是外来的学说，而震旦的三玄，应该是本土的教义吧？}%
@{答釋僧肇云。每讀老子莊周之書。因而歎曰。美即美矣。然棲神冥累之方猶未盡也。後見淨名經。欣然頂戴謂親友曰。吾知所歸極矣。遂棄俗出家。}@
%{释僧肇回答说：每次读老子和庄周的书，我都会感叹道：真是美啊！但是，他们关于修养身心、摆脱轮回的方法，还远远没有达到究竟。后来，我看到了《净名经》，欣喜若狂，立即顶礼膜拜，并对亲朋好友说：我已经知道我最终的归宿了！于是，我便弃俗出家。}%
@{羅什昔聞三玄與九部同極。伯陽與牟尼抗行。乃喟然歎曰。老莊入玄故。應易惑耳目。凡夫之智。孟浪之言。言之似極。而未始詣也。推之似盡。而未誰至也。}@
%{罗什以前听说过三玄和九部经义的精妙之处，他也知道老子和释迦牟尼的思想有异曲同工之处，于是便感慨地说：老子和庄周的思想虽然深奥，但很容易让人迷惑耳目。凡夫俗子的智慧，他们的言语都是轻率的，他们说的话看似已经达到了顶点，其实并没有真正地理解；他们推论看似已经穷尽了，其实并没有真正地到达。}%
@{略陳六義明其優劣。外但辨乎一形。內則朗鑒三世。外則五情未達。內則說六通窮微。外未即萬有而為太虛。內說不壞假名而演實相。}@
%{我简单地列举六点，来阐明他们思想的优劣。老子和庄周的思想，只注重于形而下的层面，而佛法则能洞察三世因果；老子和庄周的思想，还停留在五情六欲的层次，而佛法则能阐述六通神通，深入细微之处；老子和庄周的思想，还没有达到将万事万物归于虚无的境界，而佛法则能不坏假名，演说真实相。}%
@{外未能即無為而遊萬有。內說不動真際建立諸法。外存得失之門。內冥二際於絕句之理。外未境智兩泯。內則緣觀俱寂。}@
%{老子和庄周的思想，还没有达到无为而无所不为，游于万事万物的境界，而佛法则能不动真际，建立诸法；老子和庄周的思想，还存在着得失之门，而佛法则能冥合二际，达到绝句之理；老子和庄周的思想，还没有达到境界和智慧两相泯灭的境界，而佛法则能缘观俱寂。}%
@{以此詳之。短羽之於鵬翼。坎井之於天池。未足喻其懸矣。秦人疑其極。吾復何言哉。}@
%{由此可见，老子和庄周的思想，就像短羽之于鹏翼，井底之于天池，根本无法比喻他们的差距。秦人怀疑他们的思想已经达到了顶点，我还能说什么呢？}%
@{問伯陽之道道曰太虛。牟尼之道道稱無相。理源既一則萬流並同。什肇抑揚乃諂於佛(此王弼舊疏以無為為道體)。}@
%{有人问：老子的道，叫做“太虚”；释迦牟尼的道，叫做“无相”。他们的道理都是源于同一个地方，所以万流归宗，殊途同归。道安和释僧肇推崇佛教，就好像是在奉承佛陀一样(这是王弼的旧疏，认为无为是道的本体) 。}%
@{答伯陽之道道指虛無。牟尼之道道超四句。淺深既懸。體何由一。蓋是子佞於道。非余諂佛。}@
%{我回答说：老子的道，是指向虚无；释迦牟尼的道，超越了四句(四句是指：有、无、非有、非无) 。他们的思想深浅悬殊，本体怎么会相同呢？这是你偏爱道教，而不是我在奉承佛教。}%
@{問牟尼之道道為真諦。而體絕百非。伯陽之道道曰杳冥。理超四句。彌驗體一。奚有淺深(此梁武帝新義。用佛經以真空為道體)。}@
%{有人问：释迦牟尼的道，是真谛，其本体超越了一切否定；老子的道，叫做“杳冥”，其道理超越了四句，更加证明了本体的唯一性，又何来深浅之分呢？(这是梁武帝的新义，用佛经以真空为道的本体) 。}%
@{答九流統攝。七略該含。唯辨有無。未明絕四。若言老教亦辨雙非。蓋以砂糅金。同盜牛之論(周弘政張機並斥老有雙非之義也)。}@
%{我回答说：九流学说，七略文集，都只是辨别有无，还没有明白超越四句(四句是指：有、无、非有、非无) 。如果说老子的教义也辨别双非，那就如同用沙子掺杂金子，和盗牛的理论一样(周弘政和张机都批评老子有双非的思想) 。}%
@{

覈人第二。問佛名大覺。老曰天尊。人同上聖。法俱妙極。苟欲存異。將非杜不二之玄門傷得一之淵府哉(蓋是道士用三洞靈寶等經立義)。}@
%{接下来，我们来考察一下人。有人问：佛陀被称为“大觉”，老子被称为“天尊”，人都是圣人，他们的法都是妙极的。如果想要刻意区分，岂不是堵塞了不二的玄门，损伤了得一的渊府吗？(这是道士们用《三洞灵宝经》等经书来立论的) 。}%
@{答悉達處宮方紹金輪聖帝。能仁出俗遂為三界法王。老為周朝之柱史。清虛是九流之派。子若欲令人一法同。何異堆阜共安明等高。螢燭與日月齊照。}@
%{我回答说：释迦牟尼在王宫中继承了转轮圣王的位子，他出家后成为了三界法王；老子是周朝的柱史，清虚学说是九流学说中的一种。你想要让人们都信奉同一个法，这跟把土堆和山峰比高，把萤火虫和日月比亮有什么区别呢？}%
@{問同人者之五情。異人者之神明。迹為柱史。本實天尊。據實而談。齊之一貫。}@
%{有人问：普通人有五情六欲，而圣人有神明，老子表面上是柱史，实际上是天尊。根据事实来说，他们都是一脉相承的。}%
@{答漢書亦顯品類。以伯陽為賢。何晏王弼稱老未及聖。設令孔是儒童。老為迦葉。雖同聖迹。聖迹不同。若圓應十方八相成佛。人稱大覺。法名出世。小利即生人天福善。大益即有三乘賢聖。如斯之流為上迹也。}@
%{我回答说：《汉书》也明确地列出了各种人的品类，把老子列为贤人。何晏和王弼都认为老子没有达到圣人的境界。假设孔子是儒童，老子是迦叶，虽然他们都是圣人，但圣人的境界不同。如果能够圆满地应化十方，成就八相成佛，人们就称他为“大觉”，他的法被称为“出世”。小利就是能让人升天，获得福报，大益就是能让人成就三乘贤圣。像这样的人，就是上乘的圣迹。}%
@{至如孔稱素王說有名儒。老居柱史談無曰道。辨益即無人得聖。明利即止在世間。如此之類為次迹也。}@
%{比如孔子被称为素王，他的学说是有名的儒学；老子是柱史，他谈论无为，叫做道。他能让人明白道理，但不能让人成圣；他能让人在世间获得利益，但不能让人超越世间。像这样的人，就是次乘的圣迹。}%
@{

折毘曇第二。一立宗。二破斥。有薩衛門人。序其宗曰。阿毘曇者名無比法。無漏慧根會理隔凡。其功冠絕。故云無比。超四執之外。越三界之表。群聖之所讚歎。六道之所歸崇。敢有抗言。當屈之以理。}@
%{接下来，我们来讨论一下阿毘昙。首先，我们要建立阿毘昙的宗旨，然后要驳斥一些错误的观点。一位萨门弟子，列举了阿毘昙的宗旨，说：阿毘昙，意思是无比的法，它能让人获得无漏的智慧，明理断惑，超凡脱俗。它的功德超绝一切，所以被称为无比。它超越了四种执着，超越了三界，是所有圣人赞叹的对象，是六道众生的归宿。谁敢于反驳，就应该用道理来折服他。}%
@{問夫欲立理。先須序宗源。未知毘曇凡有幾種。}@
%{有人问：想要建立道理，首先要说明它的源头。请问阿毘昙有多少种呢？}%
@{答部類甚多。略明其六。一者如來自說法相毘曇。盛行天竺不傳震旦。二者隣極亞聖名舍利弗。解佛語故造阿毘曇。凡二十卷。傳來此土。}@
%{我回答说：阿毘昙的种类很多，我简单地说明六种。第一种是佛陀自己所说的一种法相阿毘昙，这种阿毘昙在印度很流行，但没有传到中国。第二种是与佛陀相邻的亚圣舍利弗，他解释佛陀的教义，从而造了阿毘昙，一共二十卷，传到了中国。}%
@{三者佛滅度後三百餘年。有三明六通大阿羅漢。姓迦旃延。造八犍度。凡二十卷。傳來此土。所言八者。一雜。二使。三智。四業。五大。六根。七定。八見。言犍度者。翻之為聚。以其八義各有部類。因之為聚也。}@
%{第三种是佛陀灭度后三百多年，有一位拥有三明六通的大阿罗汉，姓迦旃延，他造了八犍度，一共二十卷，传到了中国。这八犍度指的是：一、杂；二、使；三、智；四、业；五、大；六、根；七、定；八、见。犍度，翻译成汉语就是“聚”，因为这八种义理，各有不同的种类，所以把它叫做“聚”。}%
@{四者六百年間有五百羅漢。是旃延弟子。於北天竺共造毘婆沙釋八犍度。毘婆沙者。此云廣解。於西涼州譯出。凡有百卷。值兵火燒之。唯六十卷現在。止解三犍度也。}@
%{第四种是佛陀灭度后六百年，五百位罗汉，都是迦旃延的弟子，他们在北印度共同造了《毘婆沙》，用来解释八犍度。《毘婆沙》，翻译成汉语就是“广解”，在西凉州翻译出来，一共一百卷。后来遇到战火，被烧毁了，现在只剩下六十卷，只解释了三犍度。}%
@{五者七百餘年有法勝羅漢。嫌婆沙太博。略撰要義作二百五十偈。名阿毘曇心。凡有四卷。亦傳此土。六者千年之間有達磨多羅。以婆沙太博四卷極略。更撰三百五十偈。足四卷合六百偈。名為雜心也。}@
%{第五种是佛陀灭度后七百年，有一位法胜罗汉，认为《毘婆沙》太过博大，就简要地总结了要义，写了二百五十偈，叫做《阿毘昙心》，一共四卷，也传到了中国。第六种是佛陀灭度后一千多年，有一位达摩多罗，认为《毘婆沙》太过博大，四卷太过简略，就又写了三百五十偈，一共四卷，合计六百偈，叫做《杂心》。}%
@{其間復有六分毘曇。釋論云。目連和須密及餘論師共造。並不傳此土。唯眾事分毘曇是六內之一。此土有之。復有甘露味毘曇二卷。未詳作者。並傳此土。}@
%{此外，还有六分阿毘昙，释论说：目连和须密，以及其他论师，共同造了这种阿毘昙，但没有传到中国。只有众事分阿毘昙是六分阿毘昙中的一种，在中国有。还有《甘露味阿毘昙》，两卷，作者不详，也传到了中国。}%
@{毘曇雖部類不同。大宗明見有得道也。}@
%{虽然阿毘昙的种类不同，但其根本宗旨都是明见有得道。}%
@{破斥第二凡有十門。一乖至道。二扶眾見。三違大教。四守小筌。五迷自宗。六無本信。七有偏執。八非學本。九弊真言。十喪圓旨。蓋無比之名有餘。所明之理不足。非但遠乖方等。亦近迷三藏。略舉十門顯其虛實。乖至道者。夫道之為狀也。體絕百非。理超四句。言之者失其真。知之者反其愚。有之者乖其性。無之者傷其體。故七辨輟音。五眼冥照。釋迦掩室。淨名杜口。豈可以有而為道哉。第二扶眾見。然道實非有。遂言見有得道。乃是見有。非見道也。故淨名云。法名無染。若染於法。乃是染著。非求法也。又夫見有者名為有見。非見道矣。故法華云。入邪見稠林若有若無等。依止此諸見具足六十二。問若執有無。此有何失。答正觀論云。淺智見諸法若有若無等。是則不能見滅見安隱法。於彼有大過矣。第三違大教。思益經云。於未來世有惡比丘。說有相法得成聖道。佛垂此勅懸誡將來。既曰惡人。理是邪說。違背大教。宜須破之。第四守小筌。夫為未識源者。示之以流。令尋流以得源。未見月者。示之以指。令因指以得月。窮流則唯是一源。亡指則但是一月。蓋是如來說小之意也。而毘曇之徒執固小宗不趣大道。守筌喪實。故造論破之。第五迷自宗。諸聖弟子有所述作。本為通經。而阿含之文親說無相。故善吉觀法空而悟道。身子入空定而佛歎。阿毘曇人但明見有。故自迷本宗。第六無本信。文殊問經云。十八及本二皆從大乘出。無是亦無非。我說未來起。十八者。謂十八部異執也。及本二者。根本唯二部。一大眾部。二上座部。而阿毘曇是十八部內薩婆多部。從大乘出。即大為小本。而執小之流聞大乘不信。是以破之。問何以知執小之人不信大法耶。答智度論云。旃延弟子答龍樹云。我聞大乘心不都信。故外國執小乘者與學大乘人分河飲水。第七有偏執。大集經云。雖有五部。並不妨如來法界及大涅槃。而阿毘曇人保執自宗排斥他說。便違法界拒大涅槃。累障既深。宜須傷歎。第八非學本。大品經云。欲知四緣。當學般若。外人問龍樹云。欲學四緣。應學毘曇。云何乃學般若。論主答曰。初學毘曇似如可解。轉久推求則成邪見。問曰學毘曇云何乃成邪見。答若言四緣生諸法者。誰復生於四緣。若四緣更從他生。則他復從他。如是無窮。若其四緣自然而有不從他生者。萬物亦應不由四緣。當墮無因。故從則無窮。窮則無因。由此二門則不信因果。故久學毘曇成於邪見。第九弊真言。大集經云。甚深之義不可說。第一義諦無聲字。陳如比丘於諸法獲得真實之知見。本起經云。頞鞞沙門即五人之一。為身子說偈云。一切諸法本。因緣空無主。息心達本源。故號為沙門。身子聞之即得初果。尋大小二經。皆明見空成聖。而阿毘曇謂觀有得道。故隱覆真言。第十喪圓旨。涅槃經云。欲令眾生深識真諦。是故如來宣說於俗。若使眾生不因俗諦而識真者。諸佛如來終不說俗。毘曇之流雖知俗有。不悟真空。既惑真空。亦迷俗有。是故真俗二俱並喪。}@
@{排成實第三。一立義。二破斥。有訶梨跋摩高足弟子。序其宗曰。成實論者。佛滅度後九百年內有訶梨跋摩。此云師子鎧之所造也。其人本是薩婆多部鳩摩羅陀弟子。慨其所釋近在名相。遂徙轍僧祇大小兼學。鑽仰九經。澄汰五部。再卷邪霧。重舒慧日。於是道振罽賓。聲流赤縣。成是能成之文。實謂所成之理。二百二品十六卷文。四諦建章。五聚明義。說既精巧。歸眾若林。問跋摩既排斥八犍。陶汰五部。成實之宗正依何義。答有人言。擇善而從。有能必錄。棄眾師之短。取諸部之長。有人言。雖復斥排群異。正用曇無德部。有人言。偏斥毘曇。專同譬喻。真諦三藏云。用經部義也。檢俱舍論。經部之義多同成實。破斥第二。問成實為是小乘之論。為是大乘。為含大小。答有人言。是大乘也。有人言。是小乘。有人言。探大乘意以釋小乘。具含大小。夫珉玉精麁。蓋是耳目所覩。尚有昏明殊鏡。況妙道真偽言亡慮絕。豈易識哉。今以十義證。則明是小乘非大乘矣。一舊序證。二依論徵。三無大文。四有條例。五迷本宗。六分大小。七格優降。八無相即。九傷解行。十檢世人。舊序證第一。昔羅什法師翻成實論竟。命僧叡講之。什師沒後。叡公錄其遺言。製論序云。成實論者。佛滅度後八百九十年。罽賓小乘學者之匠鳩摩羅陀上足弟子訶梨跋摩之所造也。其論云。色香味觸實也。地水火風假也。精巧有餘。明實不足。推而究之。小乘內之實耳。比於大乘。雖復龍燭之於螢耀。未足喻其懸矣。或有人言。此論明於滅諦。與大乘均致。羅什聞而歎曰。秦人之無深識。何乃至此乎。吾每疑其普信大乘者。當知悟不由中。而迷可識矣。成實是羅什所翻。僧叡為講論之始。後學不應孤負前匠。依論徵第二。成實文云。諸比丘異論種種。佛皆聽故。我欲正論三藏內實義。訶梨自云正論三藏。故知成實理是小乘。若言斯論亦明大者。過在門人。非跋摩之咎。問何以知三藏是小乘耶。答法華云。亦不親近小乘三藏學者。恐大照未圓小法容染故。智形宜隔。行止勿共。誡於大士。勿親近小人。則知三藏非大乘矣。智度論云。迦葉阿難結集三藏。文殊彌勒集大乘藏。外人問云。何故不於三藏內集大乘耶。論主答云。小乘不受大。不應小內而集大。以此推之。但是小乘耳。無大文第三。原夫作論皆引佛言。如龍樹釋大。而還引大經。訶梨解小經。唯將小證。二百二品並探四阿含。十六卷文竟無方等。以此詳之。即可知矣。有條例第四。問若成實釋小不許兼明於大。亦應三論解大不應兼明於小。答義有條例。不應相濫。佛經有二。一者小乘。二者方等。若明大乘必兼辨小。若辨小乘不兼明大。故大乘經初有小乘眾。小乘經首無菩薩僧。示大能包小。小不含大。佛經既爾。在論例然。大乘之論兼明小乘。小乘之論不兼明大。若弟子之論探大釋小。如來之經義亦應然。則巨細互兼。何名大小。迷本宗第五。問成實論文盛辨生法二空。與大品明四諦平等。義既無異。故知應是探大釋小。答四阿含教內有二空。論明二空。則還釋三藏。云何乃言探大解小。又身子毘曇亦辨二空。而是小非大。訶梨之論義亦應同。問身子毘曇亦探大釋小。與成實。例同。彼既探大。則此非專小。答身子所造還釋佛毘曇。佛說既是小乘。彼論寧言探大。分大小第六。問小明一空。大辨二空。可有差別。既同其二空。大小何異。答雖同辨二空。二空不同。略明四種。一者小乘拆法明空。大乘本性空寂。二者小乘但明三界內人法二空。空義即短。大乘明三界內外人法並空。空義即長。三者小乘但明於空未說不空。大乘明空亦辨不空。故涅槃云。聲聞之人但見於空不見不空。智者見空及以不空。空者一切生死。不空者謂大涅槃。四者小乘名為但空。謂但住於空。菩薩名不可得空。空亦不可得也。故知雖明二空。空義有異。故分大小。格優降第七。龍樹釋般若累教品云。善吉觀生法二空。欲比菩薩二空。譬如毛孔之空比十方空。即小空為淺。大空為深。成實所明但是聲聞空。非大士所得耳。無相即第八。法華信解品云。四大聲聞自述所得空云。我等長夜修習空法。無生無滅。無小無大。無漏無為。於佛智慧不生貪著。成實所辨與此全同。故知非大也。問何以知然。答法華之文辨聲聞證空不能即空觀有即有觀空。故無相即。成實所說亦無相即。若明相即。應空有並觀。若空有並觀。與大乘何別。問何以知小乘義無相即耶。答釋論云。小乘內不明生死即畢竟空。唯大乘乃說。故知爾也。傷解行第九。涅槃經云。若以聲聞辟支佛心言無布施。是即名為破戒邪見。小乘人入於空觀不見布施。破大乘行。故云破戒。破大乘解。故云邪見。而成實明不見布施是實法空。以為宗極。欲為大乘。勿起小心也。檢世人第十。秦弘始七年。天竺有剎利。浮海至長安。聞羅什作大乘學。以正觀論等諮而驗之。什公為其敷折。為頂受絕歎不能已。已白什公曰。當以此明震暉天竺。何由蘊此摩尼乃在邊地。我在天竺。聞諸論師深怪罽賓小乘學者鳩摩羅陀自稱朗月之照。偏智小才非此喻也。而訶梨惜其師。以才自傷。以智自病。故作此論。以辨有法之實。明其依實之假。故以成實為名。用天竺剎利之言驗之。跋摩師資皆小乘學也。爰至齊司徒文宣王。誠信三寶每感嘉瑞。以齊永明十年十月。延請名德五百餘人。於普弘寺敷講。文宣王每以大乘經論。為履道之津涯正法之樞鍵。而後生棄本崇末。即請諸法師抄此成實以為九卷。命周顒作序。恐專弘小論廢大乘業。自爾已後。爰至梁武。盛弘大乘排拆成實眾師。不可具記。問若以十義證成實為小乘者。與毘曇優劣云何。答求那跋摩遺文偈云。諸論各異端。修行理無二。偏執有是非。達者無違諍。又釋論云。有四種門。一者阿毘曇門。二者空門。三者昆勒門。此云篋藏。四者非空非有門。不得般若方便學毘曇門。則墮有見。學於空門。則墮空見。學昆勒門。則墮亦空亦有見學非空非有門。則墮愚癡論。若得般若心無染著。隨機適化。通道利人。無相違背。而成實毘曇各執空有。互相排斥。障道增見。皆失佛旨也。問會空斷結方得道耳。鑒有之心何能隔凡。故知毘曇乖宗。成實得理。答若言見空成聖。有不隔凡。三藏教門應無得道。釋迦小乘一化徒然虛設。待成實後興方有大利。豈可然乎。問毘曇但明人空。成實具明二空。云何兩論無有優劣。答於小乘內分三品。一者俱不得二空。如犢子部云。四大和合有於眼法。五陰和合別有人法。此下根人也。二者薩衛之流。但得人空不得法空。為次根人也。三者譬喻訶梨之流。具得二空。為上根人也。約空義淺深。則毘曇為小乘之劣。成實為小內之勝也。問釋論云。佛滅度後分為二分。一但信人空不信法空。二俱信人法二空。但應有二。何得分三。答犢子入真觀故則見我空。出於俗諦別有人體。龍樹約其入觀義邊。故但分二也。問三論斥外道毘曇。斯事可爾。而龍樹前興。訶梨後出。時節遙隔。何由相破。答俱令執著即便被破。何論前後。若前論不破後迷。亦應古方不治今病。扁鵲之術末世無益矣。問若法勝訶梨著小論以通三藏。馬鳴龍樹作大教以弘方等。巨細分流。何俟相破。答佛說小乘。本為詮大。保冥之徒守指忘月。經自斥之。故論主依佛。問有人言。成實論探大釋小。此有何過。答上已明之。必有此迷。今當更述。探大釋小。則小大不收。進不馳於白牛。退失駕於羊鹿。騾論之言驗之久矣。}@
@{呵大執第四。初立宗。次破斥。有大乘師曰。四術三玄並為外教。毘曇成實蓋是小乘。明理不周。在文不足。既障大乘。理宜須破。自方等紘宗眾聖軌轍。教稱滿字。理曰無餘。信之則獲福無邊。毀謗招莫大之罪。但須伏膺甘露頂戴法橋。不應破矣。問必是夜光。宜應頂受止恐多雜偽寶。須陶汰之。若謂無瑕。可陳其要。}@
%{呵斥大執第四，首先要建立宗旨，然后进行反驳。有位大乘佛教大师说：四术三玄都属于外道，毘曇和成实论都是小乘佛教，他们对理法理解不透彻，文字表达也不足，阻碍了大乘佛教的发展，理应被破斥。而从方等、紘宗等众多圣贤的轨迹来看，大乘佛教的教义可以用“满”字来形容，理法可以用“无余”来形容。相信大乘佛教就能获得无边的福报，毁谤大乘佛教就会招致巨大的罪过。我们只需要诚心诚意地接受大乘佛教，就像顶戴甘露一样，不应该去破斥它。你一定会问，大乘佛教就像夜明珠一样，应该顶礼膜拜，但它会不会掺杂了假的宝贝呢？需要好好地筛选才行。如果你认为大乘佛教没有瑕疵，那就把它的精髓讲出来吧。}%

@{答大乘博奧。不可具明。統其樞鍵。略標二意。一者辨教莫出五時。二者隔凡宗歸二諦。言五時者。昔涅槃初度江左。宋道場寺沙門慧觀仍製經序。略判佛教凡有二科。一者頓教。即華嚴之流。但為菩薩具足顯理。二者始從鹿苑終竟鵠林。自淺至深。謂之漸教。於漸教內開為五時。一者三乘別教。為聲聞人說於四諦。為辟支佛演說十二因緣。為大乘人明於六度。行因各別得果不同。謂三乘別教。二者般若通化三機。謂三乘通教。三者淨名思益讚揚菩薩抑挫聲聞。謂抑揚教。四者法華會彼三乘同歸一極。謂同歸教。五者涅槃名常住教。自五時已後。雖復改易。屬在其間。教雖五時。不出二諦。三假為俗。四忘為真。會彼四忘故有三乘賢聖。}@
%{大乘佛教博大精深，无法完全阐明。我将简要概括一下大乘佛教的精髓，主要有两点：一是辨别佛教教义，不能超出五时教；二是超越凡俗，归于二谛。关于五时教，以前佛陀在涅槃之后，第一次传法到江左，宋朝道场寺的沙门慧观当时就写了经序，概括了佛教的两种类型：一是顿教，也就是华严经之类的，只为菩萨阐明佛理，使他们圆满具足；二是渐教，从鹿苑开始，最终到鹄林，从浅入深，逐步引导众生，称为渐教。在渐教中又分为五时教：一是三乘别教，为声闻众生讲四谛，为辟支佛讲十二因缘，为大乘众生讲六度，他们的修行因缘不同，获得的果位也不同，称为三乘别教。二是般若通教，般若智慧可以通化三乘众生，称为三乘通教。三是净名经、思益经赞扬菩萨，贬低声闻，称为抑扬教。四是法华经，将三乘众生引导到同一个究竟，称为同归教。五是涅槃经，称为常住教。从五时教之后，虽然有一些改变，但都属于五时教的范畴。虽然教义有五时，但都离不开二谛，三假为俗，四忘为真。因为要达到四忘的境界，所以才有三乘贤圣。}%

@{破執第二。前責五時次難二諦。問既有五時。云何分於大小。答初一為小。後四為大。問道理為有大乘。為無大耶。如其有大則是有見。若言無大何所立耶。又若謂有大異小則有小異大。名為二見。大品云。諸有二者無道無果涅槃云。明與無明愚者謂二。又若實有大乘者。名有所得。有所得者為魔眷屬。非佛弟子。又有所得者不動不出無有乘義。不名為乘。又大乘之宗永斷生死。名為斷見。涅槃是常。即是常見。乃為斷常。何大之有。}@
%{破斥大执第二，首先质疑五时教，然后质疑二谛。有人问：既然有五时教，怎么区分大小乘呢？回答说：第一个是三乘别教，属于小乘；后面四个是三乘通教，属于大乘。有人问：道理上来说，有没有大乘佛教呢？如果有，那就是执着有见。如果说没有大乘，那又立什么宗旨呢？如果说有大乘，与小乘不同，那就有小乘异于大乘，这叫做二见。大品经说：“所有二者，无道无果涅槃。”明与无明，愚者认为是二，其实都是空的。如果真的有大乘，那就是有所得，有所得就是魔的眷属，不是佛的弟子。有所得就不会动，不会出，没有乘义，不能称为乘。大乘宗旨是永远断除生死，叫做断见。涅槃是常，就是常住，这就成了断常，哪里还有什么大乘呢？}%

@{次難五時。前總難。次別責。難曰。但應立大小二教。不應制於五時。略引三經三論證之。大品經云。諸天子歎曰。我於閻浮見第二法輪轉。龍樹釋云。鹿苑已轉小輪。今復轉大法輪。法華經云。昔於波羅捺轉於四諦。今在靈鷲山說於一乘。涅槃經云。昔於鹿林轉小。今於雙樹說大。故知教唯二門無五時也。智度論云。佛法有二。一者三藏。二者大乘藏。地持論云。十一部經名聲聞藏。方等大乘名菩薩藏。正觀論云。前為聲聞說生滅法。次為菩薩說無生滅法。以經論驗之。唯有二藏無五時矣。}@
%{接着继续质疑五时教，前面是总体的质疑，现在是逐条反驳。有人说：应该只设立大小乘两种教义，不应该设立五时教。他引用了三经三论来证明：大品经说：“诸天子叹曰：我于阎浮见第二法轮转。”龙树解释说：“鹿苑已经转了小法轮，现在又转大法轮。”法华经说：“昔于波罗奈转于四谛，今在灵鹫山说于一乘。”涅槃经说：“昔于鹿林转小，今于双树说大。”因此，教法只有两门，没有五时教。智度论说：“佛法有二，一是三藏，二是菩萨藏。”地持论说：“十一部经名为声闻藏，方等大乘名为菩萨藏。”正观论说：“以前为声闻说生灭法，后来为菩萨说无生灭法。”通过经论验证，只有两个藏，没有五时教。}%

@{問若乃皆是菩薩藏者。華嚴般若法華涅槃。此四何異。答須識四句。眾經煥然。一但教菩薩不化聲聞。謂華嚴經也。二但化聲聞不教菩薩。謂三藏教也。三顯教菩薩密化二乘。大品以上法華之前諸大乘教也。命小乘人說於大法。謂顯教菩薩。密示此法。以為己任。如付窮子財。謂密化聲聞也。四顯教聲聞顯教菩薩。法華教也。菩薩聞是法疑網皆已除。化菩薩也。千二百羅漢悉亦當作佛。化二乘也。四句之中。三義屬菩薩藏內開之。但化二乘為三藏教矣。}@
%{有人问：如果都是菩萨藏，那么华严经、般若经、法华经、涅槃经这四部经有什么区别呢？回答说：需要明白四种情况，这些经文就一目了然了。一是只教菩萨，不教化声闻，指的是华严经。二是只教化声闻，不教菩萨，指的是三藏经。三是显教菩萨，秘密教化二乘，指的是大品经到法华经之前的那些大乘经，让小乘众生宣讲大法，这就是显教菩萨，秘密地将大法传授给他们，视为自己的责任，就像把钱财交给穷人一样，这就是秘密教化声闻。四是显教声闻，显教菩萨，指的是法华经，菩萨听到这个法，疑网都消除了，教化了菩萨，一千二百罗汉也都要成佛，教化了二乘。这四种情况中，前三种都属于菩萨藏，只是其中有专门教化二乘的，这就是三藏经。}%

@{次別難五時。問若立五時有何過耶。答五時之說非但無文。亦復害理。若言第一名三乘別教。是義不然。依毘曇宗。三乘則同見四諦。然後得道。就成實義。但會一滅方乃成聖。據大乘宗。同契無生。然後隔凡。是則初教亦通。何以言別。次云大品是三乘通教。是亦不然。釋論云。般若不屬二乘。但屬菩薩。若大品是三乘通教。則應通屬。何故不屬二乘。}@
%{接着继续逐条反驳五时教。有人问：设立五时教有什么问题呢？回答说：五时教的说法不仅没有经文依据，而且有悖于道理。如果说第一个是三乘别教，那就错了。根据毘曇宗，三乘都要共同见到四谛，然后才能得道。根据成实论，只要悟到一灭，就能成圣。根据大乘宗，要共同契合无生，然后才能超越凡俗。这样看来，第一个教义也是通教，为什么说它是别教呢？有人说大品经是三乘通教，这也错了。释论说：般若智慧不属于二乘，只属于菩萨。如果大品经是三乘通教，那么应该通属三乘，为什么不属于二乘呢？}%

@{問若依釋論明般若但屬菩薩。在經何故勸三乘同學般若。答般若有二種。一者摩訶般若。此云大慧。蓋是菩薩所得。故不屬二乘若以實相之境名為般若。則三乘同觀。故勸三乘令並學之。經師不體二種之說。便謂般若是三乘通教。次云淨名是抑揚教者。是亦不然。大品呵二乘為癡狗。淨名貶聲聞為敗根。挫小既齊。揚大不二。何得以大品為通教。淨名為抑揚。}@
%{有人问：如果根据释论说般若智慧只属于菩萨，那么经文为什么劝三乘共同学习般若呢？回答说：般若智慧有两种，一是摩诃般若，也就是大智慧，这是菩萨所得，所以不属于二乘。如果以实相的境界称为般若，那么三乘都可以观照，所以劝三乘共同学习。经师没有理解这两种说法，就说般若是三乘通教。有人说净名经是抑扬教，这也错了。大品经斥责二乘是痴狗，净名经贬低声闻是败根，贬低小乘都一样，赞扬大乘无二，为什么说大品经是通教，净名经是抑扬教呢？}%

@{次法華為同歸應無所疑。但在五時之說。雖辨同歸。未明常住。而天親之論釋法華初分。有七處佛性之文。解後段壽量品。辨三身之說。斯乃究竟無餘。不應謂為不了之教。次涅槃為常住教者。然常與無常皆是對治用門。若論涅槃。體絕百非。理超四句。舊宗但得用門未識其體。故亦失旨也。}@
%{法华经是同归教，应该毫无疑问。但是，在五时教的说法中，虽然辨别了同归教，但没有阐明常住教。而天亲的论述解释法华经的初分，有七处佛性之文，解释后段寿量品，辨别了三身之说，这就是究竟无余，不应该说它是不圆满的教义。涅槃经是常住教，但是常与无常都是对治的方便法门。如果论述涅槃，它的体性超越了百非，理法超越了四句，旧宗只得到了方便法门，没有认识到它的体性，所以也失掉了它的旨意。}%

@{次難二諦。迷失二諦凡有三人。一者毘曇。執定性之有迷於假有。故失世諦。亦不知假有宛然而無所有。復失一真空。二者學大乘者。名方廣道人。執於邪空不知假有。故失世諦。既執邪空迷於正空。亦喪真矣。三者即世所行。雖具知二諦。或言一體。或言二體。立二不成。復喪真俗也。}@
%{接着质疑二谛。迷失二谛的人有三种：一是毘曇宗，执着于有，迷于假有，所以失掉了世谛。他们也不明白假有本来就是没有的，所以又失掉了真空。二是学习大乘佛教的人，叫做方广道人，执着于邪空，不知道假有，所以失掉了世谛。他们执着于邪空，迷于正空，也丧失了真谛。三是世间修行的人，虽然知道二谛，但或者说一体，或者说二体，立二不成，又丧失了真俗。}%

@{問真俗一體。此有何過。答若俗與真一真。真俗亦真。若真與俗一俗。俗真亦俗。若真真俗不真。則俗與真異。若俗俗真不俗。則真與俗異。故二途並塞一體不成。問一既有過。異應無咎。答經云。色即是空空即是色。若言各體。相即便壞。若有雙即。便二體不成。故進退無通。異義亦屈。然五時不立。真俗又傾。大乘之宗言將何寄。}@
%{有人问：真俗一体，有什么问题呢？回答说：如果俗与真是一真，那么真俗也都是真的。如果真与俗是一俗，那么俗真也都是俗的。如果真真俗不真，那么俗与真就不同。如果俗俗真不俗，那么真与俗就不同。所以，两条路都堵死了，一体就立不起来。有人问：一体有错，那么不同应该没有问题吧？回答说：经文说：“色即是空，空即是色。”如果说各体，那么相就会破灭。如果有双即，那么二体就立不起来。所以，进退无路，不同的说法也站不住脚。既然五时教不成立，真俗又倾倒，大乘佛教的宗旨又要寄托在哪里呢？}%
@{顯正第二。自上已來破外道毘曇成實大乘。從此已後序前四宗斥於三論。故通其邪難顯明正理。上既遍斥四宗。於時群難競起咸疑。龍樹非是正師。所造之論應為邪法。是故此章次明顯正義。正義雖多略標二種。一明人正。次顯法正。言人正者。楞伽經大慧菩薩問。世尊滅度後。是法何人持。佛說偈答。於我滅度後。南天大國中。有大德比丘。名龍樹菩薩。住初歡喜地。為人說大乘。能破有無見。往生安養國。次摩耶經云。摩耶問阿難曰。佛滅度後。何人持法。阿難答曰。如來正法五百年。第一百年優婆掘多說法教化住持正法。次二百年尸羅難陀比丘於閻浮提度十億人。次三百年青蓮華眼比丘說法教化度半億人。次四百年間牛口比丘演說法要度一萬人。第五百年寶天比丘度二萬人。八萬眾生發菩提心正法便滅。六百年間九十六種邪見競興破滅佛法。馬鳴比丘摧此外道。七百年間有一比丘。名曰龍樹。善巧說法。燃正法炬滅邪見幢。尋大小乘經。親記龍樹破邪顯正。今內外並呵。大小俱斥。何所疑哉。又馬鳴龍樹佛有誠記。尚復生疑。法勝訶梨無經所印。云何輒受。問法勝乃未見誠文。訶梨亦有明據。阿含經云。實名四諦。是故比丘當成四諦。佛垂此勅。懸鑒有在。逮茲像末。允屬訶梨。為成是法。故造斯論。紘宗若斯。豈虛搆哉。答蓋是通指像末。豈別主訶梨。故非所據也。}@
%{第二部分：显正。前面已经驳斥了外道的毘曇、成实、大乘等学说。从现在开始，将会对前面提到的四宗进行总结，并用三论来驳斥它们。这样一来，就能揭露这些学说的错误，并阐明正确的道理。前面已经全面驳斥了四宗，这时各种质疑纷至沓来，很多人怀疑龙树不是真正的老师，他所著的论典是邪法。因此，本章将明确阐明正确的道理。正确的道理很多，这里主要阐述两种，一是明了人正，二是显明法正。所谓人正，就是指楞伽经中大慧菩萨问佛陀：“世尊灭度之后，佛法由谁来弘扬？”佛陀以偈答曰：“在我灭度之后，南天大国中，有一位德高望重的比丘，名叫龙树菩萨，住初欢喜地，为人们宣扬大乘佛法，能破除有无二见，往生安养国。”接着，摩耶经中记载，摩耶问阿难：“佛灭度后，谁来弘扬佛法？”阿难回答说：“如来正法五百年，第一百年优婆掘多宣讲佛法，教化众生，住持正法。第二百年尸罗难陀比丘在阎浮提度化了十亿人。第三百年青莲华眼比丘宣讲佛法，教化度化了五亿人。第四百年牛口比丘宣讲法要，度化了一万人。第五百年宝天比丘度化了二万人，八万众生发菩提心，正法便灭。六百年间，九十六种邪见兴起，破坏佛法，马鸣比丘摧毁了这些外道。七百年间，有一位比丘，名叫龙树，善于说法，点燃正法之炬，熄灭邪见之幢。大小乘经都记载了龙树破邪显正的事迹。现在内外并呵，大小俱斥，还有什么可怀疑的呢？而且马鸣、龙树都是佛陀亲口认证过的，尚且有人怀疑，法胜、诃梨则没有经文记载，凭什么就接受呢？}%
@{問法勝乃未見誠文。訶梨亦有明據。阿含經云。實名四諦。是故比丘當成四諦。佛垂此勅。懸鑒有在。逮茲像末。允屬訶梨。為成是法。故造斯論。紘宗若斯。豈虛搆哉。答蓋是通指像末。豈別主訶梨。故非所據也。顯法正第二。問龍樹著述部類甚多。三論偏空似非究竟。答僧叡昔在什公門下為翻譯之宗。其論序云。夫百梁之搆興則鄙茅茨之仄陋。覩斯論之紘博則知偏悟之鄙倍。故偏主小乘。正歸此論。又如前云。天竺十六大國方八千里。有向化之緣。並為委誠龍樹為無相佛。敢預學者之徒無不翫味斯論以為喉衿。若是偏空。豈為諸國所重。又羅什本執小乘。因此論而迴轍正觀。厥後眾師藉斯文而曉迷。以此詳之。蓋是究竟無餘之說。問若內外並呵大小俱斥。此論宗旨何所依據耶。答若心存內外情寄大小。則墮在偏邪失於正理。既失正理則正觀不生。若正觀不生則斷常不滅。若斷常不滅則苦輪常運。以內外並冥大小俱寂。始名正理。悟斯正理則發生正觀。正觀若生則戲論斯滅。戲論斯滅則苦輪便壞。三論大宗其意若此。蓋乃總眾教之旨歸。統群聖之靈府。味道之流豈不栖憑斯趣耶。}@
%{有人问：“法胜没有佛陀的亲口认证，而诃梨有明确的依据。阿含经说：‘实名四谛，所以比丘应该证悟四谛。’佛陀对此下了命令，这是悬挂在眼前的明镜，直到现在末法时期，也应该属于诃梨，为了成就佛法，所以才造了这部论典。这种说法难道不是虚构的吗？”回答说：“这只是泛指末法时期，并不是专门指诃梨，所以不是依据。”}%
%{第二部分：显法正。有人问：“龙树著作很多，三论偏空，似乎不是究竟之说。”回答说：“僧叡曾经在什公门下学习翻译，在他的论序中写道：‘百梁的建筑兴起，就显得茅草屋的简陋；看到这部论典的博大精深，就知道偏悟的浅薄。’所以说，偏执小乘的人，最终都会归于这部论典。正如前面所说，天竺十六大国，方圆八千里，都有向佛法的因缘，他们都诚心诚意地认为龙树是无相佛。敢于学习佛法的人，无不认真研读这部论典，把它当作宝贵的财富。如果三论只是偏空，怎么会受到这么多国家的重视呢？罗什原本执着小乘，因为这部论典而改变了观点，转向正观。后来很多老师依靠这部论典来引导迷途的人。由此可见，这部论典是究竟圆满的佛法。”}%
@{問若內外並呵大小俱斥。此論宗旨何所依據耶。答若心存內外情寄大小。則墮在偏邪失於正理。既失正理則正觀不生。若正觀不生則斷常不滅。若斷常不滅則苦輪常運。以內外並冥大小俱寂。始名正理。悟斯正理則發生正觀。正觀若生則戲論斯滅。戲論斯滅則苦輪便壞。三論大宗其意若此。蓋乃總眾教之旨歸。統群聖之靈府。味道之流豈不栖憑斯趣耶。問若內外並除大小俱斥。乃為斷見。何名正宗。答既內外並冥。則斷常斯寂。二邊既捨。寧非正宗耶。難曰。夫有斷有常故名之為有。無斷無常目之為無。既其是無。何由離斷。答既斷常斯寂。則有無等皆離。不應更復謂染於無。}@
%{有人问：“如果内外并呵，大小俱斥，这部论典的宗旨是什么呢？”回答说：“如果心中还存着内外之分，执着大小之别，就会陷入偏邪，失去正理。失去正理，正观就不会生起。正观不生，断常就不会灭。断常不灭，苦轮就会不停地转动。只有内外并冥，大小俱寂，才叫做正理。悟到这个正理，就能产生正观。正观生起，邪说就会灭亡。邪说灭亡，苦轮就会破灭。三论的宗旨就是如此，它汇聚了所有佛法的精髓，是所有圣人的智慧宝库。追求佛法的人，难道不应该依止这个方向吗？”}%
@{難曰。雖有此通。終不免難。夫有有有無名之為有。無有無無始是大無。既其墮無。何由離斷。答本對有病。是故說無。有病若消。空藥亦廢則知聖道未曾有無。何所滯耶。難曰。是有是無名為兩是。非有非無名為兩非。既墮是非。還同儒墨。答本非二是。故有雙非。二是既亡。雙非亦息。故知非是亦復非非。難曰。非是非非還墮二非。何由免非。答二是生乎夢虎。兩非還見空華。則知本無所是。今亦無非。難曰。若無是無非。亦不邪不正。何故建篇章稱破邪顯正。}@
%{有人反驳说：“如果内外并冥，大小俱斥，就是断见，怎么还能叫正宗呢？”回答说：“既然内外并冥，断常就寂灭了。两边都舍弃了，难道不是正宗吗？”}%
%{有人质疑说：“有断有常，所以叫做有；无断无常，叫做无。既然是无，怎么能够离开断呢？”回答说：“既然断常寂灭了，有无等一切也都不存在了，不应该再说染着于无了。”}%
%{有人说：“虽然有这种说法，但最终还是无法避免困难。有有无无，叫做有；无无无无，叫做大无。既然堕入了无，怎么能够离开断呢？”回答说：“本来是为了针对‘有’的错误，所以才说‘无’。‘有’的错误如果消除了，‘空’的药也就会废弃。由此可见，圣道本来就没有有无，还有什么可执着呢？”}%
%{有人说：“是有是无，叫做两是；非有非无，叫做两非。既然堕入了是非，就和儒家、墨家一样了。”回答说：“本来就没有两是，所以才有两非。两是既然消失了，两非也就会停止。由此可见，非是也非非。”}%
%{有人说：“非是非非，又堕入了两非，怎么能够免除非呢？”回答说：“两是如同梦中的老虎，两非如同空中的花朵。由此可见，本来就没有什么可执着，现在也没有什么可否定。”}%
%{有人说：“如果无是无非，既不邪也不正，为什么要建章立论，称破邪显正呢？”}%
@{次明經論相資。大品經云。雖生死道長眾生性多。菩薩應如是正憶念。生死邊如虛空。眾生性邊亦如虛空。此中無生死往來亦無解脫者。然既無生死亦無涅槃。則知亦無眾生及以於佛。寧有經之與論耶。故內外並冥緣觀俱寂。然雖非生死涅槃。而於眾生成生死。故大品云。諸法無所有如是有。既有眾生故有諸佛。既有諸佛便有教門。既有諸佛教門則有菩薩之論。諸佛為眾生失道。是故說經。菩薩為眾生迷經。是故造論。然經有通別。在論亦爾。所言經通者。通為息眾生顛倒。通為開顯道門。所言論通者。諸聖弟子造一切論。亦通為息迷教之病申明正道。所言經別者。赴大小二緣說大小兩教。所言論別者。為破大小兩迷申大小兩教。故有大小二論也。然就經論之中具有能所之義。經以二智為能說。二諦為所說。論以二慧為能說。言教為所說。斯則經論各有能所也。}@
%{接下来讲讲经论之间的关系。大品经说，虽然生死轮回的路很长，众生的性情很多，菩萨应该这样正念：生死就像虚空一样，众生的性情也像虚空一样。这里面没有生死轮回，也没有解脱。既然没有生死，也没有涅槃，那就知道也没有众生，也没有佛，更别说经和论了。所以内外都归于冥冥，缘起观也寂静了。然而虽然不是生死涅槃，但对于众生来说，却是在生死轮回之中。所以大品经说，诸法本来无所有，却有如是。既然有众生，就有诸佛。既然有诸佛，就有教法。既然有诸佛教法，就有菩萨的论述。诸佛为了众生迷失正道，所以说经。菩萨为了众生迷失经文，所以造论。经论都有通和别的区别。经文通，就是通于息灭众生的颠倒，通于开显道门。论述通，就是诸圣弟子造的一切论述，也通于息灭迷失教法的病症，申明正道。经文别，就是针对大小乘两种因缘，说大小乘两种教法。论述别，就是为了破除大小乘两种迷执，申明大小乘两种教法。所以有大小乘两种论述。从经论中，我们可以看到能所的意义。经文以二智为能说，二谛为所说。论述以二慧为能说，言教为所说。所以经论都有能所。}%

@{次明經論能所絞絡。有四句不同。一者經能為論所。二者經所為論能。三者論能為經所。四者論所為經能。經能為論所者。如來二智即是論主所悟。故法華明。今昔兩教為直往菩薩及迴小向大之人。並令悟入佛慧。故涌出品云。是諸眾生始見我身聞我所說。即便信受入如來慧。此明昔教為直往菩薩入佛慧也。次云。除先修習學小乘者。我今亦令得聞是經入於佛慧。此明今教迴小之人入於佛慧。故今昔兩教同明為入佛慧。則知佛慧是所悟也。次明經所為論能者。經所即是二諦。能發生論主二慧故。佛之二諦為能生。論主二慧為所生也。次明論能為經所者。論主二慧由經發生也。次明論所為經能者。論主言教能申佛二諦也。次會四句為二句。經若能若所並是能資。論若能若所皆是所資。又論若能若所悉為能申。經若能若所悉是為所申。故合成一能一所也。次泯一句以歸無句。以能而為所則能非定能。以所而為能則所非定所。以能非定能。是則非能。所非定所。是則非所。故非能非所。非經非論。非佛非菩薩。不知何以目之。故稱正法強名中實也。問能非定能是則非能所非定所是則非所。出何文耶。答中論然可然品云。若法因待成。是法還成待。今則無因待。亦無所成法。即其證也。}@
%{接下来讲讲经论的能所关系。有四种不同的说法：第一，经能为论所；第二，经所为论能；第三，论能为经所；第四，论所为经能。经能为论所，就是如来二智是论主所悟到的。所以法华经说，今昔两教是为直往菩萨和迴小向大的人，都让他们悟入佛慧。所以涌出品说，这些众生初见我身，闻我所说，便信受，进入如来慧。这说明昔教是为直往菩萨进入佛慧。接下来又说，除了以前修行学习小乘的人，我现在也让他们听到这部经，进入佛慧。这说明今教是让迴小向大的人进入佛慧。所以今昔两教都说明是进入佛慧，那就知道佛慧是所悟的。接下来讲讲经所为论能，经所就是二谛，能生起论主二慧。佛的二谛是能生，论主二慧是所生。接下来讲讲论能为经所，论主二慧是由经文生起的。接下来讲讲论所为经能，论主言教能申明佛的二谛。接下来把四句话合并成两句话：经文无论是能还是所，都是能资；论述无论是能还是所，都是所资。又论述无论是能还是所，都是能申；经文无论是能还是所，都是所申。所以就合成一个能一个所。接下来把一句归于无句：以能为所，则能就不是定能；以所为能，则所就不是定所。以能不是定能，那就是非能；所不是定所，那就是非所。所以是非能非所，非经非论，非佛非菩萨，不知道用什么来称呼它。所以称为正法，强名中实。问：能不是定能，那就是非能；所不是定所，那就是非所，这是什么经文说的呢？答：中论然可然品说，如果法因待成，是法还成待。现在则无因待，也无所得法。这就是它的证明。}%

@{次別明造論緣起。然所以造論者。如上所明。如來為失道故說經。論主為迷經故造論。為失道故說經。此是根本失。論主為迷經故造論。此是枝末失。又佛為失道者說經。此失謂一往失。論主為迷經故造論。此失即失中更起失。所以然者。以其迷道此是一失。如來說經為令入道。而復迷經故是失中失也一往之失謂利根人。聞經即悟。失中之失謂鈍根人也。問何等是迷經之人。答即是諸部異執。言諸部異執者。或二部或五部。或十八部。或二十部。或五百部。言二部者。如來二月十五日入涅槃。諸聖弟子四月十五日於王舍城祇闍崛山中結集三藏。爾時即有二部名字。一上座部。謂迦葉為上座。迦葉上陳如一夏。為佛以法付屬迦葉名上座部也。迦葉所領但有五百人。依智度論則有千人。二大眾部。即界外大眾。乃有萬數。婆師波羅漢為主。此云淚出。常悲苦眾生而淚墮也。即五比丘中之一人而年大迦葉。教授界外大眾。所以有二眾。迦葉有五百羅漢。前入界內結集三藏。後多人來結集三藏。迦葉並不許之。有二因緣。一者五百皆聰明人故。二者已羯磨竟故。依智度論。阿闍世王但設千人食。故餘人來不得。從是以來至佛滅度後百一十六年。但有二部名字未有異執。百一十六年外有舶主兒名摩訶提婆。端正聰明作三逆罪。後入佛法。凡有二事。一者取諸大乘經內三藏中釋之。諸阿羅漢結集法藏時。已簡除此義。而大眾部用此義。上座部不用之。因爾起諍遂成二部。二者摩訶提婆自作偈言。餘人染污衣。無明疑他度。聖道言所顯。是諸佛正教。以此一偈安置戒後。布薩誦戒竟亦誦此一偈。此偈有五事。一餘人染污衣者。提婆不淨出污衣。而誑弟子言。我是阿羅漢。實無不淨。但是天魔女以不淨污羅漢衣。故云餘人染污衣。然此一語有虛有實。其實是凡夫。誑弟子說如上事。是故為虛。魔女實能以不淨污羅漢衣。是故為實。其眾諍其所說。或虛或實。故分二部。二云無明者。然羅漢乃無三界受生無明。而有無知習氣無明。故云無明。時眾或言羅漢有無明。或言無無明。因此起諍故分二部。三云疑者。須陀洹果乃於三解脫門無疑。而於外事有疑。故云疑也。四他度者。鈍根初果而不自知得初果。問善知識。善知識為說。於三寶四諦無疑。是初果相。其自觀察方知得初果。故云他度。五聖道言所顯者。然得聖道時。亦有言所顯。如身子當口誦偈時即得初果。故云言所顯。時眾諍此五義。或是或非。故成二部也。問此二部執何義異耶。答義異乃多。今略明其一。大眾部執生死涅槃皆是假名。上座部執生死涅槃皆是真實。至二百年中。從大眾部又出三部。于時大眾部因摩訶提婆私度住央崛多羅國。此國在王舍城北。此部將華嚴般若等大乘經雜三藏中說之。時人有信者。有不信者。故成二部。不信者唯言阿難等三師所誦三藏此則可信。自三藏外諸大乘經皆不可信。復有信大乘者有三因緣。一者爾時猶有親聞佛說大乘法者。是故可信。二者自思量道理應有大乘。是故可信。三者信其師故。是故可信。言三部者。一一說部。此部執生死涅槃皆是假名。故云一說。二出世說部。此部言。世間法從顛倒生業。業生果。故是不實。出世法不從顛倒生。故是真實。三灰山住部。前二從執義受名。此因住處為目(此山有石。堪作灰。此部住彼山中修道。故以為名)。其執毘曇是實教。經律為權說故。彼引經偈云。隨宜覆身。隨宜飲食。隨宜住處。疾斷煩惱。隨宜覆身者。有三衣佛亦許。無三衣佛亦許。隨宜飲食者。時食佛亦許。非時食亦許。隨宜住處者。結界住亦許。不結界住亦許。疾斷煩惱者。佛意但令疾斷煩惱。此部甚精進過餘人也。至二百年中。從大眾部內又出一部。名多聞部。大眾部唯弘淺義棄於深義。佛在世時有仙人。值佛得羅漢。恒隨佛往他方及天上聽法。佛涅槃時其人不見。在雪山坐禪。至佛滅度後二百年中。從雪山出覓諸同行。見大眾部唯弘淺義不知深法。其人具足誦淺深義。深義中有大乘義。成實論即從此部出。時人有信其所說者。故別成一部。名多聞部。於二百年中。從大眾部更出一部。名多聞分別部。佛在世時。大迦旃延造論解佛阿含經。至二百年。大迦旃延從阿耨達池出。更分別前多聞部中義。時人有信其所說者。故云多聞分別部。於二百年滿有一外道。名大天。爾時摩伽陀國有優婆塞。大弘佛法。諸外道為利養故。皆剃頭出家。便有賊住比丘。大天為賊住主。大天身自出家。所度弟子依大天眾出家受戒。爾時眾人共諍斯事。上座部云。和上無戒及破戒。闍梨有戒。大眾亦有戒。受戒則得。戒從大眾得。大眾知和上無戒。而與共受戒者。大眾得突吉羅罪。問戒既不從和上得。何故稱和上名。答欲令受戒後和上攝錄教誨弟子耳。薩婆多用此解。餘部言。和上無戒及破戒。大眾有戒則不得戒。戒從和上得故。因此諍論遂不容大天。徒眾因爾別住山間。於此山間執義又異。故有支提山部及北山部。佛得道及轉法輪處。大眾處名支提。此處有山。名支提山。於彼山北別有山。名北山部也。大眾部合別數。或五或七或八。言五部者。初一說部。二出世說部。三灰山住部。此初破成三也。次多聞部。次多聞分別部。故成五部。言七部者。因外道分成二部。謂支提山部及北山部。前五因內執起。後二因外道起。故成七部。言八部者。則數根本大眾部也。次上座弟子部者。佛滅度後。迦葉以三藏付三師。以修多羅付阿難。以毘曇付富樓那。以律付優婆離。阿難去世。以修多羅付末田地。末田地付舍那婆斯。舍那婆斯付。優婆掘多。優婆掘多付富樓那富樓那付寐者柯。寐者柯付迦旃延尼子。從迦葉至寐者柯二百年已來無異部。至三百年初。迦旃延尼子去世。便分成兩部。一上座弟子部。二薩婆多部。所以分成二部者。上座弟子但弘經。以經為正。律開遮不定。毘曇但釋經。或過本或減本。故不正弘之。亦不棄捨二藏也。而薩婆多謂毘曇最勝。故偏弘之。從迦葉至掘多。正弘經。從富樓那稍棄本弘末。故正弘毘曇。至迦旃延大興毘曇。上座弟子部見其棄本弘末。四過宣令遣其改宗。遂守宗不改。而上座弟子部移往雪山避之。因名雪山住部。三百年從薩婆多出一部。名可住子弟子部。即是舊犢子部也。言可住子弟子部者。有仙人名可住。有女人。是此仙人種。故名可住子。有阿羅漢。是可住女人之子。故名可住子。此部是此羅漢之弟子。故名可住子弟子也。舍利弗是羅睺羅和上。羅睺羅是可住子和上。此部復是可住子之弟子。舍利弗釋佛九分毘曇名法相毘曇。羅睺羅弘舍利弗毘曇。可住子弘羅睺羅所說。此部復弘可住子所說也。次三百年中從可住子部復出四部。以嫌舍利弗毘曇不足。更各各造論取經中義足之。所執異故。故成四部。一法尚部。即舊曇無德部也。二賢乘部。三正量弟子部。有大正量羅漢。其是弟子。故名正量弟子部。此三從人作名。四名密林部。從住處作名也。三百年從薩婆多部復出一部。名正地部。有婆羅門。是國師名。正地部善解四韋陀。出家得羅漢。取四韋陀好語莊嚴佛經。執義又異。時人有信其所說。故別為一部。三百年中從正地部又出一部。名法護部。其本是目連弟子。得羅漢恒隨目連往色界中。有所說法皆能誦持。自撰為五藏。三藏如常。四呪藏。五菩薩藏。有信其所說者。故別成一部也。三百年中從薩婆多部又出一部。名善歲部。迦留陀夷是其父。及多比丘尼是母。七歲得羅漢。值佛聞法皆能誦持。撰集佛語次第相對。破外道為一類。對治眾生煩惱復為一類。時人有信其所說者。故別為一部也。三百年中從薩婆多部又出一部。名說度部。謂五陰從此世度至後世。得治道乃滅。亦名說經部。謂唯經藏為正。餘二皆成經耳。從上座部都合有十一部。大眾部有七部。合成十八部。足根本二部為二十部。而羅婆多傳有異世五師。有同世五師。異世五師者。一迦葉。二阿難。三末田地。四舍那婆斯。五優婆掘多。此五人持佛法藏各得二十餘年更相付屬。名異世也。同世五師者。於優婆掘多世即分成五部。一時並起。名同世五師。一曇無德。二摩訶僧祇。三彌沙塞。四迦葉維。五犢子部。又大集經亦明五部。而文殊師利經部執論及羅什分別部論。此三皆明二十部。所以有五部復有二十部不同者。取其始終異執故有二十。取其當世盛行故但說五部。而言五部一時起者。則與上二十部義相違。或可見聞各異故也。所言五百部者。智度論釋般若信毀品云。佛滅度後五百歲後。有五百部。不知佛意為解脫故。執諸法有決定相。聞畢竟空如刀傷心。龍樹提婆為諸部異執失佛教意故。造論破迷也。問論主為並破諸部。亦有不破耶。答凡有四句。一破而不取。若是諸部所說乖大小乘經自立義者。則破而不取。故智度論呵迦旃延弟子云。三藏無此說。摩訶衍中亦無此說。蓋是諸論義師自作是說。即是其事。二取而不破。如文殊問經云。十八及本二皆從大乘出。無是亦無非。我說未來起。三亦破亦取。破諸部能迷執情。收取諸部所迷之教。四不破不取。就正道門。未曾有破。亦無所取也。}@
%{接下来专门讲讲造论的缘起。像上面讲的，如来为了众生迷失正道，所以说经。论主为了迷失经文，所以造论。为了迷失正道，所以说经，这是根本的错误。论主为了迷失经文，所以造论，这是枝末的错误。又佛为了迷失正道的人说经，这个错误叫做一往失。论主为了迷失经文，所以造论，这个错误就是错误中又起错误。为什么呢？因为迷失正道，这是第一个错误。如来说经是为了让人进入正道，却还迷失经文，所以是错误中的错误。一往失指的是利根的人，听到经文就开悟。错误中的错误指的是钝根的人。问：哪些人是迷失经文的人？答：就是各部不同的执着。说各部不同的执着，可能是两部，可能是五部，可能是十八部，可能是二十部，也可能是五百部。说两部，就是如来在二月十五日入涅槃，诸圣弟子在四月十五日于王舍城祇闍崛山中结集三藏。当时就有两个部派的名字：一个是上座部，意思是迦叶是上座。迦叶在佛入涅槃后，一夏为佛以法付嘱迦叶，所以叫上座部。迦叶所领只有五百人，依智度论，则有一千人。第二个是大众部，就是界外的大众，有上万人。婆师波罗汉为主，翻译成汉语就是泪出，经常悲苦众生，而流泪。就是五比丘中的一个人，年长迦叶，教授界外大众。所以有两众，迦叶有五百罗汉，以前进入界内结集三藏，后来很多人来结集三藏，迦叶不允许。有两个原因：第一，五百人都是聪明人；第二，已经羯磨完了。依智度论，阿闍世王只设了一千人的食物，所以其他人来不了。从那时起，到佛灭度后一百一十六年，只有两个部派的名字，还没有不同的执着。一百一十六年后，有一个船主之子，名叫摩訶提婆，端正聪明，犯了三逆罪，后来皈依佛法。总共有两件事：第一，他从大乘经中，取三藏中解释的内容。诸阿罗汉结集法藏的时候，已经剔除了这些内容，而大众部用这些内容，上座部不用，因此起了争论，就形成了两个部派。第二，摩訶提婆自己作偈言：其他人染污衣服，无明疑他度，圣道言所显，是诸佛正教。用这首偈子放在戒律后面，布萨诵戒完了也诵这首偈子。这首偈子有五件事：第一，其他人染污衣服，提婆不净出污衣，却欺骗弟子说：我是阿罗汉，实际上没有不净，只是天魔女用不净污了罗汉的衣服。所以说其他人染污衣服。然而这句话有虚有实，实际上是凡夫，欺骗弟子说上面这些事，所以是虚。魔女确实能用不净污罗汉的衣服，所以是实。他们争论他所说，或者虚或者实，所以分成了两个部派。第二，说无明，然而罗汉没有三界受生无明，却有无知习气无明。所以说无明。当时有人说罗汉有无明，有人说罗汉没有无明，因此起了争论，所以分成了两个部派。第三，说疑，须陀洹果对于三解脱门没有疑，而对于外事有疑。所以说疑。第四，说他度，钝根初果而不自知得初果，问善知识，善知识为他说：对于三宝四谛没有疑，是初果相。他自观察才知道得初果。所以说他度。第五，说圣道言所显，然而得到圣道的时候，也有言所显，比如身子当口诵偈的时候，就得到初果。所以说言所显。当时他们争论这五义，或者是对或者错，所以形成了两个部派。问：这两个部派执着什么义不同呢？答：义不同很多，现在简单说一个。大众部执着生死涅槃都是假名，上座部执着生死涅槃都是真实。到了二百年中，从大众部又出了三个部派。当时大众部因为摩訶提婆私度住在央崛多罗国，这个国家在王舍城北。这个部派把华严般若等大乘经杂在三藏中说。当时有人相信，有人不相信，所以形成了两个部派。不相信的人只说阿难等三位老师所诵的三藏，这是可以相信的。从三藏以外的诸大乘经，都是不可信的。又有人相信大乘，有三个原因：第一，当时还有亲闻佛说大乘法的人，所以可以相信。第二，自己思量道理，应该有大乘，所以可以相信。第三，相信自己的老师，所以可以相信。说三个部派，第一个是一说部，这个部派执着生死涅槃都是假名，所以叫一说。第二个是出世说部，这个部派说：世间法从颠倒生业，业生果，所以是不实。出世法不从颠倒生，所以是真实。第三个是灰山住部，前两个从执着义受名，这个部派从住处为名(这座山有石头，可以做灰，这个部派住在山里修行，所以以此为名) 。他们执着毘曇是实教，经律是权说。他们引用经文偈说：随宜覆身，随宜饮食，随宜住处，疾断烦恼。随宜覆身，有三种衣服，佛也允许，没有三种衣服，佛也允许。随宜饮食，定时吃饭，佛也允许，非时吃饭，佛也允许。随宜住处，结界住，佛也允许，不结界住，佛也允许。疾断烦恼，佛的意思只是让你尽快断烦恼。这个部派非常精进，超过其他人。到了二百年中，从大众部内又出了一个部派，名叫多闻部。大众部只弘扬浅义，舍弃深义。佛在世的时候，有一个仙人，值佛得罗汉，经常跟随佛到他方和天上听法。佛涅槃的时候，他不见，在雪山坐禅。到佛灭度后二百年中，从雪山出来寻找同行，看到大众部只弘扬浅义，不知道深法，这个人具足诵浅深义，深义中有大乘义。成实论就是从这个部派出来的。当时有人相信他所说，所以另成一个部派，名叫多闻部。在二百年中，从大众部又出了一个部派，名叫多闻分别部。佛在世的时候，大迦旃延造论解释佛阿含经。到二百年，大迦旃延从阿耨达池出来，更分别以前多闻部中的义。当时有人相信他所说，所以叫做多闻分别部。到二百年满的时候，有一个外道，名叫大天。当时摩伽陀国有一个优婆塞，弘扬佛法。诸外道为了利养，都剃头出家。于是就有贼住比丘，大天是贼住的主。大天自己出家，所度弟子依大天众出家受戒。当时众人争论这件事。上座部说：和上没有戒，或者破戒了。闍梨有戒，大众也有戒。受戒就得到戒，戒从大众得到。大众知道和上没有戒，却和他一起受戒，大众就得到突吉罗罪。问：戒既然不从和上得到，为什么称和上名？答：为了让受戒后，和上摄录教诲弟子。萨婆多用这个解释。其他部派说：和上没有戒，或者破戒了。大众有戒，就不得戒。戒从和上得到，所以因此争论，就容不下大天。徒众因此另住山间。在这个山间，执着义又不同，所以有支提山部和北山部。佛得道和转法轮的地方，大众住的地方叫支提，这里有山，叫支提山。在山北边另有山，叫北山部。大众部合计起来，有五部，或者七部，或者八部。说五部，第一个是一说部，第二个是出世说部，第三个是灰山住部，这是第一个破分为三个。接着是多闻部，接着是多闻分别部，所以成五部。说七部，是因为外道分成了两部，就是支提山部和北山部。前五个是因为内执起来，后两个是因为外道起来，所以成七部。说八部，就是数根本大众部。接下来是上座弟子部，佛灭度后，迦叶把三藏付嘱给三位老师，把修多罗付嘱给阿难，把毘曇付嘱给富楼那，把律付嘱给优婆离。阿难去世，把修多罗付嘱给末田地，末田地付嘱给舍那婆斯，舍那婆斯付嘱给优婆掘多，优婆掘多付嘱给富楼那，富楼那付嘱给寐者柯，寐者柯付嘱给迦旃延尼子。从迦叶到寐者柯，二百年以来没有不同的部派。到三百年初，迦旃延尼子去世，就分成了两部：一个是上座弟子部，一个是萨婆多部。为什么分成两部呢？上座弟子只弘扬经文，以经文为正，律开遮不定。毘曇只解释经文，或者超过原本，或者减少原本，所以不正弘扬，也不舍弃二藏。而萨婆多认为毘曇最胜，所以偏弘扬。从迦叶到掘多，正弘扬经文。从富楼那开始，稍微舍弃原本，弘扬末尾，所以正弘扬毘曇。到迦旃延大力弘扬毘曇，上座弟子部看到他舍弃原本，弘扬末尾，四次宣令让他改宗，于是守住宗派不改。而上座弟子部搬到雪山避开他们，因此叫雪山住部。三百年从萨婆多部出了一个部派，名叫可住子弟子部，就是以前的犊子部。说可住子弟子部，有一个仙人名叫可住，有一个女人，是这个仙人所生，所以叫可住子。有一个阿罗汉，是可住女人的儿子，所以叫可住子。这个部派是这个罗汉的弟子，所以叫可住子弟子。舍利弗是罗睺罗的和上，罗睺罗是可住子的和上，这个部派又是可住子的弟子。舍利弗解释佛的九分毘曇，叫做法相毘曇。罗睺罗弘扬舍利弗的毘曇，可住子弘扬罗睺罗所说，这个部派又弘扬可住子所说。接下来三百年中，从可住子部又出了四个部派，因为嫌舍利弗的毘曇不足，更各自造论，从经文中取义补充。他们所执着不同，所以形成了四个部派：第一个是法尚部，就是以前的曇无德部。第二个是贤乘部。第三个是正量弟子部，有一个大正量罗汉，他的弟子，所以叫正量弟子部。这三个部派从人命名。第四个叫密林部，从住处命名。三百年从萨婆多部又出了一个部派，名叫正地部。有一个婆罗门，是国王的老师，名叫正地部，他善解四韦陀，出家得罗汉，取四韦陀的好语言来装饰佛经，执着义又不同。当时有人相信他所说，所以另为一个部派。三百年中，从正地部又出了一个部派，名叫法护部。他本来是目连的弟子，得罗汉，经常跟随目连到色界中，有所说法，都能诵持，自己编撰为五藏：三藏如常，四咒藏，五菩萨藏。有人相信他所说，所以另成一个部派。三百年中，从萨婆多部又出了一个部派，名叫善岁部。迦留陀夷是他的父亲，多比丘尼是他的母亲。七岁得罗汉，值佛闻法，都能诵持，编撰佛语，次第相对。破除外道为一类，对治众生烦恼又为一类。当时有人相信他所说，所以另成一个部派。三百年中，从萨婆多部又出了一个部派，名叫说度部，意思是五阴从这一世度到后世，得到治道，就灭了。也叫说经部，意思是只有经藏为正，其他两个都是成经而已。从上座部合计起来，共有十一部，大众部有七部，合成十八部。加上根本的两个部派，为二十部。而罗婆多传有异世五师，有同世五师。异世五师，就是迦叶，阿难，末田地，舍那婆斯，优婆掘多。这五个人持佛法藏，各得到二十多年，互相付嘱，叫做异世。同世五师，就是优婆掘多时代，就分成了五部，同时兴起，叫做同世五师：昙无德，摩訶僧祇，彌沙塞，迦葉維，犊子部。又大集经也说明五部。而文殊师利经部执论和罗什分别部论，这三个都说明二十部。为什么有五部又有二十部不同呢？取其始末不同的执着，所以有二十。取其当时盛行，所以只说五部。而说五部同时兴起，就和上面二十部义相违，可能是见闻各异的原因。说五百部，智度论释般若信毁品说：佛灭度后五百岁后，有五百部，不知道佛意是解脱，所以执着诸法有决定相，听到毕竟空，就像刀伤了心。龙树提婆为了诸部不同的执着，失掉佛教的本意，所以造论破迷。问：论主是破除所有部派，还是也有不破除的呢？答：总共有四句话：第一，破而不取。如果是诸部所说，违背大小乘经，自立义者，就破而不取。所以智度论呵斥迦旃延弟子说：三藏没有这种说法，摩訶衍中也没有这种说法，大概是这些论义师自作主张，就是这件事。}%@{次明諸部通別義。論有二種。一者通論。二者別論。若通破大小二迷。通申大小兩教。名為通論。即中論是也。故前二十五品破大迷申大教。後兩品破小迷申小教。二者別論。別破大小迷。別申大小教。名為別論。如攝大乘論地持論等。謂大乘通論。十地論智度論等。大乘別論。如成實論等。通申三藏。謂小乘通論。馬鳴菩薩師名脇比丘。造四阿含優婆提舍。別釋修多羅藏。善見毘婆沙別釋毘尼藏。智度論云。八十部律八十部毘婆沙釋之。善見律別釋師子國要。用十誦律。舍利弗別釋佛九分毘曇。如此別釋三藏故。是小乘別論。就三藏中復有通別。若具釋一藏名為通論。別釋一藏中一部名為別論也。問中論既通釋大小。應名大小通論。不得名為大乘論也。答雖釋大小。但為顯大故是大乘論。所以然者。以初分明大乘。中分明小乘。後分還明大乘故。以是義故名大乘論耳。問十二門論是何論耶。答是大乘通論。以始終破於大迷。通申大教。無破小迷別申於小教故。是大乘通論也。問百論復云何。答百論通破障大小之邪。通申如來大小兩正。故是大小通論。但始終為明大乘故。屬大乘通論耳。}@
%{接下来解释一下各种佛经的分类，佛经主要分为两种：一种是通论，另一种是别论。通论就是能够全面破除大小乘佛教的错误观点，并阐述大小乘佛教的教义，比如中论就是通论，前25品破除大乘佛教的错误观点并阐述大乘佛教的教义，后两品破除小乘佛教的错误观点并阐述小乘佛教的教义。而别论则是分别破除大小乘佛教的错误观点，分别阐述大小乘佛教的教义，比如摄大乘论、地持论等等都是属于大乘通论，十地论、智度论等等都是属于大乘别论，成实论等等都是属于小乘别论。通论还可以用来解释三藏，比如四阿含、优婆提舍等等都是属于小乘通论，善见毘婆沙等等都是属于小乘别论。智度论里说，有八十部律和八十部毘婆沙来解释佛经，善见律专门解释师子国要，用十诵律，舍利弗专门解释佛九分毘昙，这就是分别解释三藏，所以属于小乘别论。在三藏中，还可以继续细分为通论和别论，如果完整解释一藏，就叫做通论，如果分别解释一藏中的一部，就叫做别论。有人问，中论既然通释大小乘佛教，应该叫做大小通论，不应该叫做大乘论。其实，虽然中论解释大小乘佛教，但主要目的是为了阐明大乘佛教，所以它还是属于大乘论。因为中论一开始就明确阐述大乘佛教，中间阐述小乘佛教，最后又回到阐述大乘佛教，所以按照这个逻辑，它就叫做大乘论。有人问，十二门论是什么类型的论？十二门论属于大乘通论，因为它从头到尾都在破除大乘佛教的错误观点，并阐述大乘佛教的教义，没有破除小乘佛教的错误观点，也没有分别阐述小乘佛教的教义，所以它属于大乘通论。有人问，百论又是什么类型的论？百论通破大小乘佛教的邪见，通申如来大小乘佛教的正见，所以它属于大小通论。但它从头到尾都是为了阐明大乘佛教，所以归属于大乘通论。}%
@{次明眾論立名不同門。眾論立名凡有三種。一從法為名。如成實論等。實謂四諦之理。成謂能成之文。故云為成是法故造斯論。謂從法立名也。二從人立名。如舍利弗阿毘曇等。智度論云。犢子道人受持此毘曇。亦名犢子毘曇也。三從喻立名。如甘露味毘曇等。亦如訶梨跋摩師鳩摩羅陀造日出論等也。四論立名。並是從法。非人非喻。就中自開四種。大智度論從所釋之經立名。大謂摩訶。智謂般若。度謂波羅蜜。論釋經題。故從所釋為名。中論從理實立名。十二門從言教為目。百論從偈句為稱也。若通而為言。四論通顯中道理實。並得就理立名。四論同有言教開通理實。並得以教為稱。同有偈句。通得從偈立名。今欲互相開避。故有四部差別。所以立名不同也。}@
%{接下来解释一下各种佛经的命名方式，佛经的命名方式主要有三种：一是从法义命名，比如成实论等等，实指的是四谛的道理，成指的是能够成就的文字，所以说为了成就这个道理，才写了这部论，这就是从法义命名。二是从人名命名，比如舍利弗阿毘曇等等，智度论里说，犊子道人受持这部毘曇，所以也叫犊子毘曇。三是从比喻命名，比如甘露味毘曇等等，就像訶梨跋摩师鳩摩羅陀写了日出论等等。这四部论的命名方式都是从法义命名，而不是从人名或比喻命名。在这四部论中，又可以细分为四种：大智度论是从所解释的经书来命名，大指的是摩诃，智指的是般若，度指的是波罗蜜，论就是解释经书的标题，所以是从所解释的经书来命名。中论是从道理和事实来命名。十二门论是从言教来命名。百论是从偈句来命名。如果通俗地说，这四部论都阐明了中道道理和事实，所以都可以从道理来命名。这四部论都有言教来阐明道理和事实，所以都可以从言教来命名。这四部论都有偈句，所以都可以从偈句来命名。现在为了避免混淆，所以有了这四部论的命名差异，这就是为什么命名方式不同的原因。}%
@{次明眾論旨歸門。通論大小乘經。同明一道。故以無得正觀為宗。但小乘教者正觀猶遠。故就四諦教為宗。大乘正明正觀。故諸大乘經同以不二正觀為宗。但約方便用異故有諸部差別。如明應說不應說。今昔開會名為法華。破斥八倒辨常無常用名為涅槃。至論不二正道更無別異。在經既爾。在論亦然。雖諸部有異。同用不二正觀為宗。又經論同宗。佛說正觀為經。論申正觀為論。經論用異正觀無別。故無量義經云。如水洗穢義同。約井池為異。自昔及今。一切諸教。同治斷常之病。同開正道。但約今昔教用異耳。今四論約用不同故辨四宗差別。智度論正釋大品。而龍樹開大品為二道。前明般若道。次明方便道。此之二道即是法身父母。故大品以實慧方便慧為宗。論申經二慧。還以二慧為宗。如中論申二諦。還以二諦為宗也。問大品何故前明般若。後明方便耶。答般若方便實無前後。而作前後說者般若為體。方便為用。故智度論云。譬如金為體。金上精巧為用。故前明其體。後辨其用也。又非凡夫行。非賢聖行。是菩薩行。般若超凡。方便越聖。要前超凡後方越聖。故前明般若後辨方便。又眾生起見凡有二種。一者有見。二者無見。般若破其有見。方便斥其無見。故前明般若後辨方便。若明次第者。三藏多說有教以破外道。而封執三藏之有故。般若次說空。惑者著般若之空故。次說方便令其離空。故智度論序云。知邪病之自起故。阿含為之作。以滯有之為患故。般若為之照。即斯意也。若約位而言。般若配於六地。故前明之。方便在於七地。故後說也。問舊亦明大品二慧為宗。與今何異。答今明。聖心未曾二。為眾生故無二說二。欲令因二悟於不二。故與舊不同。又雖明二慧。與舊亦異。舊義實慧但照空不達有。漚和但照有不達空。蓋是限局聖心便成二見。今明。至人體無礙之道故有無礙之用。般若既照空即能鑒有。方便既涉有即能鑒空。具如二智中說。次明中論以二諦為宗。所以用二諦為宗者。二諦是佛法根本。如來自行化他皆由二諦。自行由二諦者。如瓔珞經佛母品。明二諦能生佛故。二諦是佛母。蓋取二智為佛。二諦能生二智。故以二諦為母。即是如來自德圓滿由於二諦。化他德由二諦者。如來有所說法教化眾生常依二諦。故中論云。諸佛依二諦為眾生。說法也。問何以知自他兩德並由二諦耶。答十二門論云。以識二諦故。即得自利他利及以共利。即其事也。以二諦是自行化他之本故。申明二諦以為論宗。即令一切眾生具得自他二利也。問何人迷二諦。論主破迷申二諦耶。答有三種人迷於二諦。一者小乘五百部。各執諸法有決定性。聞畢竟空如刀傷心。此人失第一義諦。然既失第一義諦亦失世諦。所以然者。空宛然而有。故有名空有。方是世諦。彼既失空。亦是迷有。故失世諦。故五百部執出如來二諦之外。二者方廣道人。謂一切諸法如龜毛兔角。無罪福報應。此人失於世諦。然有宛然而空。故空名有空。既失空有。亦失有空。如斯之人亦失二諦。又諸外道亦失二諦。如有見外道迷於真諦。空見外道迷於世諦。又凡夫著有故迷真諦。二乘滯空迷世諦也。第三人得二諦名而失二諦旨。斯執甚多。今略出二種。或言二諦一體。或言二諦異體。並不成二諦之義。具如疏初序之。今破此之失申明二諦。故用二諦為宗也。問何以得知此論用二諦為宗耶。答略有三種。一者瓔珞經佛母品明二諦不生不滅乃至不來不去。今論正明八不。故知即是辨於二諦。故以二諦為宗。二者青目序論意。明外人失二諦。龍樹菩薩為是等故造此中論。即知破外迷失申明二諦。故以二諦為宗也。三者關內曇影中論序云。此論雖無理不窮。無言不盡。統其要歸。會通二諦。今還述舊釋。故知二諦為宗也。問既名中論。何故不用中道為宗。乃以二諦為宗耶。答即二諦是中道。既以二諦為宗。即是中道為宗。所以然者。還就二諦以明中道故。有世諦中道。真諦中道。非真非俗中道。但今欲名宗兩舉故。中諦互說。故宗舉其諦名題其中。若以中道為名。復以中道為宗者。但得不二義失其二義故也。問經何故立二諦耶。答此有兩義。一者欲示佛法是中道故。以有世諦。是故不斷。以第一義。是故不常。所以立於二諦。又二慧是三世佛法身父母。以有第一義故生般若。以有世諦故生方便。具實慧方便慧。有十方三世佛。是故立二諦。又知第一義是自利。知世諦故能利他。具知二諦即得共利。故立二諦。又有二諦故佛語皆實。以世諦故說有是實。第一義故說空是實。又佛法漸深。先說世諦因果教化。後為說第一義。又成就得道智者說第一義。無有說世諦。又若不先說世諦因果。直說第一義。則生斷見。是故具明二諦也。次明百論宗者。百論破邪申明二諦。具如空品末說。亦應以二諦為宗。但今欲與中論互相開避。中論以二諦為宗。百論用二智為宗。即欲明諦智互相成也。問百論何故用二智為宗耶。答提婆與外道對面擊揚鬪。一時權巧智慧。但提婆權智巧能破邪巧能顯正。而實無所破亦無所顯。故名實智。一論始終明此二智。故以二智為宗。中論不與內諍一時權巧。但共同學二諦之人諍二諦得失。故以二諦為宗。則中論用所申為宗。百論用能申為宗。欲明佛與菩薩能所共相成也。次明十二門論宗者。此論亦破內迷申明二諦。亦以二諦為宗。但今欲示三論不同。宜以境智為宗。所言境智者。論云。大分深義所謂空也。若通達是義即通達大乘。具足六波羅蜜無所障礙。大分深義謂實相之境。由實相境發生般若。由般若故萬行得成。即是境智之義。故用境智為宗也。}@
%{接下来解释一下各种佛经的宗旨，通论和大小乘佛教的经书都阐明了一条道路，所以都以无得正观作为宗旨。但小乘佛教的正观还比较远，所以以四谛作为宗旨。大乘佛教明确阐述正观，所以所有大乘经书都以不二正观作为宗旨。但因为方便方法不同，所以出现了各种不同的佛经。比如明应说和不应说，今昔开会叫做法华经，破斥八倒辨常无常叫做涅槃经。最后，不二正道没有别的差异。经书如此，佛论也是如此。虽然各种佛经有差异，但都以不二正观作为宗旨。经书和佛论的宗旨相同，佛说正观叫做经书，论阐述正观叫做佛论。经书和佛论的应用不同，但正观没有区别。所以无量义经说，就像水洗污垢，道理相同，但井和池不同。从古至今，所有教义都是为了治疗断常之病，都是为了开辟正道，只是因为今昔教义的应用不同而已。现在这四部论因为应用不同，所以辨别出四种宗旨的差异。智度论专门解释大品经，而龙树将大品经分为两条道路，前面阐述般若道，后面阐述方便道。这两条道路就是法身父母，所以大品经以实慧方便慧作为宗旨。佛论阐述经书中的二慧，也以二慧作为宗旨，就像中论阐述二谛，也以二谛作为宗旨。有人问，大品经为什么前面阐述般若，后面阐述方便？般若方便实际上没有先后，而之所以说有先后，是因为般若为体，方便为用。所以智度论说，就像金子是本体，金子上的精巧是作用，所以前面阐述本体，后面辨别作用。这也不是凡夫的行为，也不是贤圣的行为，而是菩萨的行为。般若超越凡夫，方便超越圣人。必须先超越凡夫，才能超越圣人，所以前面阐述般若，后面辨别方便。众生产生见解，一般有两种，一种是有见，一种是无见。般若破除有见，方便斥责无见，所以前面阐述般若，后面辨别方便。如果说顺序的话，三藏多说有教来破除外道，而执着三藏的有，所以般若次说空，迷惑的人执着般若的空，所以次说方便，让其离开空。所以智度论序说，知道邪病是自己产生的，所以阿含经为之而作，因为执着有而有害，所以般若为之照耀，这就是这个意思。如果说位置的话，般若对应于六地，所以前面阐述它，方便对应于七地，所以后面阐述它。有人问，以前也说大品经的二慧作为宗旨，和现在有什么不同？现在阐述的是，圣心从来都没有二，为了众生，所以无二说二，想要让众生从二悟到不二，所以和以前不同。虽然阐述二慧，和以前也不同。以前的意思是，实慧只照空不达有，沤和只照有不达空，这都是局限于圣心，就变成了两种见解。现在阐述的是，至人无碍之道，所以有无碍之用。般若既照空，就能鉴别有，方便既涉有，就能鉴别空，具体如二智中所说。接下来阐述中论以二谛作为宗旨。为什么要以二谛作为宗旨？因为二谛是佛法的根本，如来自行化他都依靠二谛。自行依靠二谛，就像璎珞经佛母品，阐明二谛能生佛，所以二谛是佛母。因为把二智作为佛，二谛能生二智，所以以二谛作为母，也就是说如来的自德圆满，是因为二谛，化他德也是因为二谛。如来有所说法的教化众生，总是依靠二谛。所以中论说，诸佛依靠二谛为众生说法。有人问，怎么知道自他两种德行都依靠二谛？十二门论说，因为认识了二谛，所以就能自利、利他，以及共同利益，这就是这件事。因为二谛是自行化他的根本，所以阐述二谛作为佛论的宗旨，就是为了让所有众生都能获得自他两种利益。有人问，谁迷二谛？论主破除迷误，阐述二谛吗？有三种人迷于二谛，第一是小乘五百部，他们都执着诸法有决定性，听到毕竟空，就像刀伤了心，这个人失去了第一义谛。既然失去了第一义谛，也失去了世谛。因为空是宛然而有，所以叫名空有，才是世谛。他既然失去了空，也是迷有，所以失去了世谛。所以五百部执着于如来的二谛之外。第二是方广道人，他们认为一切诸法如同龟毛兔角，没有罪福报应，这个人失去了世谛。但有是宛然而空，所以空叫有空。既然失去了空有，也失去了有空，这样的人也失去了二谛。还有外道也失去了二谛，比如有见外道迷于真谛，空见外道迷于世谛。还有凡夫执着有，所以迷真谛，二乘执着空，所以迷世谛。第三种人得到了二谛的名，却失去了二谛的旨意，这种执着很多。现在简单列举两种，有人说二谛一体，有人说二谛异体，这两种都不符合二谛的意义。具体如疏初序所说。现在破除这些错误，阐明二谛，所以以二谛作为宗旨。有人问，怎么知道这部论以二谛作为宗旨？简单来说，有三种，第一，璎珞经佛母品阐明二谛不生不灭，乃至不来不去。这部论明确阐述八不，所以知道这就是辨别二谛，所以以二谛作为宗旨。第二，青目序论意，阐明外道迷失了二谛，龙树菩萨为了这些人才写了这部中论，就知道破除外道迷失，阐明二谛，所以以二谛作为宗旨。第三，关内昙影中论序说，这部论虽然道理无穷无尽，语言也说不完，但总结它的要旨，就是会通二谛。现在还引用旧释，所以知道二谛是宗旨。有人问，既然叫中论，为什么不用中道作为宗旨，而以二谛作为宗旨？因为二谛就是中道，既然以二谛作为宗旨，就是以中道作为宗旨。因为是从二谛来阐明中道，所以有世谛中道，真谛中道，非真非俗中道。现在只是为了命名宗旨，所以用两种说法，中谛互相阐述，所以宗旨就用谛来命名，把它放在题目里。如果用中道来命名，又用中道作为宗旨，就只能得到不二义，却失去了二义。有人问，经书为什么设立二谛？这有两个意思，第一个意思，是为了表明佛法是中道，因为有世谛，所以不断，因为第一义谛，所以不常，所以设立了二谛。还有二慧是三世佛法身父母，因为有第一义谛，所以生般若，因为有世谛，所以生方便，具实慧方便慧，有十方三世佛，所以设立了二谛。还有知道第一义谛是自利，知道世谛就能利他，具知二谛就能获得共同利益，所以设立了二谛。还有因为有二谛，所以佛语都是真实的。因为世谛，所以说有是真实的，因为第一义谛，所以说空是真实的。还有佛法逐渐深入，先说世谛因果教化，后面再说第一义谛。还有成就得道智者说第一义谛，没有说世谛。还有如果不先说世谛因果，直接说第一义谛，就会产生断见，所以要完整地阐明二谛。接下来阐述百论的宗旨，百论破除邪见，阐明二谛，具体如空品末说，也应该以二谛作为宗旨。但现在为了和中论互相区别，中论以二谛作为宗旨，百论用二智作为宗旨，就是为了阐明谛智互相成就。有人问，百论为什么用二智作为宗旨？提婆和外道面对面争论，一时权巧智慧，但提婆权智巧能破除邪见，巧能显正，而实际上并没有破除什么，也没有显明什么，所以叫做实智。这部论从头到尾都阐明了这两种智慧，所以以二智作为宗旨。中论不与内部争论，一时权巧，只是共同学习二谛的人，争论二谛的得失，所以以二谛作为宗旨。那么，中论用所阐述的作为宗旨，百论用能够阐述的作为宗旨，是为了阐明佛和菩萨能所共同成就。接下来阐述十二门论的宗旨，这部论也破除内部迷误，阐明二谛，也以二谛作为宗旨。但现在为了表明三论的不同，应该以境智作为宗旨。所谓境智，论说，大分深义，就是指空。如果通达这个意思，就能通达大乘，具足六波罗蜜，无所障碍。大分深义是指实相之境，由实相境产生般若，由般若，所以万行得成，这就是境智的意思，所以用境智作为宗旨。}%
@{次明四論破申不同門。所言破申者。凡有三義。一者破外人迷教之病故名為破。申佛二諦教門故名為申。二者申佛正教而邪迷自破。故名為申破耳。三者論主申明佛破故名申破。諸大乘經破眾生虛妄以顯一道。但末代鈍根不了如來破病顯道之意。四依菩薩還申明佛破故名申破。非是經中自立義。論中自明破也。}@
%{接下来，我们来解释一下“四论破申”的含义，以及它和“破申”的不同之处。所谓“破申”，指的是三种含义：第一，破除外道迷信的错误教义，就叫做“破”；阐述佛陀的二谛教义，就叫做“申”。第二，阐明佛陀的正教，邪迷的教义自然就会被破除，所以叫做“申破”。第三，论著的作者阐明佛陀的破除，所以叫做“申破”。很多大乘经文，都是通过破除众生的虚妄，来显现佛法之道。但是，末法时代的人根性愚钝，不能理解如来破除错误教义，显现佛法真谛的用意。四依菩萨又再次阐明了佛陀的破除，所以叫做“申破”。这不是经文中自己立的义理，而是论著中自己阐明的破除。}%

@{問何以知龍樹申佛破耶。}@
%{那么，怎么知道龙树是阐明了佛陀的破除呢？}%

@{答最後邪見品云。瞿曇大聖主。憐愍說是法。悉斷一切見。我今稽首禮。故知論主申明佛破。非自有破也。}@
%{答案就在“最后邪见品”中，里面说：“释迦牟尼佛，大圣主，慈悲怜悯，说出了这些法，彻底断除一切错误见解。我今天恭敬地顶礼他。”所以，就知道论著的作者是阐明了佛陀的破除，而不是他本身有破除。}%

@{問經中有立有破。論主何故一向破耶。}@
%{佛经中既有立，又有破，那么论著的作者为什么只破不立呢？}%

@{答末世鈍根迷佛立破。並皆成病。是以論主須並破之。然後具得申如來立破。}@
%{答案是，末法时代的人根性愚钝，他们对佛陀的立和破都感到迷惑，从而滋生了错误的见解。所以，论著的作者必须把这些错误见解都破除，才能完整地阐述如来佛陀的立和破。}%

@{問論主申佛破得稱論主破。論主申佛立應名論主立耶。}@
%{那么，论著的作者阐明佛陀的破除，可以称作论著的作者的破除吗？论著的作者阐明佛陀的立，应该叫论著的作者的立吗？}%

@{答亦得爾也。}@
%{答案是，也可以这样说。}%

@{問四論破申云何同異。}@
%{那么，四论破申之间有什么相同和不同之处呢？}%

@{答三論通破眾迷。通申眾教。智度論別破般若之迷。別申般若之教。就三論中自開二類。百論正破外傍破內。餘二論正破內傍破外。所以三論破內外者。一切眾病不出二種。一外道邪畫起迷。二內人稟教失旨。若破斯二則眾病皆除。}@
%{答案是，三论都破除一切众生的迷惑，阐明一切教义。而《般若经》则专门破除般若的迷惑，阐明般若的教义。在三论中，又可以分为两类：百论主要破除外道，兼破内道；其他两论主要破除内道，兼破外道。三论之所以要破除内道和外道，是因为一切错误见解，都逃不出两种：一是外道邪说引起的迷惑；二是内道弟子领会教义失误。如果破除了这两种错误见解，那么一切错误见解都会消除。}%

@{問百論破外可有明文。何處有破內文耶。}@
%{那么，百论破除外道，有明确的文字吗？哪里有破除内道的文字呢？}%

@{答破塵品中。外人以內義為證。論主即破其所引。具如彼明。}@
%{答案是，在“破尘品”中，外道以内道的义理作为证据，论著的作者就破除了他们引用的内容。具体内容，请参考原文。}%

@{問何故得破內耶。}@
%{那么，为什么能破除内道呢？}%

@{答有三種義。一者如向釋之。外人立義不成。引內為證。故須破內。二者內人立義與外道同。如立虛空常遍。乃至立涅槃身智俱無。並與外道同。故須破內。三者外道立義與內人同。故須破之。如破因中無果品說。外道立於三相前後相生。與譬喻部同。立三相展轉一時生。與薩婆多部同。故須破內。故肇法師云。邪辨逼真殆亂正道。}@
%{答案是，有三种原因：第一，就像前面解释的那样，外道立的义理站不住脚，就引用内道的义理作为证据，所以必须破除内道。第二，内道弟子立的义理和外道相同，比如认为虚空永恒遍在，或者认为涅槃是身智俱无，这些都和外道相同，所以必须破除内道。第三，外道立的义理和内道弟子相同，所以也必须破除。比如破除“因中无果”的说法，外道认为三相是前后相生，这和譬喻部相同；外道认为三相是展转一时生，这和萨婆多部相同，所以必须破除内道。肇法师说：“邪恶的辨论逼近真理，几乎扰乱了正道。”}%

@{問中論何故傍破外耶。}@
%{那么，《中论》为什么兼破外道呢？}%

@{答凡有四義。一者欲顯中觀無法不窮。無言不說。若一法不窮。一言不盡。則戲論不滅。中觀不生。是故內外並皆破之。二者內人立義與外道同。故須破外。三者外道立義與內人同。故須破外。四者欲顯中實非內非外不正不邪。故須破外。}@
%{答案是，有四个原因：第一，为了显现中观义理，没有一个法可以穷尽，没有一种语言可以完全表达。如果有一个法可以穷尽，有一种语言可以完全表达，那么，空洞的议论就不会消失，中观义理就不会产生。所以，必须破除内道和外道。第二，内道弟子立的义理和外道相同，所以必须破除外道。第三，外道立的义理和内道弟子相同，所以必须破除外道。第四，为了显现中道实相，既不是内道，也不是外道，既不偏执，也不邪恶，所以必须破除外道。}%

@{問百論破外亦有收取義不。}@
%{那么，百论破除外道，有没有收取的义理呢？}%

@{答亦有四句。一者破而不取。即是外道邪言。障中迷觀。於緣無益有損。二者取而不破。外道偷竊如來遺餘善法。今並收之。如賊盜牛。即其證也。又外道各邪心推盡。冥智與內同。如蟲食木偶得成字。亦取而不破。三者亦破亦取。外道偷竊佛教不識旨歸。今破其迷教之情。收取所迷之教。四者不破不取。即顯道門未曾內外也。}@
%{答案是，也有四个方面：第一，破除而不收取，指的是外道的邪恶言论，阻碍了对中道的观照，对于修行没有益处，反而有害。第二，收取而不破除，指的是外道偷窃了如来佛陀遗留下来的善法，现在把它们都收取过来。比如，小偷偷了牛，就是证据。又比如，外道各自用邪恶的心思推论，结果他们的愚昧和内道弟子相同，就像虫子啃食木偶，结果形成了字，这也是收取而不破除。第三，既破除又收取，指的是外道偷窃了佛教，却不知道教义的旨归，现在破除他们错误教义的本质，收取他们所迷惑的教义。第四，既不破除也不收取，指的是显现佛法之道，从来就没有内道和外道之分。}%

@{次明別釋三論。問既有四論。何故常稱三論耶。}@
%{接下来，我们来解释一下三论的含义。既然有四论，为什么人们经常称之为三论呢？}%

@{答略有八義。一者一一論各具三義。一破邪。二顯正。三言教。以同具此三義故。合名三論。二者三論具合方備三義。中論明所顯之理。百論破於邪執。十二門名為言教。以三義相成故名為三論。三者中論為廣論。百論為次論。十二門為略論。三部具上中下三品故名三論。四者一切經論凡有三種。一但偈論。即是中論。二但長行論。所謂百論。三亦長行亦偈論。即十二門論。以三部互相開避而共相成。五者此之三部同是大乘通論。故名三論。六者此三部同顯不二實相。故名三論。七者同是四依菩薩所造。八者同是像末所作。但欲綱維大法也。}@
%{答案是，大致有八个原因：第一，每一论都包含三个含义：破除邪恶，显现正道，言传教诲。因为都包含这三个含义，所以合称为三论。第二，三论合在一起，就具备了三个方面的含义：《中论》阐明了所要显现的道理，《百论》破除了邪恶的执著，《十二门论》是言传教诲。因为这三个含义相互成就，所以合称为三论。第三，《中论》是广论，《百论》是次论，《十二门论》是略论。三部经论都包含上中下三品，所以合称为三论。第四，一切经论，大致分为三种：一种是只有偈颂的论，这就是《中论》；一种是只有长行的论，这就是《百论》；一种是既有长行又有偈颂的论，这就是《十二门论》。三部经论相互区别，又相互成就。第五，这三部经论都是大乘通论，所以合称为三论。第六，这三部经论都阐明了不二实相，所以合称为三论。第七，这三部经论都是四依菩萨所造。第八，这三部经论都是末法时代所作，只是为了纲领大法。}%

@{次論三論通別門。以智度論對三論。則智度論為別論。三論為通論。就三論中自有三別即為三例。百論為通論之廣。中論為通論之次。十二門為通論之略。所以然者。百論通破障世出世一切邪。通申世出世一切正。故名通論之廣。中論但破大小二迷。通申大小兩教。不破世間迷申世間教。故為通論之次。十二門但破執大之迷。申大乘之教。為通論之略。}@
%{接下来，我们来解释一下三论的通别门。以《般若经》对照三论，那么《般若经》就是别论，三论就是通论。在三论中，又可以分为三个层次，这就是三例：《百论》是通论的广论，《中论》是通论的次论，《十二门论》是通论的略论。这是因为，《百论》通破世间出世间一切邪恶，通申世间出世间一切正道，所以叫做通论的广论。《中论》只破除大小乘的迷惑，通申大小乘的教义，不破除世间的迷惑，不阐明世间的教义，所以叫做通论的次论。《十二门论》只破除执著大乘的迷惑，阐明大乘的教义，所以叫做通论的略论。}%

@{問何故爾耶。}@
%{那么，为什么是这样呢？}%

@{答外道邪興。遍障世出世大小一切教。故提婆遍破眾邪備申眾教。是以論明。始自三歸終竟二諦。無教不申。無邪不破。中論為對大小學人封執二教故。但破二迷但申二教。是以論文有大小二章之說。十二門論辨觀行之精要。明方等之宗本。故正破大迷獨申大教。是以論文命宗。但說略解摩訶衍義。}@
%{答案是，外道邪说兴起，遍障世间出世间大小乘一切教义。所以，提婆菩萨遍破一切邪恶，备申一切教义。因此，《百论》从皈依三宝开始，到最终阐明二谛，没有一种教义不阐明，没有一种邪恶不破除。《中论》是为了对大小乘弟子执著于两种教义，所以只破除两种迷惑，只阐明两种教义。因此，《中论》有大小乘两章的说法。《十二门论》辨析观行的精要，阐明方等教义的宗本，所以主要破除大乘的迷惑，单独阐明大乘的教义。因此，《十二门论》命题为“宗”，只说略解大乘义理。}%

@{問十二門亦備破小乘外道。云何言但破大迷但申大教也。}@
%{那么，《十二门论》也破除了小乘外道，为什么说只破除大乘的迷惑，只阐明大乘的教义呢？}%

@{答雖備破眾病。而正意為申大乘。故論文前明略解大乘。而後則言末世眾生薄福鈍根。雖尋經文不能通了。即知尋大乘失旨。但小乘外道障彼大乘。故須破之耳。又欲令小乘外道同入大乘故須破之。}@
%{答案是，虽然《十二门论》破除了所有错误见解，但是它的主要目的是阐明大乘教义。所以，文章开头先说明略解大乘，然后说末法时代的人福报浅薄，根性愚钝，虽然寻找经文，却不能通达理解，就知道他们寻找大乘教义失误了。但是，小乘外道阻碍了他们进入大乘，所以必须破除。另外，为了让小乘外道也进入大乘，所以必须破除他们。}%

@{問百論申大小兩教。與中論何異。}@
%{那么，《百论》阐明大小乘教义，和《中论》有什么不同呢？}%

@{答百論總申大小。然中論別申二教。又百論從淺至深。中论从深至淺。}@
%{答案是，《百论》总括地阐明大小乘教义，而《中论》则是分别阐明两种教义。《百论》是从浅入深，《中论》是从深入浅。}%

@{問何故爾耶。}@
%{那么，为什么是这样呢？}%

@{答百論為迴邪入正。始行之人故。始自三歸終入方等。故從淺至深。中論示諸佛本末之義。大乘為本小乘為末。故從深至淺也。}@
%{答案是，《百论》是为了引导人们从邪恶转向正道，是针对初学者而言的，所以从皈依三宝开始，最终进入方等教义，因此是从浅入深。《中论》则阐明了诸佛的本末之义，大乘为本，小乘为末，所以是从深入浅。}%
@{次明四論用假不同門。一切諸法雖並是假。領其要用凡有四門。一因緣假。二隨緣假。三對緣假。四就緣假也。一因緣假者。如空有二諦。有不自有。因空故有。空不自空。因有故空。故空有是因緣假義也。二隨緣假者。如隨三乘根性說三乘教門也。三對緣假者。如對治常說於無常。對治無常是故說常。四就緣假者。外人執有諸法。諸佛菩薩就彼推求檢竟不得。名就緣假。此四假總收十二部經八萬法藏。然四論具用四假。但智度論多用因緣假。以釋經立義門故。中論十二門多用就緣假。百論多用對緣假。}@
%{接下来，我们来谈谈四论的假名不同门。一切法虽然都是假名，但理解假名的运用，却有四种方法：一是因缘假，二是随缘假，三是對缘假，四是就缘假。

第一，什么是因缘假呢？就比如空和有，这两种都是假名。有并非自有，而是因为空才有的；空并非自空，而是因为有才空的。所以，空和有，这就是因缘假的含义。

第二，什么是随缘假呢？就比如佛陀根据三乘根性，分别宣说了三乘教法。

第三，什么是对缘假呢？就比如为了对治常，所以说无常；为了对治无常，所以说常。

第四，什么是就缘假呢？就比如，外道执着于诸法的真实存在，而诸佛菩萨从他们的观点出发，推求检验，最终发现没有真实的诸法，这就是就缘假。

这四种假名，总共包含了十二部经、八万法藏。而四论都运用这四种假名，只是智度论主要运用因缘假，因为它是用来说明经文和建立义理的；中论十二门主要运用就缘假；百论主要运用对缘假。}%

@{次明四論對緣不同門。著於四論略明二種。提婆菩薩震論鼓於王庭。九十六師一時雲集。各建名理立無方論。提婆面拆邪師。後還閑林。撰集當時之言。以為百論。龍樹菩薩潛帷著筆。探取外情破病申經。故造中論。問何故爾耶。答龍樹聲聞天下。外道小乘不敢與交言。故潛帷著筆以造論也。提婆既為弟子。物情所不畏憚。故與之交言。故後集以為論。次明三論所破之緣有利鈍不同門。今略舉中百二論明眾生得悟不同。凡有四種。一自有一種根緣。聞百論始捨罪福終破空有。當此言下得悟無生。二有諸外道。雖聞提婆當時所破言理俱屈。猶未得悟。後出家竟稟受佛經方乃得悟。此中根人也。三有諸外道。聞提婆之言。不了尋經。翻更起迷。為中論所破方得悟。此下根人也。四有諸外道。初稟提婆之言。乃至尋中論亦未得解。後因十二門觀玄略方乃得悟也。}@
%{接下来，我们来谈谈四论对缘的不同门。关于四论，简单来说，有两种情况。提婆菩萨在王庭上振臂高呼，九十六位大师同时聚集在一起，各自建立名理，提出各种各样的论点。提婆菩萨当面驳斥邪师，之后回到山林，将当时大家的言论汇集起来，写成了百论。龙树菩萨则躲在帷帐里，专心写作，深入了解外道思想，破除他们的错误观点，并阐释经文，所以写了中论。

有人问：为什么会出现这种情况呢？龙树菩萨的名声远播天下，外道和小乘佛教不敢和他交谈，所以他只能躲在帷帐里写作。而提婆菩萨是龙树菩萨的弟子，外道不惧怕他，所以他们愿意和他交谈，提婆菩萨之后将这些谈话记录下来，写成了百论。

接下来，我们来谈谈三论所破除的因缘，以及众生根性利钝的不同门。这里简单举出中论和百论，来说明众生开悟的不同情况。总共有四种情况：

第一，有一种根性的人，听到百论之后，首先放下对罪福的执着，最终破除空有，当下就开悟了无生。

第二，有些外道，虽然听到提婆菩萨当时驳斥的言论和道理，感到理屈词穷，但还没有开悟。后来他们出家，接受了佛经，才真正开悟，这种人属于中根性。

第三，有些外道，听到提婆菩萨的言论，不能理解，继续研究经文，反而更加迷惑。最终被中论所破，才开悟，这种人属于下根性。

第四，有些外道，最初接受了提婆菩萨的言论，即使后来研究了中论，也无法理解。最后通过十二门观玄略，才开悟。}%

@{次別釋中論名題門。此論立名有廣有略。所言略者。但稱中論。故叡法師序云。中論有五百偈。龍樹菩薩之所造。而後但釋中論兩字。故名為略。問何故但稱中論不題觀耶。答中是所論之理實。論是能論之教門。若明理教故義無不周也。所言廣者。加之以觀。故影法師中論序云。寂此諸邊名之為中。問答拆徵稱之為論。又云。觀者直。以觀辨於心論宣於口耳。問何故具題三字耶。答因中發觀。由觀宣論。要備三法義乃圓足也。次第門。問此三字有何次第耶。答有二種次第。一者能化次第。二者所化次第。能化次第者。中謂三世十方諸佛菩薩所行之道。故前明中。由此道故發生諸佛菩薩正觀。故次明觀。由內有正觀故。佛宣之於口。名之為經。四依菩薩宣之於口。目之為論也。約所化悟入次第者。稟教之徒因論識中。因中發觀。若望於佛。因教識理。因理發觀也。次制立門。所以但明三字不多不少者。略有三義。一者諸佛菩薩凡有二德。一者自行。二者化他。中之與觀謂自行也。論之一字即是化他。自行化他義無不攝。故但標三字。二者化於眾生要必具三。一者有所悟之理。二者因理發觀。三者由觀宣論。故但明三也。三者以中對觀。是境智之名。以觀對論。為行說之稱。因中發觀故。以中為境。以觀為智。如說而行為觀。如行而說為論。以義唯此四故。名字但有三名也。次論通別門。通而為言。三字皆中皆觀皆論。所言皆中者。理實不偏故理名為中。因中理發觀。觀非偏觀。觀亦名中。因中觀宣論。論非偏論。論亦名中。三字皆觀者。中是義相觀。觀是心行觀。論是名字觀。亦如三種般若。中是實相般若。觀是觀照般若。論是文字般若。三種皆論者。論是能論故名為論。餘二所論亦名為論也。就別而言。理實不偏。與其中名。智是達照。當其觀稱。論是言教。故目之為論。次明互發盡門。就中有中發觀。觀發中。緣盡觀。觀盡緣。所言中發觀者。如涅槃經云。十二因緣不生不滅能生觀智。譬如胡瓜能發熱病也。觀發中者。眾生本謂因緣是生是滅。不知是中。以正觀檢生滅不得。方悟因緣是中。此則因觀發中。緣盡於觀觀盡於緣者。凡夫二乘及有所得偏邪之緣。盡菩薩正觀之內。故名緣盡於觀。觀盡於緣者。邪緣既盡正觀亦息。故名觀盡於緣。緣盡於觀故非緣。觀盡於緣故非觀。非緣非觀。不知何以美之。強名正觀也。問既得緣盡觀觀盡緣。亦得中盡觀親盡中不。答亦得爾也。中是智境。觀是境智。境不自境。因智故境。智不自智。由境故智。由智故境。境不自境。由境故智。智不自智。不自智則非智。不自境則非境。故是境盡於智。智盡於境。問亦得緣發於觀。觀發於緣不。答由邪緣故得顯正觀。即是緣發於觀。由正觀故顯緣是邪。謂觀發於緣耳。次明別釋三字門。總論釋義凡有四種。一依名釋義。二就理教釋義。三就互相釋義。四無方釋義也。依名釋義者。中以實為義。中以正為義。中以實為義者。如涅槃釋本有今無偈云。我昔本無中道實義。是故現在有無量煩惱。叡師中論序云。以中為名者。照其實也。照謂顯也。立於中名。為欲顯諸法實故。云照其實也。所言正者。華嚴云。正法性遠離一切言語道一切趣非趣。悉皆寂滅相。此之正法即是中道。離偏曰中。對邪名正。肇公物不遷論云。正觀論曰。觀方知彼去。去者不至方。故知中以正為義也。理教釋義者。中以不中為義。所以然者。諸法實相非中非不中。無名相法為眾生故強名相說。欲令因此名以悟無名。是故說中為顯不中。問中以不中為義。出何文耶。答華嚴云。一切有無法了達非有無。若爾。一切中偏法了達非中偏。即其事也。所言互相釋義者。中以偏為義。偏以中為義。所以然者。中偏是因緣之義。故說偏令悟中。說中令識偏。如經云。說世諦令識第一義諦。說第一義諦令識世諦也。四無方釋義者。中以色為義。中以心為義。是故華嚴經云。一中解無量。無量中解一。故一法得以一切法為義一切法得以一法為義。問中有幾種。答既稱為中。則非多非一。隨義對緣得說多一。所言一中者。一道清淨更無二道。一道者即一中道也。所言二中者。則約二諦辨中。謂世諦中真諦中。以世諦不偏故名為中。真諦不偏名為真諦中。所言三中者。二諦中及非真非俗中。所言四中者。謂對偏中。盡偏中。絕待中。成假中也。對偏中者。對大小學人斷常偏病。是故說對偏中也。盡偏中者。大小學人有於斷常偏病則不成中。偏病若盡則名為中。是故經云。眾生起見凡有二種。一斷二常。如是二見不名中道。無常無斷乃名中道。故名盡偏中也。絕待中者。本對偏病是故有中。偏病既除中亦不立。非中非偏。為出處眾生強名為中。謂絕待中。故此論云。若無有始終。中當云何有。經亦云。遠離二邊不著中道。即其事也。成假中者。有無為假。非有非無為中。由非有非無故說有無。如此之中為成於假。謂成假中也。所以然者。良由正道未曾有無。為化眾生假說有無故。以非有無為中。有無為假也。就成假中有單複疎密橫竪等義。具如中假義說。如說有為單假。非有為單中。無義亦爾。有無為複假。非有非無為複中。有無為疎假。非有非無為疎中。不有有為密假。有不有為密中。疎即是橫。密即是竪也。次釋中不同得有四種。一外道明中。二毘曇明中。三成實明中。四大乘人明中也。外道說中者。僧佉人言。泥團非瓶非非瓶。即是中義也。衛世師云。聲不名大不名小。勒沙婆云。光非闇非明。此之三師並以兩非為中。而未知所以為中耳。毘曇人釋中者。有事有理。事中者。無漏大王不在邊地。謂不在欲界及非想也。理中者。謂苦集之理不斷不常也。成實人明中道者。論文直言離有離無名聖中道。而論師云。中道有三。一世諦中道。二真諦中道。三非真非俗中道。四大乘人明中者。如攝大乘論師明。非安立諦不著生死不住涅槃。名之為中也。義本者。以無住為體中。此是合門。於體中。開為兩用。謂真俗。此是用中。即是開門也。又中假師云。非有非無為中。而有而無為假也。}@
%{接下来，我们来分别解释中论的名题。中论的名称有广义和狭义两种。

狭义上，仅仅称作中论，就像叡法师在序文中说，中论有五百偈，是龙树菩萨所造，之后只解释中论这两个字，所以叫狭义。

有人问：为什么只称中论，而不题观呢？因为“中”指的是论证的道理，即理实；“论”指的是论证的方法，即教门。如果阐明道理和教法，那么意义就无所不包了。

广义上，加上观，就像影法师在中论序文中说，寂灭一切边际，称为中；问答拆解，称为论。又说，观是直观，用观来辨别内心，用论来宣说于口耳。

有人问：为什么名称要包含三个字呢？因为从“中”产生观，由观宣说论，要具备这三方面意义，才能圆满。

接下来，我们来谈谈中论名称的次第。有人问：这三个字有什么次第呢？有两个次第：一个是能化次第，一个是所化次第。

能化次第，中指的是三世十方诸佛菩萨所行之道。所以前面先说中，因为这条道产生了诸佛菩萨的正观，所以接下来说观。因为内心有正观，所以佛陀宣说于口，称为经。四依菩萨宣说于口，称为论。

约所化悟入次第，接受教法的人，因为论而认识中，由中产生观。如果望向佛陀，因为教法而认识道理，由道理产生观。

接下来，我们来谈谈中论名称的制立。为什么只说三个字，不多不少呢？简单来说，有三个意义：

第一，诸佛菩萨有两种德行，一个是自行，一个是化他。中和观指的是自行，论指的是化他。自行化他，意义无所不包，所以只标三个字。

第二，化度众生，必须具备三点：一是所悟的道理，二是因道理产生观，三是由观宣说论。所以只说三。

第三，以中对观，是境智之名；以观对论，是行说之称。因为从中产生观，所以以中为境，以观为智。如说而行为观，如行而说为论。因为意义只有这四点，所以名称只有三个。

接下来，我们来谈谈中论的通别门。通而言之，三字皆中，皆观，皆论。

说皆中者，因为道理真实无偏，所以道理称为中。因中道理产生观，观并非偏观，观也称为中。因中观宣说论，论并非偏论，论也称为中。

说皆观者，中是义相观，观是心行观，论是名字观。也如同三种般若，中是实相般若，观是观照般若，论是文字般若。

说皆论者，论是能论，所以称为论。其余二者所论，也称为论。

就别而言，道理真实无偏，与中这个名称相对应；智是达照，与观这个名称相对应；论是言教，所以称为论。

接下来，我们来谈谈中观相互发尽门。从中有中发观，观发中；缘尽观，观尽缘。

说中发观者，就像涅槃经说：十二因缘不生不灭，能生观智，如同黄瓜能引发热病。

说观发中者，众生本来认为因缘是生是灭，不知道是中，用正观检验生灭，却得不到，最终才悟到因缘是中。这就是因为观而发中。

说缘尽于观，观尽于缘者，凡夫、二乘以及有所得的偏邪之缘，都在菩萨正观的内涵之中，所以称为缘尽于观。

说观尽于缘者，邪缘既尽，正观也息，所以称为观尽于缘。

缘尽于观，所以非缘；观尽于缘，所以非观。非缘非观，不知用什么美好的词语来形容，就强称为正观。

有人问：既然已经得到了缘尽观，观尽缘，也得到了中尽观，亲尽中，是不是？

回答：也得到了。中是智境，观是境智。境不自境，因为智所以有境；智不自智，因为境所以有智。由智所以有境，境不自境，由境所以有智，智不自智。不自智，则非智；不自境，则非境。所以，这就是境尽于智，智尽于境。

有人问：也得到了缘发于观，观发于缘，是不是？

回答：因为邪缘，所以显现正观，这就是缘发于观。因为正观，所以显现缘是邪，这就是观发于缘。

接下来，我们来分别解释中论三个字的门。总论释义，共有四种：一是依名释义，二是就理教释义，三是就互相释义，四是无方释义。

依名释义者，中以实为义，中以正为义。

说中以实为义者，就像涅槃经中说“本有今无”的偈子：我昔本无中道实义，是故现在有無量烦恼。叡师在中论序文中说：以中为名，照其实也。照，就是显现。建立中这个名称，是为了显现诸法真实，所以说照其实也。

说中以正为义者，华严经说：正法性远离一切言语，道一切趣非趣，悉皆寂灭相。这个正法就是中道。离偏称为中，对邪称为正。肇公在物不迁论中说：正观论曰：观方知彼去，去者不至方。所以知道中以正为义。

理教释义者，中以不中为义。为什么呢？因为诸法实相，非中非不中，无名相法，为了众生，所以强加名相来说。想要以此名相，让众生悟到无名。所以说中，是为了显现不中。

有人问：中以不中为义，出自什么经文呢？

回答：华严经说：一切有无法了达，非有無。如果这样，一切中偏法了达，非中偏。这就是事实。

说互相释义者，中以偏为义，偏以中为义。为什么呢？因为中偏是因缘的含义。所以说偏，是为了让众生悟到中；说中，是为了让众生认识偏。就像经文说：说世谛，是为了让众生认识第一义谛；说第一义谛，是为了让众生认识世谛。

四无方释义者，中以色为义，中以心为义。所以华严经说：一中解无量，无量中解一。所以一法可以以一切法为义，一切法可以以一法为义。

有人问：中，有几种呢？

回答：既然称为中，那么就不是多，也不是一。根据意义和对缘，可以有多种说法。

说一中者，一道清净，更无二道。一道，就是一中道。

说二中者，就是根据二谛来辨别中，指的是世谛中和真谛中。因为世谛不偏，所以称为世谛中；真谛不偏，称为真谛中。

说三中者，指的是二谛中，以及非真非俗中。

说四中者，指的是对偏中，尽偏中，绝待中，成假中。

对偏中者，针对大小学人断常偏见，所以说对偏中。

尽偏中者，大小学人有断常偏见，就无法成就中。偏见如果尽除，就称为中。所以经文说：众生起见，凡有两种，一个是断，一个是常。如是二见，不称为中道。无常无断，才称为中道。所以称为尽偏中。

绝待中者，本来针对偏见，所以有中。偏见如果消除，中也不成立。非中非偏，为了方便众生，强称为中，称为绝待中。所以此论说：若无有始終，中當云何有。经文也说：遠離二邊不著中道。这就是事实。

成假中者，有無为假，非有非無为中。因为非有非無，所以说有無。这样的中，是成就于假，称为成假中。为什么呢？因为正道从来沒有有無，为了化度众生，所以假说有無，以非有無为中，有無为假。

在成假中，有单复、疏密、横竖等意义。具体如中假义说。

如说有为单假，非有为单中；无义亦尔。

有無为复假，非有非無为复中。

有無为疏假，非有非無为疏中。

不有有为密假，有不有为密中。

疏，就是横；密，就是竖。

接下来，解释中道不同，有四种：一是外道明中，二是毘曇明中，三是成实明中，四是大乘人明中。

外道说中者，僧佉人说：泥团非瓶非非瓶，这就是中义。

卫世师说：声不名大不名小。

勒沙婆说：光非闇非明。

这三位大师，都以两非为中，却不知道为什么是中。

毘曇人解释中者，有事实，有道理。

事中者，无漏大王不在边地，指的是不在欲界及非想。

理中者，指的是苦集的道理，不断不常。

成实人明中道者，论文直言离有离無，名圣中道。而论师说：中道有三，一是世谛中道，二是真谛中道，三是非真非俗中道。

四大乘人明中者，就像摄大乘论师说：非安立諦，不著生死，不住涅槃，称为中。

义本者，以无住为体中。这是合门。在体中，开为两种，称为真俗。这是用中，就是开门。

又中假师说：非有非無为中，而有而無为假。}%

@{三論玄義}@
%{三论玄义}%

@{為弘破邪顯正宗新遂開板彫文功}@
%{为了弘扬破除邪见，显现正宗，新开板雕刻文字，功德无量}%

@{早耀八不正觀月速拂三界迷倫霧}@
%{早早照耀八不正观之月，迅速拂去三界迷乱的雾霭}%

@{于時建長八年(丁巳)三月七日沙門聖守}@
%{建隆八年(丁巳年) 三月七日，沙门圣守}%
