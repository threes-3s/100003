@{佛說無言童子經卷上}@
%{佛说无言童子经卷上}%

@{西晉月支三藏竺法護譯}@
%{西晋月支三藏竺法护译}%

@{聞如是：}@
%{听到是这样的：}%

@{一時佛遊羅閱祇耆闍崛山中，與大比丘眾千二百五十人俱，摩訶菩薩無央數。}@
%{有一次，佛在罗阅祇耆闍崛山中游行，和一千二百五十位大比丘僧侣以及无数的摩诃菩萨在一起。}%

@{爾時城中，師子將軍第一夫人孕有德男，天虛空唱大音聲而告之曰：童子！汝當懷抱道教思惟經典，慎莫宣說世之言談，曉了方便度世之法，少言尠辭捨方俗事，當歸正義不取美辭嚴飾之說。}@
%{当时，城里狮子将军的夫人怀了一个德行高尚的男孩子，天空中响起巨大的声音，对他说：“孩子！你应该怀抱着道教，思考经典，谨慎不要宣扬世俗的言谈，明白方便度世的道理，少说话，少谈论，放弃世俗的事，应该回归正义，不要追求华丽的辞藻和修饰的说法。”}%

@{童子遙聞如是音教，未曾啼泣亦不出聲，初不自現嬰兒之相，至于七日顏貌悅豫無有顦顇，眾人來觀視之無厭。}@
%{孩子远远地听到了这样的教诲，没有哭泣，也没有发出声音，最初并没有展现出婴儿的样子，直到七天，他的面容喜悦，没有哭闹，人们来观看，没有厌倦。}%

@{或有人言：此兒無聲，用為育養？}@
%{有些人说：“这个孩子没有声音，怎么养育呢？”}%

@{父母答曰：是非隨宿，吾當育之。}@
%{父母回答说：“这并非偶然，我们应该养育他。”}%

@{所以者何？今觀此兒，威容顏貌端正姝妙巍巍難量，非是凡庶之所能及，實不虛妄。}@
%{为什么呢？现在观察这个孩子，他的威仪、容貌端正美丽，高贵难量，不是普通人所能比拟的，确实是真实的。}%

@{於時父母親屬知識見兒無聲，因共字之號曰無言。}@
%{当时，父母亲属和朋友们看到孩子没有声音，就共同给他取名为无言。}%

@{於是無言童子，漸遂長大至于八歲，四方眾人來觀察者無有懈厭。}@
%{于是，无言童子逐渐长大，到了八岁，四方的人们来观察他，没有厌倦。}%

@{其有方面或有法會分別義者，輒詣其所諮受法言，寂然靜思亦無所說。}@
%{如果有关于方面或法会分别意义的问题，就到他那里去咨询，接受他的法语，他静静地思考，也不说话。}%

@{時彼童子而於異日，與其父母五種親屬朋友知識，至耆闍崛山而詣佛所，稽首足下右繞三匝，於世尊前叉手而立，覩無央數十方世界諸菩薩會億百千姟，各各處于嚴淨之座，心大歡然善意生焉。}@
%{有一天，那个孩子和他的父母、五种亲属、朋友、知识分子，来到耆闍崛山，到佛陀那里，向佛陀的双脚顶礼，右绕三圈，在世尊面前合掌站立，看到了无数十方世界诸菩萨会聚，亿万千数，各自坐在清净的座位上，心中十分欢喜，善意油然而生。}%

@{時舍利弗前白佛言：唯天中天！是無言者師子將軍之子，端正姝好威光難量巍巍如此，離於言談而無所說，其人前世有何餘殃，生無有聲又不能言？}@
%{这时，舍利弗走到佛陀面前，对佛陀说：“唯天中天！这个无言者是狮子将军的儿子，端正美丽，威光难量，高贵无比，远离言谈，不说话，他前世有什么余殃，生下来没有声音，又不能说话呢？”}%

@{佛告舍利弗：止止！勿得輒慢無言童子。}@
%{佛陀对舍利弗说：“住住！不要轻慢无言童子。”}%

@{所以者何？此人則是菩薩大士，於過去佛殖眾德本，供養無數諸佛正覺，稽首足下得不退轉，當成無上正真之道。}@
%{为什么呢？这个人正是菩萨大士，在过去佛的时候，积累了众多的德行，供养了无数的诸佛正觉，向佛陀的双脚顶礼，获得了不退转，将会成就无上正真之道。}%

@{初生之時，天於虛空宣揚大音：童子，汝當抱道意，思惟經典勿有世談。}@
%{他出生的时候，天空中宣扬了巨大的声音：“孩子，你应该怀抱着道的意念，思考经典，不要有世俗的谈论。”}%

@{以是之故，今此菩薩寂然不言，受柔順教於茲八歲，一心結舌而無所說，以斯憺怕奉行四禪。}@
%{因此，现在的这位菩萨寂静不言，接受了柔顺的教诲，已经八年了，一心结舌，不说话，以此安心奉行四禅。}%

@{世尊復告舍利弗言：其有眾生，若能覩無言菩薩悉順道教由此無言，以是之故今有大會，當說經法，開化導利於無央數不可稱人民之眾。}@
%{世尊又对舍利弗说：“如果有众生，能够看到无言菩萨完全顺从道教，因此无言，正因为如此，现在有这么大的法会，要宣说经法，开化引导无数不可称量的众生。”}%

@{於是無言菩薩即如其象，三昧正受而現瑞應，令諸聲聞及眾菩薩、天、龍、鬼神、揵沓和阿須倫、伽留羅、真陀羅、摩睺勒、比丘、比丘尼、優婆塞、優婆夷一切眾會，各於右掌化生蓮華大如車輪，其色若干微妙鮮好，其香難量，見者心歡。}@
%{于是，无言菩萨就如同他所表现的样子，三昧正受，显现瑞应，使诸声闻和众菩萨、天、龙、鬼神、揵沓和阿须伦、伽留罗、真陀罗、摩睺勒、比丘、比丘尼、优婆塞、优婆夷所有聚集的人，各自在右掌上化生出莲花，大小如同车轮，颜色非常微妙鲜美，香气难量，看到的人心中欢喜。}%

@{彼蓮華上則有自然諸化菩薩，結加趺坐，三十二相莊嚴其身。}@
%{在那些莲花上，就有自然化生的菩萨，结跏趺坐，身上具有三十二相庄严。}%

@{無言菩薩見大神足，稽首世尊重自歸命，其蓮華上諸坐菩薩，叉手卑身亦三自歸。}@
%{无言菩萨看到神力无比，向世尊顶礼，归命，那些坐在莲花上的菩萨，也合掌低头，同样归命。}%

@{無言菩薩口適宣此稽首歸命，應時自然恒邊沙等諸佛世界六反震動，大音普聞，天於空中歎若雷震，則雨眾華，箜篌樂器不鼓自鳴。}@
%{无言菩萨口中正好宣说了这次顶礼归命，应时自然恒河沙等诸佛世界六次震动，巨大的声音传遍四方，天空中发出如同雷鸣般的赞叹，于是降下各种花雨，箜篌乐器不弹奏就自己鸣响。}%

@{無言菩薩承佛威神，大願所致，踊在空中去地四丈九尺，大菩薩眾亦復如是。}@
%{无言菩萨承蒙佛陀的威神，由于大愿力的感召，跳跃到空中，离地四丈九尺，大菩萨们也同样如此。}%

@{無言大士而於中與菩薩異口同音，以偈讚佛：}@
%{无言大士在其中，和菩萨们异口同声，用偈颂赞叹佛陀：}%

@{無形而現形，亦不住於色，}@
%{无形而现形，也不执着于色，}%

@{欲以開化眾，現身而有教。}@
%{想要开化众生，就显现身形来教化。}%

@{佛者無色會，亦不著有為，}@
%{佛陀是无色的集合，也不执着于有为法，}%

@{皆度一切數，導師故現身。}@
%{度脱一切众生，作为导师，所以显现身形。}%

@{顯相三十二，奇好八十種，}@
%{显现三十二相，奇特美好的八十种，}%

@{以嚴其身體，為眾講說法。}@
%{用来庄严他的身体，为众生讲说佛法。}%

@{法者則無相，亦無有音響，}@
%{佛法是无相的，也没有声音，}%

@{無聲不可得，無念寂微妙。}@
%{没有声音可以获得，无念寂静微妙。}%

@{佛法覺了法，處在佛樹下，}@
%{佛法是觉悟的法，处于佛树下，}%

@{彼道無言教，言辭無所說。}@
%{那条道是无言的教诲，言语无法说出来。}%

@{其法無形法，求相不可得，}@
%{那个法是无形之法，寻求相貌是不可得到的，}%

@{以無相之法，安可有所說？}@
%{用无相之法，怎么能够有所说呢？}%

@{愍傷於群生，此佛之大恩，}@
%{怜悯众生，这是佛陀的大恩，}%

@{分別無所獲，所說不失時。}@
%{分别没有所得，所讲的没有失时。}%

@{曉了無所得，解空無所獲，}@
%{明白没有所得，理解空性没有所得，}%

@{能如此養者，佛義無名字。}@
%{能够这样养育的人，佛陀的义理没有名字。}%

@{有為之言教，諸佛因所說，}@
%{有为法的言教，诸佛因为所讲的，}%

@{彼數無所有，無為無自然。}@
%{那些数量都没有，无为法没有自然。}%

@{如無常形色，導師緣見象，}@
%{如同无常的形色，导师缘起而见，}%

@{此法無所有，為眾說此經。}@
%{这个法没有所有，为了众生说这个经。}%

@{又始至八歲，口未曾有言，}@
%{又，从开始到八岁，口中从未有言语，}%

@{我初生之時，諸天唱大音。}@
%{我刚出生的时候，诸天唱着巨大的声音。}%

@{以入惟經典，其耳不聞聲，}@
%{让我进入思考经典，我的耳朵不听声音，}%

@{如是懷道業，口亦無所說。}@
%{这样怀抱着道业，口中也不说话。}%

@{無言假有教，辭語無所暢，}@
%{无言假如有教诲，言语无法畅达，}%

@{以言謂有說，清淨妙光曜。}@
%{用言语来说有说法，清净的妙光照耀。}%

@{念誓願佛道，志在於大乘，}@
%{发誓愿求佛道，志向在于大乘，}%

@{當宣于尊教，得佛人中上。}@
%{应该宣扬尊贵的教诲，成为佛陀的弟子中上等。}%

@{道心不可獲，無言無相念，}@
%{道心不可获得，无言无相念，}%

@{是故曰道空，解結成暉曜。}@
%{所以说道是空的，理解开解就如同光明照耀。}%
@{於是童子謂諸眾會：道與言教等無有異，不可見！不可持！所可說無能覩，口說志道，人計於道而有所求，其所處願斯無所有，不可得處則無所住，如是住者道之所立也！諸度無極亦復如是。及餘無數眾德之本，說於言教亦無所說，但是音聲無有言辭。又說布施者，以施當施者，惠與有所向，道住一切等，口說愍哀施，道教亦行慈，其道為自然，平均如虛空，心所曉了有所說，計彼一切悉為清淨，其道為普虛端如是。身行、口言、心有所思，捨施施斯一切塵勞，是乃名曰施度無極。所可勸助亦復如是。布施非是道之恩惠，有計道者不依布施，是二事者但假聲耳！永無所著亦無形像。假使如是受道教者，為菩薩行，彼乃名曰施度無極。於布施主則為清淨，有所惠與不想報故。耳聞禁戒不住於色，則無所生亦無所滅，是為戒者亦復如是。身口心事若無所造，悉無所有而反分別，所講說因緣合成。口有所說因名曰戒。如口所說戒亦如是。此二事者俱無形像，諸禁戒業，一切假言語無章句，計於道者無所言說。其口所暢及心意，以業是禁戒勸助道德，言戒為道欲曜於戒，一切無像猶如虛空，能曉了此，是謂獨步報行禁戒。所可遊志超絕無侶，入平等覺，亹亹深妙難及之道。於是讚曰：}@
%{这个孩子对大家说：道和言教是一样的，看不见也抓不住！我们能说却无法看到，我们用嘴巴说的是道，人们为了得到道而有所求，他们所追求的愿望根本不存在，没有地方可以停留，这样停留就是道所建立的！一切无极也是如此。还有无数的功德根本，说起来也无法用言教来表达，只能用声音，没有文字。又说布施，施舍应该施舍，施舍要有所方向，道存在于一切平等之中，用嘴巴说的是怜悯哀伤地施舍，道教也实行慈悲，道是自然的，像虚空一样平等，内心明白的时候，用嘴巴说出来，认为一切都是清净的，道就是普虚端如是。身体行为、嘴巴言语、内心思想，舍弃施舍一切尘劳，这就是所谓的施舍无极。劝助也是如此。布施不是道的恩惠，有人追求道却不依靠布施，这两件事只是借用声音而已！永远没有依附，也没有形像。如果这样接受道教，就是菩萨的行为，这就是所谓的施舍无极。对施舍者来说，就是清净，因为施舍的时候不想回报。耳朵听到禁戒，不执着于颜色，就不会有生也不会有灭，戒也是如此。身口心如果没有任何造作，就什么都没有，却反而有所分别，所讲说的都是因缘和合。嘴巴说出来就叫做戒。嘴巴所说戒也是如此。这两件事都没有形像，一切禁戒业，都是借用语言，没有章句，追求道的人没有话可说。嘴巴所说和内心所作，都是禁戒劝助道德，言戒就是道想要照耀戒，一切都没有形像，就像虚空一样，能够明白这一点，就是独自行走报行禁戒。可以游志超绝无侣，进入平等觉，深妙难及之道。于是赞叹道：}%

@{如言道亦然，無持不可見，}@
%{正如所说，道也是如此，无法抓住，也看不见，}%

@{所說無所覩，我宣者佛道。}@
%{我们所说的也无法看到，我宣扬的是佛道。}%

@{誓願求於道，所願無所住，}@
%{发誓要追求道，所愿没有地方可以停留，}%

@{無住無處所，道所立亦然。}@
%{没有停留，没有地方，道所建立的也是如此。}%

@{諸度無極然，及所作眾德，}@
%{一切无极也是如此，还有所作的功德，}%

@{言辭託音聲，所說無所說。}@
%{用语言寄托于声音，所说却没有可说。}%

@{所可謂布施，所施當所施，}@
%{可以称之为布施，所施舍的应该施舍，}%

@{方當所憲者，悉住平等道。}@
%{应该被约束的，都住在平等道中。}%

@{口所暢布施，敷演於道事，}@
%{嘴巴所说的是布施，宣扬的是道的事，}%

@{彼道亦自然，等猶如虛空。}@
%{那个道也是自然的，平等就像虚空一样。}%

@{若能曉了心，口之所說者，}@
%{如果能够明白内心，嘴巴所说的话，}%

@{彼一切清淨，聞淨皆至道。}@
%{那些一切都是清净的，听到清净就能到达道。}%

@{身口及心念，捨一切塵勞，}@
%{身体、嘴巴和内心，舍弃一切尘劳，}%

@{所勸亦如斯，是施度無極。}@
%{劝助也是如此，这就是施舍无极。}%

@{布施不歸道，道不倚於施，}@
%{布施不归于道，道也不依靠布施，}%

@{此二者假名，無著亦無象。}@
%{这两者都是假名，没有依附，也没有形像。}%

@{若無所依倚，其受道若斯，}@
%{如果无所依附，接受道的时候是这样，}%

@{若不望想報，是名曰布施。}@
%{如果不期望回报，这就是所谓的布施。}%

@{而假聞禁戒，不住於形色，}@
%{而假借听到禁戒，不执着于颜色，}%

@{不起無所滅，是為戒之相。}@
%{不生不灭，这就是戒的相。}%

@{不行戒亦爾，身口心無異，}@
%{不实行戒也是如此，身口心没有区别，}%

@{無作無所有，假有言說耳！}@
%{没有造作，什么都没有，只是假借有言语而已！}%

@{因緣合有辭，說號禁戒耳！}@
%{因缘和合才有语言，说的是禁戒而已！}%

@{如吾戒正等，此二事無漏。}@
%{就像我们戒一样平等，这两件事没有漏失。}%

@{諸可禁戒事，一切假於言，}@
%{所有可以禁戒的事，都是借用语言，}%

@{道義所獲者，無言亦無業。}@
%{道义所获得的，没有语言，也没有业。}%

@{口說心所作，禁戒勸助道，}@
%{嘴巴所说，内心所作，禁戒劝助道，}%

@{計戒及道教，一切如虛空。}@
%{认为戒和道教，一切就像虚空一样。}%

@{若曉了此者，獨步普入戒，}@
%{如果明白这一点，独自行走，普入戒，}%

@{則遊居於道，深妙難解句。}@
%{就能游居于道，深妙难解。}%

@{童子又謂諸來會者：所可謂言忍辱教者亦是言辭，解空空義乃為忍辱。忍如平等三界亦如，說忍形類無像無見，等心於此乃名曰忍。若能虛靜為忍辱根，音聲香味因緣合成，彼無所有但文字耳，是故宣暢言忍辱矣！如來正覺說有三忍，身、口、心念。若能曉了此忍辱者，是曰為忍。解斷其身節節離散，心無瞋恚，恩愛及身譬如墻壁，察身如是為忍辱。遠聞惡口所暢說，若能堪任，於諸言辭不味所說，乃為忍辱。若復遊志一切瑕穢，其心靜然而無憂結，意能分別諸文字者，心乃入於忍辱，計如忍道亦如此，身口意俱同爾，乃名曰道。宣傳於聖教，多所勸助者，一切精進上妙細微，及諸中間，億劫合集而不可得，至於成就。假使精進不可逮得，計於道德亦無所獲，不得諸法，是曰精進。所修精進設能如是，不懷怯弱亦無恐懅，是謂極上通大精進猛勇菩薩仁義備悉。於是童子重頌曰：}@
%{这个孩子又对来参加法会的人说：可以称之为忍辱教的，也是用语言，明白空空的道理，就是忍辱。忍如同平等的三界一样，说忍的形体，没有形像，也看不见，内心平等于此，就叫做忍。如果能够虚静，作为忍辱的根，声音、香味都是因缘和合，那些都没有，只是文字而已，所以宣扬忍辱。如来正觉说有三忍，身忍、口忍、心忍。如果能够明白忍辱，就叫做忍。明白身体节节分离，内心没有瞋恚，恩爱和身体就像墙壁一样，观察身体，这样就是忍辱。远远地听到恶口，如果能够承受，对那些言语不品味所说的话，就是忍辱。如果再游志一切瑕秽，内心静默，没有忧愁烦恼，意念能够分别文字，内心就进入忍辱，认为忍道也是如此，身口意都一样，就叫做道。宣扬圣教，多所劝助，一切精进，上妙细微，以及中间，亿劫合集都不可得，才能成就。如果精进不可得到，认为道德也无法获得，得不到诸法，就叫做精进。所修的精进，如果能够如此，不怀怯弱，也没有恐惧，这就是最高通达的精进，猛勇菩萨仁义俱备。于是这个孩子再次颂道：}%
@{可所謂忍辱，口之所宣暢，}@
%{所谓忍辱，就是嘴巴讲出来的话，}%
@{空空義故忍，如忍等三世。}@
%{是空空的道理，所以忍耐，就好像忍耐三世一样。}%
@{說於忍色像，不貌不可見，}@
%{说忍耐的形相，没有形相就看不见，}%
@{若心等於斯，爾乃名曰忍。}@
%{如果心能够达到这种境界，这才叫做忍耐。}%

@{忍類為空靜，緣合聲香味，}@
%{忍耐的种类是空寂，缘于合成的声香味，}%
@{彼無有文字，此乃名曰忍。}@
%{它没有文字可以形容，这才叫做忍耐。}%

@{講宣此三忍，身口及心念，}@
%{讲宣这三种忍耐，身、口、意念，}%
@{若人曉了此，暢乃名曰忍。}@
%{如果人能够明白这些，才能真正叫做忍耐。}%

@{節節解其身，而心不懷恚，}@
%{身体遭受痛苦的时候，心却不怀恨，}%
@{身受如墻壁，是為身忍辱。}@
%{身体就像墙一样坚固，这就是身体的忍辱。}%

@{遠聞有惡言，不報于罵辭，}@
%{远远地听到恶言，不回击骂人的话，}%
@{入此音乃忍，悉能住所說。}@
%{听到这些声音就忍耐，能够容忍所有所说的话。}%

@{若於諸瑕疵，心不懷愛結，}@
%{对于各种缺点，心不怀着爱恋的执着，}%
@{設能了字空，是心入忍辱。}@
%{如果能够明白字的空性，这就是心进入忍辱。}%

@{如忍道亦然，身口意如是，}@
%{就像忍耐之道一样，身、口、意都是如此，}%
@{此乃名曰道，名所而勸助。}@
%{这就是所谓的道，名所用来劝助。}%

@{若諸所精進，最上中微下，}@
%{如果在精进方面，有最高、中等、较低三种，}%
@{合集億垓劫，不得便成就。}@
%{就算集聚亿万劫，也无法轻易成就。}%

@{精進不可得，道亦無所獲，}@
%{精进不可得，道也无法获得，}%
@{不逮一切法，是曰為精進。}@
%{不能达到一切法，这才是真正的精进。}%

@{若勤力行此，無怯不懷難，}@
%{如果勤奋努力地修行，没有胆怯，不畏惧困难，}%
@{彼則大精進，為猛勇菩薩。}@
%{那么这就是大精进，是勇猛的菩萨。}%

@{童子復謂諸來會者：所謂禪思亦不有念，計於禪者亦無所住，棄一切想，是乃名曰寂度無極。}@
%{童子又对来参加法会的众人说：所谓的禅思，也不是有念，计较于禅的人也没有所住，抛弃一切想法，这就是寂度无极。}%
@{則能寂然澹泊無言，無放逸，離諸漏而燒滅一切塵，是名曰寂度無極。}@
%{能够寂静淡泊，不说话，没有放逸，离开一切漏，烧灭一切尘垢，这就是寂度无极。}%
@{心於諸法不遣往反，於心離心，是則名曰寂度無極。}@
%{心对于诸法不遣往返，于心离心，这就是寂度无极。}%
@{心及禪定常至道意，恒以平等觀此眾事，若能平等，於諸所觀無有邪正，斯謂佛道不為難得；無有文字亦無所說，不可究竟亦無所有，無有放逸亦不自恣，此乃曰智度無極。}@
%{心和禅定常常达到道的境界，恒常以平等的心态观察世间万物，如果能够平等，对于一切所观察的没有邪正，这就是佛道不难得到；没有文字也无法说，不可究竟也无所有，没有放逸也不放纵自己，这就是智度无极。}%
@{無有此際不度彼岸，又於此彼而無所住，正立法界以無所住，亦無所著，亦無文字，無所頒宣，無文字已！不復舉假一切思想，若能啟受於此法者，爾乃名曰智度無極。}@
%{没有这一边就不能度到彼岸，又在这一边和彼岸没有所住，正立于法界，以无所得，也无所著，也无文字，无所宣说，没有文字了！不再举假一切思想，如果能够启受于此法的人，这才叫做智度无极。}%

@{六度無極亦復如是，假使有人等觀此義，則能均平一切諸法，亦能等於一切眾生，若能同象一切諸法，則能均平一切眾生，若能平均一切眾生，則能平等一切諸佛。}@
%{六度无极也是这样，假使有人观察这个道理，就能均平一切诸法，也能平等于一切众生，如果能同相一切诸法，就能均平一切众生，如果能够平均一切众生，就能平等一切诸佛。}%
@{等諸佛已，則能奉修於一切智，是故菩薩勇猛無畏，猶斯名曰無極智慧。}@
%{平等诸佛之后，就能奉修一切智，所以菩萨勇猛无畏，这就是无极智慧。}%
@{若能順從此教命者，則順法眼不可思議。}@
%{如果能够顺从这个教命，就能顺应法眼，不可思议。}%

@{於是童子以偈頌曰：}@
%{于是童子以偈颂说：}%

@{禪行無所思，專心不有住，}@
%{禅行无所思，专心没有所住，}%
@{斷一切諸想，名寂度無極。}@
%{断一切诸想，名为寂度无极。}%

@{寂然而澹泊，不逸無諸漏，}@
%{寂静而淡泊，不放逸，没有诸漏，}%
@{棄捐眾塵勞，是寂度無極。}@
%{抛弃一切尘劳，这就是寂度无极。}%

@{其心一切法，未曾遣往反，}@
%{其心对于一切法，从未遣往返，}%
@{無心脫於心，寂然度彼岸。}@
%{无心脱离于心，寂然度到彼岸。}%

@{計心及與道，觀之悉平等，}@
%{计较心和道，观察它们都平等，}%
@{若能察平等，佛道不難得。}@
%{如果能够观察到平等，佛道就不难得到。}%

@{捨文字無言，無本無所有，}@
%{舍弃文字，不说话，没有根本，没有所有，}%
@{不樂不自恣，乃名為智慧。}@
%{不快乐，也不放纵自己，这才称为智慧。}%

@{無此不度岸，不住彼此際，}@
%{没有这一边就不能度到彼岸，不住于彼此之间，}%
@{正立於法界，不住無所著。}@
%{正立于法界，不住，无所著。}%

@{文字無班宣，不與一切想，}@
%{文字没有宣说，不与一切想法相合，}%
@{以是受諸法，乃名曰智慧。}@
%{以此来接受诸法，这才叫做智慧。}%

@{諸度無極然，所見一同類，}@
%{诸度无极都是这样，所见都是同一种类，}%
@{則能等諸法，平均於眾生。}@
%{就能平等诸法，平均于众生。}%

@{以能等諸法，則能等眾生，}@
%{以能够平等诸法，就能平等众生，}%
@{亦等於諸法，便等一切智。}@
%{也平等于诸法，就能平等一切智。}%

@{是故大智慧，菩薩其勇猛，}@
%{所以大智慧，菩萨就勇猛，}%
@{能隨此教令，法眼不可議。}@
%{能够跟随这个教命，法眼不可思议。}%

@{彼諸正士，說此章句分別所趣，以千二百人皆發無上正真道意，六萬菩薩得無所從生法忍。}@
%{那些正士，说这些章句分别所趣，以一千二百人皆发无上正真道意，六万菩萨得无所从生法忍。}%
@{時蓮華上諸坐菩薩，尋即退下稽首佛足，及復禮於無言菩薩，俱共啟白無言菩薩：吾等以報聖師之恩，欽樂正法奉事經典，修行孝順而有反復。}@
%{当时莲花上坐着的菩萨，随即退下，稽首佛足，又礼拜无言菩萨，共同启白无言菩萨：我们以报答圣师的恩德，敬爱正法，奉事经典，修行孝顺，并且有反反复复。}%

@{賢者舍利弗前白佛言：唯然世尊！此諸菩薩，何故口宣如來言辭：吾等孝順而有反復？}@
%{贤者舍利弗上前白佛说：唯然世尊！这些菩萨，为什么口宣如来的言辞：我们孝顺，并且有反反复复？}%

@{佛告舍利弗：此諸菩薩悉是無言菩薩大士之所勸發，令宣道教，演于恩慈、仁義、禮節、無上正真大乘之教，開化未聞，令發道意。}@
%{佛告舍利弗：这些菩萨都是无言菩萨大士所劝发，让他们宣说道教，演说恩慈、仁义、礼节、无上正真大乘之教，开化未闻道的人，使他们发道意。}%
@{是為孝順而有反復，報師之恩。}@
%{这就是孝顺，并且有反反复复，报答师恩。}%
@{今者故來行供養德，亦欲覩見於此大會，奉覲佛聖，聽省經典，諮受所聞。}@
%{现在他们来行供养德，也想要看见这个大会，奉觐佛圣，听闻经典，咨询受教。}%
@{於是無言菩薩白世尊曰：我欲啟問如來、至真、等正覺所懷疑結，設見聽者，乃敢自陳。}@
%{于是无言菩萨对世尊说：“我想向如来、至真、等正觉提出我心中疑惑，如果得到允许，我才会说出来。”}%

@{世尊即告無言菩薩：恣意所問諸不了者，如來一一當為發遣，可悅其心令無餘疑。}@
%{世尊就对无言菩萨说：“你尽管问你所不明白的一切，如来都会一一为你解答，让你心悦诚服，不再有任何疑惑。”}%

@{時舍利弗語無言菩薩：汝族姓子，不能語言，云何欲問如來義乎？}@
%{这时舍利弗对无言菩萨说：“你，族姓子，不能说话，怎么想要问如来的道理呢？”}%

@{無言答曰：一切語法，悉無文字亦無言辭。所以者何？一切眾生皆悉自然，無諸言教及眾想念。唯舍利弗！因心所念口說言辭，若無所思則無所言。心所念者悉虛無實，言不可說，不可示人，亦不可得諮問行念。其想著者，悉無所有，而無文字。其虛無者亦無想念，亦不宣暢文字之說。其諸行念不自想言：吾當宣布文字之說。文字不念當行想念暢文字說。唯舍利弗！十二緣起深奧難逮，巍巍如是，因緣所生，彼則自然，了無所有；假使自然無所有者，彼則無有逮成道者。唯舍利弗！一切諸法無所成因緣之事，依無所住有所造作，因於緣合，是故因緣無所興立。唯舍利弗！一切諸法悉無有主，而君長亦無常主，無有志念，因己思想多所馳騁，從對有念處於眾想，顛倒之黨從其起生。彼若有問、見難問者所想知，一切此法，有想無想悉為一相，謂無有想。彼所以問，是為菩薩行於大哀。唯舍利弗！吾以是故，興發大哀諮問如來，不以言辭聲音問事倚口言教，住於大哀菩薩所問。}@
%{无言菩萨回答说：“一切语言文字，都是没有文字也没有语言的。为什么呢？因为一切众生都是自然而然，没有教诲也没有思想。舍利弗，只有因为心中有想法，才会说出来，如果心中没有想法，就不会说话。心中所想都是虚无的，无法用语言表达，也无法展示给别人看，更无法用语言来询问。那些有想法的人，实际上什么都没有，也没有文字。那些没有想法的人，也没有思想，也不宣扬任何文字。他们心中没有想法，不会说：‘我要宣扬文字。’文字不会思考，不会去宣扬文字。舍利弗，十二缘起深奥难懂，就像这样，因缘而生，本来就是自然，没有实质；如果说自然没有实质，那么就没有人能证道。舍利弗，一切诸法都是没有因缘的，都是依着没有执着而有所造作，因为缘分而集合，所以因缘没有固定的地方。舍利弗，一切诸法都没有主人，君主也没有永恒的主人，没有意志，因为自己的思想在不停地奔跑，从对有念处在众想之中，颠倒的人就从那里产生。如果有人问，遇到难以回答的问题，他们所想所知，一切这些法，有想无想都是一样的，都是没有想。他们之所以问，是为了菩萨的大悲心。舍利弗，我正是因为这个原因，才兴发大悲心询问如来，而不是用语言声音来询问，依靠口头的教诲，我是在大悲心菩萨的引导下提问的。”}%

@{舍利弗問：若族姓子，設無眾生無有人物，何因菩薩而於眾生興大哀乎？}@
%{舍利弗问：“如果，族姓子，没有众生，没有人，为什么菩萨还要对众生兴发大悲心呢？”}%

@{無言答曰：唯舍利弗！設使眾生不求成就至於道者，爾乃菩薩不於眾生興發大哀；然而眾生，無有眾生起眾生想，是故菩薩處於眾生興發大哀。設說有人則反逆矣，一切五趣猶如幻化。嗚呼痛哉！諸人顛倒，無有眾生想，是故為彼講說經道，使無我本末皆空。由是菩薩為諸眾生興發大哀，無所破壞不毀所有，不壞吾我及人壽命，故曰菩薩入於大哀導利眾生。見暢審如分別空事，為諸客塵之所霑污，所可遊入等一切色，而自觀見本悉清淨，是故菩薩而於眾生興發大哀。}@
%{无言菩萨回答说：“舍利弗，如果众生不想要成就道，那么菩萨就不会对他们兴发大悲心。但是，众生没有真正的‘众生’的想法，所以菩萨对他们兴发大悲心。如果说有人，那么就错了，一切五趣就像幻化一样。唉，可悲啊！人们颠倒，没有‘众生’的想法，所以要为他们讲经说法，让他们明白没有‘我’，本末都是空的。因此，菩萨对一切众生兴发大悲心，不破坏不毁灭一切，不伤害‘我’和人的生命，所以说菩萨进入大悲心，引导利益众生。看到一切空无，就像分别空事一样，被尘埃污染，可以游入一切色，而自己观察到本来都是清净的，所以菩萨对众生兴发大悲心。”}%

@{時舍利弗讚無言菩薩曰：善哉，善哉！族姓子！實如所云一無有異。又從仁賢向者聽者，所講辯才，故欲發問，當從正士啟受如是不可思議。所班宣法，設問所說，當令弊魔不得其便，使如來法得久存立，此諸眾會，天、龍、鬼、乾沓和、阿須倫、加留羅、真陀羅、摩睺勒等人非人，逮得無量道法光明。}@
%{这时舍利弗赞叹无言菩萨说：“很好，很好！族姓子，你说的确实没有错。又因为你从仁贤的人那里听来的，所讲的辩才，所以想要提问，应该从正士那里启蒙，接受这样不可思議的道理。所宣讲的法，提出问题所讲的话，应该让弊魔没有机会，让如来的法可以长久地存在，让这所有的人和非人，天、龙、鬼、乾沓和、阿须伦、加留罗、真陀罗、摩睺勒等人，都得到无量道法的光明。”}%

@{於是無言菩薩前白佛言：世尊常說修正見者，有二因緣：從他聞音、思惟其行。善哉！大聖！唯願如來、至真、正覺，分別宣揚。何謂菩薩承於他音？何謂思惟？何賢聖之正見也？}@
%{于是无言菩萨上前对佛说：“世尊常说修正见者，有两个原因：从别人那里听到，思考它的道理。善哉！大圣！唯愿如来、至真、正觉，分别宣扬。什么叫做菩萨承于他音？什么叫做思惟？什么叫做贤圣的正见呢？”}%

@{佛告無言菩薩：族姓子！諦聽，善思念之，今當分別。猶如菩薩承他音聲，因而思惟，奉順賢聖之正見。}@
%{佛对无言菩萨说：“族姓子，仔细听，好好思考，我现在就分别告诉你。就像菩萨从别人那里听到声音，因此思考，并顺从贤圣的正见。”}%

@{善哉！世尊！願樂欲聞。無言菩薩與大眾會，受教而聽。}@
%{“善哉！世尊！我愿意听。无言菩萨和大众一起，接受教诲，认真聆听。”}%

@{佛言：族姓子！若有菩薩，勸化眾生入於佛道，是為菩薩承於他音；設令其人心不懷亂，是為思惟；假使等觀於道意者，是為賢聖之正見也。又若聽省柔順道法，此承他音；若能奉持佛之道義，是為思惟；若能奉行菩薩之道逮得法忍，是為賢聖之正見也。}@
%{佛说：“族姓子，如果有菩萨，劝化众生进入佛道，这就是菩萨承于他音；如果让众生的心不怀乱，这就是思惟；如果能够平等地观照道意，这就是贤圣的正见。又如果能够听闻并顺从道法，这就是承于他音；如果能够奉持佛的道理，这就是思惟；如果能够奉行菩萨之道，获得法忍，这就是贤圣的正见。”}%

@{復次，無言！若能宣于所聞微妙之慧無上正真，承此他音，假使能通達不計吾我，是為思惟；志性清淨無有諛諂發起洪業，是為賢聖之正見也。所聞順義而不違法，是承他音；修眾德本是為思惟；所行微妙勸助於道，是為賢聖之正見也。專精聽受是承他音；求殊特義是為思惟；勸助道意未曾忘捨，是為賢聖之正見也。順念如應勸助道意，初不廢退等觀賢聖，放捨一切所可聞念，是承他音；一切所有敢可尊敬，悉能施與無所愛惜，是為思惟；不望其報，不貪著道，至於大乘，是為賢聖之正見也。聞於禁戒弘雅之教，此承他音；所執戒心無所習舍，是為思惟；戒無所行，篤信至真勸助於道，是為賢聖之正見也。聽省忍辱仁義大慈，此承他音；而懷愍傷無有害心，是為思惟；究竟閑靜，信諸法盡勸助佛道，是為賢聖之正見也。聽省精進則而順之，是承他音；其心不住懈怠垢穢，是為思惟；無合無散無所違失，慇懃精進以勸助道，是為賢聖之正見也。令聞禪定三脫之門三昧正受，此承他音；心所為事而不可得，觀察心本，是為思惟；所修禪定不墮顛倒勸助佛道，是為賢聖之正見也。聽聞智慧身根華實，此承他音；所聞法觀察本末之所歸趣，是為思惟；棄捐諸流眾崖底源開化之意，是為賢聖之正見。示以四恩，聽攝所聞了無所著，此承他音；未曾放廢四恩之教，是為思惟；所可救濟恩及眾生，斯平等義，開度立之於一切智，是為賢聖之正見也。修四梵行慈悲喜護，此承他音；而不壞除愍愛眾類亦無所毀，所可奉行不求名稱，是為思惟；遵樂空無，為眾生故而修愍哀，以法之故而行歡悅，為二報故勸助道德，是為賢聖之正見也。設令聽省四分別辯，此承他音；觀察諸法威儀禮節，是為思惟；從法義等於平均，所行具足勸發道意，是為賢聖之正見也。若聞所當奉行微妙導利之事，此承他音；念御順行而不遠離，是為思惟；章句道跡，所由處所宣布佛道，是為賢聖之正見也。若能令聞三十七品正覺之法，此承他音；修於意止悉不憒亂，行於斷意，未曾惑隨不善之心，而常順從德義之志，其神足者，精進禪定不懷怯弱，篤信如是，明解章句而不退還，慧能尋對一一觀察，心由力不行塵勞，入覺意法等於道心，是為思惟；假使無意無所思念，於四意止不起不滅，於四意斷柔和身心，於四神足審如真諦，曉了如是，所趣若斯，執智慧刀截斷眾垢，情欲不散入于正法，而於覺意下入等觀無有二事，所歸徑路勸助道心，是為賢聖之正見也。若使聽聞四聖諦者，此承他音；五陰苦患，恩愛之難，滅盡所習因緣之報，入於徑路，是為思惟；雖處諸苦慧無所起，於諸所習慧無所習，於諸所盡慧究竟盡，由于徑路慧無所著，勸發大道，是為賢聖之正見也。若以聽受於三脫門，此承他音；篤信於空不畏無相，而於無願無所志求，是為思惟；不生空行開化諸見，興於無相教導一切，諸所相行發于無願，所生至誠，是為賢聖之正見也。令初發意順從大業，此承他音；修菩薩行不捨一切，是為思惟；不退轉地當成正覺，是為賢聖之正見也。得善知識而從其教，此承他音；目見世尊諮受聖路，是為思惟；如口所言不違所言，身口相應，是為賢聖之正見也。聽所講法等於惑亂，此承他音；觀察諸法義之所歸，是為思惟；奉行法義不失道教，是為賢聖之正見也。親近如來諮受所宣，此承他音；識分別道心不捨大猷，是為思惟；受奉行有所開化能使成就，是為賢聖之正見也。設能聽受八萬四千諸道品法，此承他音；曉了分別八萬四千諸佛之行也，是為思惟；八萬四千眾生之類各異根者，如應說法，是為賢聖之正見也。在在所由悉無所樂，發功德心，此承他音；假使其心不捨功德，是為思惟；以是德心專精勸助於一切智，是為賢聖之正見也。}@
%{再次，无言，如果能够宣扬所听到的微妙智慧，无上正真，承于此音，如果能够通达，不计较‘我’，这就是思惟；志性清净，没有阿谀奉承，发起了宏大的事业，这就是贤圣的正见。所闻顺应道理，不违背法，这就是承于他音；修习众德，这就是思惟；所行微妙，劝助于道，这就是贤圣的正见。专精听受，这就是承于他音；寻求特殊道理，这就是思惟；劝助道意，从未放弃，这就是贤圣的正见。顺念如应，劝助道意，最初不退转，平等地观照贤圣，放下所有可以听到和思考的，这就是承于他音；一切所有，值得尊敬的，都能施与，不吝惜，这就是思惟；不希望回报，不贪着道，到达大乘，这就是贤圣的正见。听到禁戒弘雅的教诲，这就是承于他音；所执戒心，没有习舍，这就是思惟；戒无所有行，笃信至真，劝助于道，这就是贤圣的正见。听到忍辱仁义大慈，这就是承于他音；怀着怜悯，没有伤害之心，这就是思惟；最终清静，相信一切法都能劝助佛道，这就是贤圣的正见。听到精进，并顺从它，这就是承于他音；内心没有懈怠和污垢，这就是思惟；没有合散，没有违失，殷勤精进，以劝助道，这就是贤圣的正见。听到禅定三脱之门，三昧正受，这就是承于他音；心所为事，而不可得，观察心本，这就是思惟；所修禅定，不堕颠倒，劝助佛道，这就是贤圣的正见。听到智慧身根华实，这就是承于他音；所闻法，观察本末之所归趣，这就是思惟；抛弃一切流俗，开化之意，这就是贤圣的正见。示以四恩，听到并摄受所闻，了无所著，这就是承于他音；从未放弃四恩的教诲，这就是思惟；可以救济恩及众生，平等义，开度立之于一切智，这就是贤圣的正见。修习四梵行，慈悲喜护，这就是承于他音；不破坏，怜悯爱护众类，没有毁灭，可以奉行，不求名声，这就是思惟；遵乐空无，为众生故而修怜悯，以法之故而行欢悦，为二报故劝助道德，这就是贤圣的正见。如果能够听到四分别辩，这就是承于他音；观察诸法威仪礼节，这就是思惟；从法义平等，所行具足，劝发道意，这就是贤圣的正见。如果听到应该奉行微妙引导利益的事，这就是承于他音；念念顺行，不远离，这就是思惟；章句道迹，所由处所，宣扬佛道，这就是贤圣的正见。如果能够听到三十七品正觉之法，这就是承于他音；修习意止，悉不憒乱，行于断意，从未迷惑跟随不善之心，而常顺从德义之志，其神足者，精进禅定，不怀怯弱，笃信如是，明解章句，不退还，慧能寻对，一一观察，心由力不行尘劳，入觉意法，等于道心，这就是思惟；如果无意无所思念，于四意止不起不灭，于四意断柔和身心，于四神足审如真谛，晓了如是，所趣若斯，执智慧刀截断众垢，情欲不散，入于正法，而于觉意下入等观，无有二事，所归径路，劝助道心，这就是贤圣的正见。如果能够听到四圣谛，这就是承于他音；五阴苦患，恩爱之难，灭尽所习因缘之报，进入径路，这就是思惟；虽然处于诸苦，慧无所起，于诸所习慧无所习，于诸所尽慧究竟尽，由于径路慧无所著，劝发大道，这就是贤圣的正见。如果能够听到三脱门，这就是承于他音；笃信于空，不畏无相，而于无愿无所志求，这就是思惟；不生空行，开化诸见，兴于无相，教导一切，诸所相行，发于无愿，所生至诚，这就是贤圣的正见。令初发意，顺从大业，这就是承于他音；修菩萨行，不舍一切，这就是思惟；不退转地，当成就正觉，这就是贤圣的正见。得到善知识，而从其教诲，这就是承于他音；目见世尊，咨询圣路，这就是思惟；如口所言，不违所言，身口相應，这就是贤圣的正见。听到所讲的法，等同于惑乱，这就是承于他音；观察诸法义之所归，这就是思惟；奉行法义，不失道教，这就是贤圣的正见。亲近如来，咨询所宣，这就是承于他音；识分别道心，不舍大猷，这就是思惟；受奉行，有所开化，能够使成就，这就是贤圣的正见。如果能够听到八万四千诸道品法，这就是承于他音；晓了分别八万四千诸佛之行，这就是思惟；八万四千众生之类，各异根者，如应说法，这就是贤圣的正见。在在所由，悉无所乐，发功德心，这就是承于他音；如果其心不舍功德，这就是思惟；以是德心，专精劝助于一切智，这就是贤圣的正见。”}%
@{此族姓子，設隨順念則為長命壽不可極無始無終賢聖正見。所以者何？五趣周旋，如幻、化、夢、影、響、野馬、水月、芭蕉，曉了若斯，是承他音；一切諸法悉為平等而無偏邪，是為思惟；若致平等，乃為賢聖之正見也。名曰思惟，不舉不下，於一切法無應不應、無進不進、無處不處、無行不行、無念不念、無想不想、無意不意、無惟不惟、無心意教，是為名曰不二入法門。曉了一品，無合、無散、無違、無順。曉了深念本性清淨，極為顯曜而當講說，無冥、無明，無濁、無清，無有品第，則為法界，無所破壞而於本際不為動搖。入於無本，處于三世而無所處，無我無人、無壽、無命、無音、無聲，等諸文字，義無所獲，無有財業，無所畢置，得諸所盡，一切所行無有眾念。離一切想，皆悉斷於放逸之事，滅除一切諸所惟行，而無所著捨諸所著，巍巍乃至如來所歎！無為之事，刈去眾想是為平等，無有形貌一如應思惟。假使行者從三昧起，則以此法而為眾生及他人說，便於其所推求斯本，如應思惟而療治之，無所動搖，是為名曰立於大哀賢聖正見。}@
%{如果这个族姓子，能够随顺正念，那他就会长命百岁，寿命无穷无尽，没有开始没有结束，这就是贤圣正见。为什么呢？因为轮回五趣就像幻觉、变化、梦境、影子、回声、野马、水中的月亮、芭蕉树一样，明白这些道理，就是承接了他人的声音；一切诸法都平等无有偏邪，这就是思惟；如果能够达到平等，就是贤圣正见。名为思惟，不升不降，对一切法无应无不应、无进无不进、无处无不处、无行无不行、无念无不念、无想无不想、无意无不意、无惟无不惟、无心意教，这就是名为不二入法门。明白了一品，无合、无散、无违、无顺。明白深念本性清净，非常显耀，应该讲说，无冥、无明，无浊、无清，没有品级，这就是法界，没有任何破坏，在根本之处不会动摇。进入无本，处于三世而无处不在，无我无人、无寿、无命、无音、无声，等等这些文字，意义都无法获得，没有财产，没有可以安置的地方，得到的一切都将消失，一切行为都没有杂念。离开一切想法，所有放逸的事情都断除，灭除一切思惟行为，而没有执着，舍弃一切执着，巍巍然，乃至如来都赞叹！无为之事，刈除杂念，这就是平等，没有形貌，如同应思惟。假如修行者从三昧中醒来，就用这个法门为众生和他人说法，就可以在他们所追求的本源上，如同应思惟一样，治疗他们，不会动摇，这就是名为立于大哀贤圣正见。}%

@{佛說賢聖正見之時，一萬菩薩尋即逮得賢聖正見。於是舍利弗謂無言菩薩：仁族姓子！從何聞法，乃能興此賢聖正見？}@
%{佛陀说贤圣正见的时候，一万个菩萨立刻就获得了贤圣正见。于是舍利弗对无言菩萨说：“仁慈的族姓子！你从哪里听闻的法，才能兴起这种贤圣正见？”}%

@{無言答曰：唯舍利弗！吾所從聞法無所造，不從過去心得至於道，亦不當來、亦不現在。平等三世等一切法，有所有趣者而無所歸，亦無有法、亦無所等；吾從於彼而聽聞法。不有為、不無為，無識無住無心意識，於一切法莫有所奉，制止一切眾生之心，可悅諸人，義無所獲亦不動搖，於無力毒而無著；吾正從彼而聽聞法。見生於世者不生不起，一切法若不所興，分別無本而無所說；吾正從彼而聽聞法。其住法界等御人界，法界、人界及虛空界不以差別，平等諸界而無所生，不造若干；吾正從彼而聽聞法。不處道場，不坐樹下，亦不經行，亦不得佛，不倚於道，不捨於俗，不令諸著人民之等作是念心。如來得道亦不得道，得於相好若不得相，作證不作證，悉從本淨自然之性。唯舍利弗！法者無持，而不可捉則無有身，以無有身無所成就，以無所成就則無所生，以無所生則無所起，以無所起則無終沒，以無終沒則無所著，以無所著則不動搖，以不動搖則無所作，以無所作則游駛水。已游駛水則無所得，已無所得身度彼岸，已度彼岸無下，不下則無有器，已無有器則無所應，已無所應則離愛欲，已離愛欲則無有想，已無有想則斷眾亂，已斷眾亂本性清淨，以至清淨則無有垢，已無有垢則無塵勞，已無塵勞則無同像，以無同像則住平等，以住本平等則立無動，以立無動則無所求，以無所求則如真諦，已如真諦則如審實，以如審實則無所有，以無所有則於諸緣而無有緣，以於諸緣無有緣者則度境界，以度諸界所起無起則無所舉，以無所舉則無所下，以無所下則無有門，以無有門便離言教，以離言教則度識句，以度識句則不復還，以不復還則無有處，以無有處則無非處，以無非處則無種稷，以無種稷則無根芽，以無根芽則無為，超度諸識之跡，寂之然，以至寂然究竟澹泊，已至澹泊則至無惟然，以無惟然究竟無恨，已至無恨則至了意，以至了意不復更興，以不復興則歸平等無為之道，是為法。唯舍利弗！法如是比，說經如茲，其正見者為何像類？其正見者，等於己身，以等己身則離合會，以離合會，於諸平等不見平等，覩諸所見若無所想。是舍利弗，宣暢法律賢聖正見。}@
%{无言回答说：“唯独舍利弗！我所听闻的法，没有造作，不是从过去的修行中得道，也不属于未来，也不属于现在。平等的三世，以及一切法，有所有趣者，而没有归宿，也没有法，也没有等同；我从那里听闻了法。不属于有为，也不属于无为，没有识，没有住，没有心，没有意识，对一切法都不执着，制止一切众生的心，能够悦服众人，意义无法获得，也不动摇，对无力的毒素没有执着；我正从那里听闻了法。看到生于世间者，不生不灭，一切法如果不兴起，分别没有根本，而没有可以说的；我正从那里听闻了法。他住在法界，等同于驾驭人界，法界、人界和虚空界没有差别，平等诸界而没有生起，不造作任何东西；我正从那里听闻了法。他不处在道场，不坐在树下，也不经行，也不得佛，不倚靠于道，不舍弃于俗，不令那些执着于人民的等类产生这种念头。如来得道，也如同不得道，得到相好，也如同不得相，作证，也如同不作证，都来自本净自然之性。唯独舍利弗！法没有可以执持的东西，而不可捉摸，就没有身体，因为没有身体，就没有成就，因为没有成就，就没有生起，因为没有生起，就没有终结，因为没有终结，就没有执着，因为没有执着，就不动摇，因为不动摇，就没有造作，因为没有造作，就游驶在水中。已经游驶在水中，就没有所得，已经没有所得，就身度彼岸，已经度过彼岸，就没有下降，因为没有下降，就没有容器，已经没有容器，就没有应缘，已经没有应缘，就离开爱欲，已经离开爱欲，就没有想法，已经没有想法，就断除众乱，已经断除众乱，本性清净，因为清净，就没有垢染，已经没有垢染，就没有尘劳，已经没有尘劳，就没有相同的形象，因为没有相同的形象，就住于平等，因为住于本来的平等，就立于不动，因为立于不动，就没有所求，因为没有所求，就如同真谛，已经如同真谛，就如同审实，因为如同审实，就没有所有，因为没有所有，对诸缘就无有缘，因为对诸缘无有缘，就度过境界，因为度过诸界，所起无起，就没有所举，因为没有所举，就没有所下，因为没有所下，就没有门，因为没有门，就离开言教，因为离开言教，就度过识句，因为度过识句，就不再返回，因为不再返回，就没有处所，因为没有处所，就没有非处，因为没有非处，就没有种子，因为没有种子，就没有根芽，因为没有根芽，就没有为，超越诸识的痕迹，寂然，因为寂然，究竟澹泊，已经澹泊，就至无惟然，因为无惟然，究竟无恨，已经无恨，就至了意，因为至了意，就不再兴起，因为不再兴起，就归于平等无为之道，这就是法。唯独舍利弗！法如同这样比喻，说经如同这样，那些具有正见的人，是什么样的类别呢？那些具有正见的人，等同于己身，因为等同于己身，就离开合会，因为离开合会，对诸平等，不见平等，观察所见，如同没有所想。是舍利弗，宣畅法律贤圣正见。}%
@{無言菩薩謂舍利弗：如等無明恩愛之著，亦等慧明解脫之事，等於滅度無作不作，是為等致賢聖正見；若有所覩不取異見，是為賢聖之正見也！復次念。舍利弗！若能等於婬怒愚癡，亦等於空，無相無願解脫之相則為一相，謂歸無相。已能歸此平等事者，是為賢聖之正見也。復次處正見者，於諸平等不造二事，已無二事不住相應，已無相應不有所住逮得諸法一切平等而無差特，是為賢聖之正見也。復次，等無二者則等眾生，則等諸佛，則等諸法。已等諸法則等國土，已等國土則等虛空，其於此等若不轉移，能於此等平等住者，修無所處，是為賢聖之正見也。是故，舍利弗！如法像類，聽者亦然，正見若茲。又，舍利弗！耆年為興正見乎？從何聞法？所見何類？}@
%{无言菩萨对舍利弗说：就像无明和恩爱这种执着，也像智慧明了和解脱这种事，等同于灭度，无作不作，这才是等同于成就贤圣正见；如果有所见，不执着于不同的见解，这才是贤圣的正见！再者，舍利弗！如果能够等同于淫怒愚痴，也等同于空，无相无愿解脱的相，就相当于一个相，叫做归无相。已经能够归于这种平等的事，这才是贤圣的正见。再者，处在正见的人，对于一切平等，不造作两种事，已经没有两种事，不执着相应，已经没有相应，不有所住，就能得到一切法都平等，没有差别，这才是贤圣的正见。再者，等同于无二，就等同于众生，就等同于诸佛，就等同于诸法。已经等同于诸法，就等同于国土，已经等同于国土，就等同于虚空，对于这些等同，如果不转移，能够在这些等同中平等住，修无所处，这才是贤圣的正见。所以，舍利弗！就像法像一样，听者也是这样，正见就是这样。还有，舍利弗！你认为应该怎样兴起正见呢？从哪里听到法呢？所见是什么呢？}%

@{舍利弗答曰：如我於今，族姓子！聞所說法，察其義歸，有所講說皆墮短乏。}@
%{舍利弗回答说：就像我现在这样，族姓子！我听到所说之法，观察它的意义归宿，有所讲说，都落入短缺不足。}%

@{無言答曰：如是，如是！舍利弗！敢有言辭皆顧短乏。}@
%{无言回答说：是这样的，是这样的！舍利弗！敢于言辞，都顾及短缺不足。}%

@{舍利弗又問：族姓子！如來至真無量福會有所宣暢，其所說者豈墮短乏？}@
%{舍利弗又问：族姓子！如来至真无量福会有所宣畅，他所说的话难道会落入短缺不足吗？}%

@{無言答曰：如是說者而無所說，不墮短乏。所以者何？如來至真不興名德，不當慕於如來上福。所以者何？其如來者無德無稱。若如來義，無本、如來亦復如是，在於無本而不動轉。若有不欲如來上德，彼所慕者則無平等，亦無偏邪於欲無欲，有所慕者則墮短乏。}@
%{无言回答说：这样说，却无所说，不落入短缺不足。为什么呢？因为如来至真不兴名德，不应该羡慕如来的福德。为什么呢？因为如来者无德无称。如果如来义，无本，如来也同样如此，处于无本而不动转。如果有人不想要如来的福德，他所羡慕的就没有平等，也没有偏邪于欲无欲，有所羡慕，就落入短缺不足。}%

@{舍利弗問：唯族姓子！何謂於法而無短乏？}@
%{舍利弗问：唯族姓子！什么叫做于法而无短缺不足呢？}%

@{無言答曰：無大、五陰、六入，不以頂受，無所招致，悉無所行，不有言辭，無誨不誨，而於道法令心意識無所起生，是法無短；假使有起心意識者，則墮短乏。若於諸法有作無作，則墮短乏；設於諸法無作不作，乃無短乏。復次，若於諸法有所分別、有所蠲除，而有所行、有所造證，則墮短乏；若無曉了、無除所去，亦無所行、不有造證，乃無短乏。假有所見無所聞說，教化獲致識知所趣，則墮短乏；於一切界而無所行，乃無短乏。其有覩見功德瑕穢，則墮短乏；設使所行無有瑕穢，無有德稱亦無所見，乃無短乏。}@
%{无言回答说：没有大、五阴、六入，不以头顶接受，无所招致，悉无所行，不有言辞，无诲不诲，而于道法令心意识无所起生，这法无短；假如有人起心意识，就落入短缺不足。如果于诸法有作无作，就落入短缺不足；假设于诸法无作不作，就无短缺不足。再者，如果于诸法有所分别，有所蠲除，而有所行，有所造证，就落入短缺不足；如果无晓了，无除所去，亦无所行，不有造证，就无短缺不足。假如有所见无所闻说，教化获致识知所趣，就落入短缺不足；于一切界而无所行，就无短缺不足。如果有睹见功德瑕秽，就落入短缺不足；假设所行无有瑕秽，无有德称亦无所见，就无短缺不足。}%

@{時佛嗟歎無言菩薩：善哉，善哉！族姓子！若欲講法，當作是說。是時萬二千菩薩，逮得無所從生法忍。}@
%{这时佛陀赞叹无言菩萨：善哉，善哉！族姓子！如果想要讲法，就应该这样说。这时，一万二千菩萨，都得到了无所得法忍。}%

@{無言菩薩復白佛言：我識如來為諸菩薩講說四力，一曰信力、二曰精進力、三曰意力、四曰智力。唯如來、至真、正等正覺，廣分別說此四品力。何謂菩薩篤信、精進、意、智慧力？}@
%{无言菩萨又对佛陀说：我知道如来为诸菩萨讲说四力，一曰信力，二曰精进力，三曰意力，四曰智力。只有如来、至真、正等正觉，才能广分别说这四种力量。什么是菩萨笃信、精进、意、智慧力呢？}%

@{佛告無言菩薩：諦聽，善念！}@
%{佛陀对无言菩萨说：谛听，善念！}%

@{善哉！世尊！願樂欲聞。無言菩薩受教而聽。}@
%{善哉！世尊！我愿意乐于听闻。无言菩萨受教而听。}%

@{佛言：族姓子！假使菩薩信諸佛法，愛樂順從不懷狐疑，亦無猶豫，是為信力；諸佛精進本求道時，志慕此典不以懈廢，不懷怯弱亦不退轉，是為精進力；若攝其志合集德本無所忘失，其意不亂不捨道心，所可興廢真正之心勸助於道，是為意力；所修智明於一切法，不須他慧而得自在，慧無所礙，是為智慧力。}@
%{佛陀说：族姓子！假如菩萨信诸佛法，爱乐顺从，不怀狐疑，也没有犹豫，这就是信力；诸佛精进本求道时，志慕此典，不以懈废，不怀怯弱，也不退转，这就是精进力；如果摄其志，合集德本，无所忘失，其意不乱，不舍道心，所可兴废真正之心，劝助于道，这就是意力；所修智明于一切法，不须他慧而得自在，慧无所碍，这就是智慧力。}%

@{佛復告無言菩薩：信於賢聖，獨步三界無所疑難，是為信力；所施精勤恭敬奉順，是為精進力；心之所念，常思賢聖之所班宣，未曾忘捨，是為意力；若從至聖所聞智慧經典之本則能奉行，是為智力。復次，假使篤信罪福之報而不疑亂，是為信力；若能勤行不當作而不為之，是為精進力；念所興業終無腐朽，是為意力；若能曉了無有罪福報應，有能分別一切諸法，是為智力。}@
%{佛陀又对无言菩萨说：信于贤圣，独步三界无所疑难，这就是信力；所施精勤恭敬奉顺，这就是精进力；心之所念，常思贤圣之所班宣，未曾忘舍，这就是意力；如果从至圣所闻智慧经典之本，就能奉行，这就是智力。再者，假如笃信罪福之报，而不疑乱，这就是信力；如果能够勤行，不当作而不为之，这就是精进力；念所兴业终无腐朽，这就是意力；如果能够晓了无有罪福报应，有能分别一切诸法，这就是智力。}%
@{佛復告無言菩薩：假使其心清澄無穢，能攝其意順道教者，是為信力；意所啟受而將養之，是為精進力；若令其心常順志一，是為意力；心觀諸法一切如幻，是為智力。}@
%{佛陀又对无言菩萨说：如果一个人内心清净无染，能够集中意念，遵循佛法，这就是信力；意念所启发，并不断培养，这就是精进力；如果让内心始终保持一致，这就是意力；内心观照一切法，如同幻影，这就是智慧力。}%

@{復次，信一切法皆悉為空，是為信力；所修精進解諸見縛，是為精進力；於內外空不懷恐怖，是為意力；觀究竟空本末悉空，為智慧力。}@
%{其次，相信一切法都是空的，这就是信力；修行精进，解脱一切执着，这就是精进力；对于内外空不感到恐惧，这就是意力；观照究竟空，从始至终都是空的，这就是智慧力。}%

@{無相無願於一切法，無所造行，是為信力；以此道法而為他人分別說者，是為精進力；設使於此念于諸法所行安詳，是為意力；昔所講說方當宣暢令班宣者，一切推求永不可得，是為慧力。}@
%{不执着相貌、不怀有任何愿望，对一切法不造作、不妄行，这就是信力；用佛法为他人讲解，这就是精进力；如果在内心对一切法所行都感到安详，这就是意力；过去所讲说的法，应该宣扬传播，让它广为流传，一切推求都永远不可得，这就是智慧力。}%

@{一切所有心自當思，欲以放捨信布施處，是為信力；有所放捨不懷懈倦，未曾怯劣大道，未曾違，捨施與發布施，又勸助道意，是為意力；不得施者亦無受者，不蒙想報，是智慧力。}@
%{内心应该思虑，想要放下执着，以信心的方式布施，这就是信力；有所舍弃，不感到疲倦，从未畏惧大道，从未违背，舍弃施舍，并鼓励他人布施，又帮助他们理解佛法，这就是意力；没有施舍者，也没有接受者，不期待回报，这就是智慧力。}%

@{奉順禁戒成就真正信戒果實，是為信力；以所精進滅除諸毀戒之心，是為精進力；若以道心念之不忘，所尊禁戒，皆以勸助於一切智，是為意力；觀身如影、言如呼響、心如幻化，察於禁戒而無所行，是為智力。}@
%{恭敬遵循戒律，成就真正信守戒律的果实，这就是信力；以精进的力量，消除一切违反戒律的念头，这就是精进力；如果以佛法之心，念念不忘戒律，并以此鼓励他人成就一切智，这就是意力；观照身体如同影子，言语如同回声，内心如同幻化，观察戒律，而不去违背，这就是智慧力。}%

@{成就忍辱信於威勢，是為信力；所行精進，不聽眾想，不演麁辭欲加於人從邪徑，假使令支解割截身肉，集忍辱力，未曾懷瞋，慈心忍辱，是為精進力；所行忍辱則以勸助於一切智，是為意力；無身意識不得身心，是智慧力。}@
%{成就忍辱，相信威势，这就是信力；修行精进，不听从大众的念头，不讲粗俗的话语，不想要加害他人，走邪路，即使被肢解、切割、割断肉体，也要积累忍辱力，从未怀恨，慈悲心忍辱，这就是精进力；修行忍辱，以此鼓励他人成就一切智，这就是意力；没有身体、意识，无法获得身心，这就是智慧力。}%

@{道為精進不為懈怠，信於此者而心歡樂興盛篤信，是為信力；常行精進不捨須臾，亦無所著用化眾生，將護正典殖眾德本，奉事於佛供養隨順，皆為一切眾生之故，修治佛土莊嚴清淨名德之稱，是精進力；蠲除一切眾生瞋恚懈怠垢穢，以被德鎧所修精進，則以勸助於一切智，是為意力；若不慇懃妄想於道，不失威儀禮節之正，選擇精進，不得一切諸法處所，是智慧力。}@
%{佛法就是精进，不是懈怠，相信这一点，内心就会欢喜、兴盛、笃信，这就是信力；常常精进，不舍弃片刻，也不执着于任何事物，用佛法来度化众生，维护正法，培育众生的善根，供养佛陀，随顺佛陀，这一切都是为了利益一切众生，修治佛土，庄严清净，名声远扬，这就是精进力；消除一切众生嗔恨、懈怠、污垢，以德铠所修的精进，以此鼓励他人成就一切智，这就是意力；如果内心不殷勤妄想，不违背佛法，不失掉礼仪节度的正道，选择精进，不被一切法所束缚，这就是智慧力。}%

@{樂於閑居宴靜獨處，不慕眾會發興悅力，是為信力；所行精進修於禪定，興發脫門三昧正受，是精進力；因由所從致禪思者而不動搖，是為意力；於彼一心觀於無常、苦、空、非身，而不亂禪，不輕慢禪，不退轉禪，曉了善權方謀宜適，是為善權方便誘進牽致至於智力。}@
%{喜欢安静地独处，不追求大众的欢聚，这就是信力；修行精进，修习禅定，兴发脱离轮回的三昧正受，这就是精进力；因为从禅思中获得的智慧，而不动摇，这就是意力；在禅定中一心观照无常、苦、空、无我，不扰乱禅定，不轻慢禅定，不退转禅定，明白善巧方便，谋划适当的方法，这就是善巧方便，引导、牵引，最终达到智慧力。}%

@{聞於一切諸度無極道品之法，若能信此，是為信力；一切所聞執持不忘，能為他人嗟歎方便，設於彼法，若能奉遵若不奉遵，自察本末，是精進力；處於眾生其心不亂，遊於愛欲譬如蓮華，教化一切，是為意力；察三界空猶如泡沫、芭蕉、野馬、影、響、幻、化，開示未聞，是為智力。}@
%{听到一切度脱无量道品的佛法，如果能够相信，这就是信力；听到的一切，都牢记在心，能够方便地为他人讲解，如果能够遵循佛法，或者不遵循佛法，都能自觉地观察其本末，这就是精进力；处在众生之中，内心不乱，如同莲花一样，在爱欲中游玩，教化一切众生，这就是意力；观察三界空，如同泡沫、芭蕉、野马、影子、回声、幻影、变化，为那些未曾听到佛法的人开示，这就是智慧力。}%

@{以清澄心慈向眾生仁靡不周，是為信力；信於大哀，心所興造不以懈怠，是精進力；心好正典不捨法樂常執奉行，是為意力；心無所著而不懷害，不造有二，無進不進，逮得靜觀修行正法，是智慧力。}@
%{以清净的内心，慈悲地对待众生，仁爱无处不周，这就是信力；相信大悲心，内心所兴造的一切，都不感到懈怠，这就是精进力；内心喜爱正法，不舍弃法乐，常持奉行，这就是意力；内心没有执着，不怀有任何伤害，不造作二元，不进不退，最终获得静观，修行正法，这就是智慧力。}%

@{思惟人身，以無央數眾惡瑕穢荒亂眾力，不得久存，供養於此𢤱悷蛇蚖，因由邪行，曉了如此，是為信力；若速眾沒苦痛之患眾惱並至，此則為是死生之義，觀察佛法，是精進力；假使心變在於不善終、不聽從，心亦不隨聲聞緣覺，又心不隨塵欲貪嫉，心亦不從毀戒惡智，是為意力；若入法慧分別慧句，入於宣暢體解之慧，過去當來今現在慧，是為智力。}@
%{思虑人身，以无量无边的恶业、污垢、混乱、众力，无法长久存在，供养给这些贪婪的蛇虫，是因为邪行，明白这一点，这就是信力；如果迅速地陷入痛苦、患难、烦恼，这就是生死之义，观察佛法，这就是精进力；即使内心变化，处于不善的终点，不听从佛法，内心也不随声闻缘觉，又内心不随尘欲、贪婪、嫉妒，内心也不随违反戒律的邪恶智慧，这就是意力；如果进入法慧、分别慧句，进入宣扬、体解的智慧，过去、未来、现在三世智慧，这就是智慧力。}%

@{歡樂為信相，不退精進相，觀為意相，曉了為智相，行於信力，不捨進力，不失意力，修智慧力。}@
%{欢喜是信力的相貌，不退是精进的相貌，观照是意力的相貌，明白是智慧力的相貌，行于信力，不舍弃精进力，不失去意力，修习智慧力。}%

@{為人說法應病與藥，曉了罣礙則為篤信；度諸罣礙而為精進；無所復著，是名曰意；而審曉礙則為智慧。}@
%{为他人说法，如同对症下药，明白烦恼，就是笃信；度脱烦恼，就是精进；无所执着，这就是意力；能够审慎地明白烦恼，就是智慧力。}%

@{好喜佛法興于篤信，以興篤信即發道意，是為信力；奉修眾行合集積累道品之法，是精進力；柔順法忍則為意力；設使逮得無所從生法忍，是則智力。}@
%{喜欢佛法，兴起笃信，以兴起笃信，就发菩提心，这就是信力；奉行一切善法，汇集积累道品的佛法，这就是精进力；柔顺法忍，这就是意力；如果最终获得无生法忍，这就是智慧力。}%

@{信根為信力；進根為精進力；意根為意力；禪思伏根，大聖達根，靡不周至，是智慧力。}@
%{信根是信力；进根是精进力；意根是意力；禅思是伏根，大圣是达根，无所不至，这就是智慧力。}%

@{佛說是時，八千菩薩逮得無所從生法忍，四萬二千人皆發無上正真道意。}@
%{佛陀说这些话的时候，八千位菩萨都获得了无生法忍，四万二千人也都发起了无上正真道心。}%
