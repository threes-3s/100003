@{鐔津文集卷第十二}@
%{鐔津文集卷第十二}%

@{藤州鐔津東山沙門契嵩撰}@
%{藤州鐔津东山沙门契嵩撰}%

@{志記銘題}@
%{志记铭题}%

@{武林山志}@
%{武林山志}%

@{其山彌杭西北。其道南北旁湖而入。南出西關轉赤山逾麥嶺燕脂。北出錢唐門。躋秦王纜船石。過秦望蜻蜓二山。垂至駝峴嶺趾左趨。入袁公松門抵行春橋。橋西通南之支路。過行春橋垂二里。南北道會。稍有居民逆旅。行人可休。益西趨二里。入二寺門偪合㵎橋。過合㵎龍迹二橋。自丹崖紫微亭。緣石門㵎趨冷泉亭。至于靈隱寺。流水清泚崖石環怪如刻削乍覩爽然也。自合㵎橋南趨更曲水亭並新移㵎距天竺寺門西顧山嶂重沓相映。若無有窮。靈隱晉始寺之禪叢也。天竺隋寺之講聚也。}@
%{这座山位于杭州西北面，道路南北走向，沿着湖边进入。南面从西关出来，转过赤山，越过麦岭燕脂。北面从钱塘门出来，登上秦王缆船石，经过秦望蜻蜓两座山，一直到驼岘岭脚下，向左走，进入袁公松门，到达行春桥。桥西通往南面的支路。过了行春桥大约两里，南北道路汇合，稍微有些居民旅店，行人可以休息。再往西走两里，进入二寺门，紧挨着合㵎桥。过了合㵎龙迹两座桥，从丹崖紫微亭开始，沿着石门㵎走，向冷泉亭走去，最后到达灵隐寺。流水清澈，崖石环绕，怪石嶙峋，就像用刀削出来的一样，初看让人感觉十分清爽。从合㵎桥南面继续走，经过曲水亭，还有新移㵎，距离天竺寺门很近，向西看，山峰重叠，相互映衬，仿佛无穷无尽。灵隐寺是晋代开始的禅宗寺院，天竺寺是隋代开始的讲经寺院。}%

@{其山起歙出睦湊於杭西南跨富春西北控餘杭。蜿蜒曼衍聯數百里。到武林遂播豁如引左右臂。南垂於燕脂嶺。北垂於駝峴嶺。}@
%{这座山从歙县开始，经过睦州，汇聚到杭州西南面，跨越富春江，西北面控制着余杭。蜿蜒曲折，绵延数百里。到了武林，就豁然开朗，就像伸出左右手臂一样。南面一直延伸到燕脂岭，北面一直延伸到驼岘岭。}%

@{其山峯之北起者曰高峯。冠飛塔而擁靈隱岑然也。高峯之東者曰屏風嶺。又東者曰西峯(在郡之西)又東者曰駝峴嶺(俗謂駝宛乃語訛也)其高峯之西者曰烏峯又西者曰石笋。又西者曰楊梅石門。又西者曰西源(亦謂西庵)支出于西源之右者曰石人。}@
%{这座山峰的北面最高的那座山峰叫做高峰，上面有飞塔，环绕着灵隐寺，显得十分高耸。高峰的东面叫做屏风岭，再往东叫做西峰(在郡县的西面) ，再往东叫做驼岘岭(俗称驼宛，是语言上的错误) 。高峰的西面叫做乌峰，再往西叫做石笋，再往西叫做杨梅石门，再往西叫做西源(也叫西庵) ，从西源的右边伸出来的那座山峰叫做石人。}%

@{其峯南起望之而藹然者曰白猿。左出於白猿之前曰香爐。益前而垂㵎者曰興正。右出于白猿之前而雲木森然者曰月桂。白猿之東曰燕脂嶺。白猿之西者曰師子。又西者曰五峯。又西曰白雲。又西曰印西。南印西向前走迤邐於武林之中者曰無礙。又前者曰善住。並善住而特起者曰稽留(俗謂鷄籠乃語訛也)其稽留之西者曰蓮華。有岩號玉女。其蓮華之東者曰飛來峯。乃西域異僧惠理所謂此吾國靈鷲小嶺之飛來者也。昔多靈仙隱焉。乃呼白猿而驗之。南屏天竺而北嶂靈隱。其巔有天然石梁西跨。其中有岩焉洞焉。洞曰龍泓。曰香林。岩曰理公。龍泓前者北瞰。後者東出。謂其潛徹異境絕浙江下過武林。然南北根望而起者。孱顏大有百峯多無名。其名之者唯二十有四。與城闉相去十有二里。周亦如之。}@
%{这座山峰的南面，从远处望去，显得十分温和，叫做白猿。白猿的左边伸出来的那座山峰叫做香炉，再往前走，一直到㵎边的那座山峰叫做兴正。白猿的右边伸出来的那座山峰，树木茂盛，叫做月桂。白猿的东面叫做燕脂岭，白猿的西面叫做狮子，再往西叫做五峰，再往西叫做白云，再往西叫做印西。印西的南面，向前延伸到武林中间的那座山峰叫做无碍，再往前走的那座山峰叫做善住。善住旁边特别高的那座山峰叫做稽留(俗称鸡笼，是语言上的错误) ，稽留的西面叫做莲花，有一块岩石叫做玉女。莲花的东面叫做飞来峰，是西域异僧惠理所说的“这是我们国家灵鹫山的小山峰飞来的”。过去有很多神仙隐居在这里，所以就叫它白猿，来验证一下。南面屏障着天竺寺，北面屏障着灵隐寺。山顶上有天然的石梁向西延伸，里面有岩石和洞穴，洞穴叫做龙泓，叫做香林，岩石叫做理公。龙泓的前面向北俯瞰，后面向东延伸，据说它潜入到另一个境界，穿过浙江，流过武林。但是南北两面，从根部望去，都显得十分高耸，有很多山峰没有名字，有名字的只有二十四个。距离城墙十里，周长也差不多。}%

@{秦漢始號虎林。以其棲白虎也。晉曰靈隱。用飛來故事也。唐曰武林。避諱也。或曰青林巖仙居洞。亦武林之別號耳。然其岪欝巧秀氣象清淑。而他山不及。若其雄拔高極。殆與衡廬羅浮異矣。}@
%{秦汉时期开始叫做虎林，因为这里栖息着白虎。晋朝时期叫做灵隐，是因为用了飞来峰的故事。唐朝时期叫做武林，是为了避讳。有人说青林岩仙居洞，也是武林的别称。但是这座山峰，郁郁葱葱，巧夺天工，景色秀丽，其他山峰都比不上它。如果说雄伟高耸，恐怕与衡山、庐山、罗浮山就不同了。}%

@{其山八九月每夜霽月皎則天雨桂實。其壯如梧桐子。其水南流者謂之南㵎。北流者謂之北㵎。自合㵎橋至于白雲峯之趾。凡八逾橋。其七石也。其一木也。北㵎自龍迹橋至于西源峯之趾。凡七逾橋。其四石也。其三土木也。南㵎源白雲峯之麓。東注會他支㵎。逾第八橋之西復東注。會奚家㵎入新移㵎。出閘口曲流北之合㵎橋。北㵎源西源山之腹。東注過騰雲塢口稍偪楓樹塢口湍于第五橋下浸飛來峯趾匯于西塢。漾渟于洗耳。潭瀦于渦渚東嶼(亦謂之暖泉也)瀲灔于冷泉亭下。經呼猿石門㵎。灒激于伏龍泓。過龍迹橋下東注。與合㵎又東注越二里。過行春橋下。出靈隱浦入錢唐湖。古所謂錢源泉出武林山。此其是也。}@
%{这座山在八九月，每晚月色皎洁的时候，就会下桂花雨。桂花果实长得像梧桐子一样。山上的水，往南流的叫做南㵎，往北流的叫做北㵎。从合㵎桥到白云峰的脚下，一共要经过八座桥，其中七座是石桥，一座是木桥。北㵎从龙迹桥到西源峰的脚下，一共要经过七座桥，其中四座是石桥，三座是土木桥。南㵎源于白云峰的山麓，向东流，汇合其他支流㵎，经过第八座桥的西面，再次向东流，汇合奚家㵎，进入新移㵎，从闸口出来，弯弯曲曲地向北流，到达合㵎桥。北㵎源于西源山的腹地，向东流，经过腾云坞口，稍微靠近枫树坞口，在第五座桥下湍急地流淌，浸润着飞来峰的脚下，汇聚到西坞，在洗耳潭里荡漾，在涡渚东屿(也叫暖泉) 形成深潭，在冷泉亭下波光粼粼。经过呼猿石门㵎，在伏龙泓里激荡，经过龙迹桥下，向东流，与合㵎汇合，又向东流，经过两里，经过行春桥下，从灵隐浦流入钱塘湖。古人所说的钱塘江源头出自武林山，这就是事实。}%

@{南北之㵎雖多。多無名。然皆會二㵎。其並南㵎而入者曰南塢(南人謂谷為塢谷音浴也)並北㵎而入者曰北塢。而北益有支塢者六。曰靈隱。曰巢楊。曰白沙。曰大同。曰騰雲。曰西源。是六塢者皆有佛氏精舍。曰靈隱。曰碧泉。曰法安。曰資嚴。曰辯利。曰無著。曰無量壽。曰定慧。曰永安。曰彌陀。曰吉祥。曰西庵。其精舍凡十有三(缺一名)其十者在支塢。其三者廢。其三者宅。正塢南亦有支塢(或無南字)皆有精舍。曰天竺。曰興聖。曰崇壽講聚也。曰慶寧。曰永清。曰金佛。曰德澄。曰福光。曰天竺禪叢也。古觀音氏垂象與人乞靈。曰永寧。其精舍凡十。其五在支塢其五廢。其五宅。}@
%{南北两面的㵎虽然很多，但大多没有名字，不过它们都汇聚到这两条㵎里。与南㵎汇合的那条叫做南坞(南方人把山谷叫做坞，坞的读音和浴一样) ，与北㵎汇合的那条叫做北坞。北面还有六条支流坞，叫做灵隐、巢杨、白沙、大同、腾云、西源。这六条坞里都有佛寺，叫做灵隐寺、碧泉寺、法安寺、资严寺、辩利寺、无著寺、无量寿寺、定慧寺、永安寺、弥陀寺、吉祥寺、西庵寺。寺庙一共十三座(缺少一座名字) ，其中十座在支流坞里，三座已经废弃，三座已经成为民宅。正坞的南面也有一些支流坞(可能没有“南”字) ，也都有寺庙，叫做天竺寺、兴圣寺、崇寿讲经寺院、庆宁寺、永清寺、金佛寺、德澄寺、福光寺、天竺禅宗寺院。过去观音菩萨显灵，向人们乞求灵验，叫做永宁寺。寺庙一共十座，其中五座在支流坞里，五座已经废弃，五座已经成为民宅。}%

@{正塢諸塢皆有居民錯雜。其毀處幾成村墅。然無坂。墾不牧牛犢羊豕。水陸不甚污。其人不事弋釣虞獵。以藮荈自業。然同其在古潔靜清勝之風。未嘗混也。}@
%{正坞和各条支流坞里都有居民，杂乱无章，废弃的地方几乎变成了村庄。但是没有山坡，耕地不放牧牛犊羊猪，水陆也不太脏。当地人也不从事捕鱼、狩猎，以种植茶叶为生。但是他们都保持着古时的洁净、清幽、清秀之风，从来没有混杂在一起。}%

@{其俗在南塢者窮于白雲峯之巔。在北塢者至于西源。則坡𡊇西趨西溪南通南蕩。其泉之南出者曰月桂。曰伏犀。曰丹井。曰永清。曰偃松。曰聰明。曰倚錫。凡泉之源七。其一月桂。在天竺寺。其一伏犀。在西來峯之巔。流液不常。其五皆在支塢。其泉之北出者曰冷泉。曰韜光。曰白沙。曰石笋。曰白公。茶井。曰無著偃松。曰永安北源。曰彌陀西源。曰騰雲上源西庵也。凡泉之源九。其一冷泉。在㵎壖。其八在支塢南塢。}@
%{当地人的风俗，在南坞的，一直到白云峰的山顶，在北坞的，一直到西源。然后山坡向西延伸到西溪，南面通往南荡。从南面流出的泉水，叫做月桂泉、伏犀泉、丹井泉、永清泉、偃松泉、聪明泉、倚锡泉，泉水源头一共七处。其中月桂泉在天竺寺，伏犀泉在西来峰的山顶，水流不稳定。其他五处都在支流坞里。从北面流出的泉水，叫做冷泉、韬光泉、白沙泉、石笋泉、白公茶井泉、无著偃松泉、永安北源泉、弥陀西源泉、腾云上源泉(西庵) 。泉水源头一共九处，其中冷泉在㵎壖，其他八处都在支流坞和南坞。}%

@{其古人之遺迹。若吳葛縣(正字避廟諱)之葛塢者。若晉葛洪之丹井者。若宋謝靈運之翻經臺者。若隋真觀所標之佛骨塔者。若唐道標杜多之草堂者。其北塢。若漢陸棣之九師堂者。若晉葛洪之伏龍石門者。若晉許邁之思真堂者。若晉惠理之燕寂岩者。若晉杜師明之謝客亭者。若宋智一之飯猿臺者。若呼猿㵎者。若梁簡文所記之石像者。若梁朱世卿之朱墅者。若唐白居易之烹茶井者。若唐袁仁敬之袁君亭者。二塢總十有六事。徒古今相傳。雖名存而其事頗亡。不可按而備書。}@
%{古人的遗迹，比如吴葛县(为了避讳庙宇，把“葛”字改成正字) 的葛坞，比如晋朝葛洪的丹井，比如宋朝谢灵运的翻经台，比如隋朝真观所立的佛骨塔，比如唐朝道标杜多的草堂。北坞里，比如汉朝陆棣的九师堂，比如晋朝葛洪的伏龙石门，比如晋朝许迈的思真堂，比如晋朝惠理的燕寂岩，比如晋朝杜师明的谢客亭，比如宋朝智一的饭猿台，比如呼猿㵎，比如梁朝简文所记的石像，比如梁朝朱世卿的朱墅，比如唐朝白居易的烹茶井，比如唐朝袁仁敬的袁君亭。这两个坞里总共有十六件事，只是古今相传，虽然名字还在，但是事情已经消失了很多，不能一一考证，详细记载。}%

@{其山無怪禽魗獸。唯巢构之樹最為古木。松筠藥物果蓏與他山類。唯美荈與靈山之所生枇杷桂花發奇香異耳。}@
%{这座山没有怪禽猛兽，只有巢构树最古老。松树、竹子、药材、果实和其他山一样。只有茶叶和灵山产的枇杷、桂花散发着奇特的香味。}%
@{游南屏山記}@
%{游南屏山记}%

@{由山之麓而上百步許。則東趨抵于霽雲亭。西趨則傴僂。過小石門抵于積翠亭。}@
%{从山脚往上走了一百步左右，往东边走就到了霁云亭，往西边走就弯弯曲曲的，穿过一个小石门就到了积翠亭。}%

@{由霽雲亭益東至于幽居洞。洞之東則深林茂草也。}@
%{从霁云亭继续往东走就到了幽居洞，洞的东边就是茂密的树林和草地。}%

@{由積翠亭益西則入于叢竹之間。陰陰森森殆不可勝數。有石座環布中可函丈。}@
%{从积翠亭继续往西走就进入了竹林之中，密密麻麻的竹子数不胜数，中间有石座环绕，可以容纳丈许的空间。}%

@{由積翠亭西曲折而上抵于發幽亭。視錢唐城郭若見諸掌。}@
%{从积翠亭往西蜿蜒向上就到了发幽亭，从这里望去钱塘城郭就像在手掌之中一样清晰可见。}%

@{差發幽亭而東至于白雲亭。由白雲亭之東厥徑枝分。所往皆入乎茂林修竹。不知其極矣。}@
%{从发幽亭往东走就到了白云亭，从白云亭往东，路就分叉了，无论往哪个方向走，都会进入茂密的树林和竹林之中，不知道尽头在哪里。}%

@{由發幽亭又曲折而上。援蘿蔓陵層崖。履危磴至于山之巔。一顧四達廓如也。}@
%{从发幽亭继续曲折向上，攀着藤蔓爬上层层悬崖，踩着危险的石阶，终于到达山顶，环顾四周，视野开阔，豁然开朗。}%

@{吳江越岫儼然在乎眸子。其山控鳳凰城之西偏南走湖上。高視靈鷲而俯揖胥山。}@
%{吴江和越地的山峰，清晰地映入眼帘，这座山控制着凤凰城西边，往南延伸到湖边，高处能看到灵鹫山，低处能看到胥山。}%

@{大約從麓至頂。岩石皆奇。殊形詭狀世所無有。如人物禽獸飛走騰踴。}@
%{从山脚到山顶，岩石都很奇特，各种形状，千奇百怪，世上没有相同的，有的像人物，有的像禽兽，有的像飞翔，有的像跳跃。}%

@{往往至乎雲氣歘作交相掩映。真若神鬼效靈。千變萬化眩人心目。}@
%{往往会遇到云气突然涌现，互相掩映，真的就像神鬼显灵一样，千变万化，让人眼花缭乱。}%

@{或聞是山者初棄於莽蒼。雖樵蘇竪子莫之肯顧。培塿丘垤尚恐不得與之為比。}@
%{听说这座山最初被遗弃在荒野之中，即使是砍柴的人和放牛娃也不愿意看它一眼，就算堆积土丘，也恐怕比不上它。}%

@{一日為好事者所知。闢而發之。杭人之來視莫不驚怪。以為天墜地湧。皆恨所以得之太晚。}@
%{有一天，被一个喜欢奇山异石的人发现了，开辟出来，杭州人来这里看，无不惊叹，以为是天降地涌，都后悔自己发现得太晚了。}%

@{游觀者於是推高。是山雖瀕湖。千巖萬壑莫出其右者。至於名聞京邑。而賢士大夫皆樂為是游。}@
%{游览的人因此对这座山赞不绝口，这座山虽然靠近湖边，但千山万壑，没有比它更胜一筹的，甚至名声传到了京城，贤士大夫都喜欢来这里游玩。}%

@{故有來江東者。不到南屏山以謂不可。}@
%{所以，凡是来江南的人，不到南屏山就不算来过。}%

@{余因思天下四方有道之士。晦昧于世與俗輩浮沈。如南屏之始者抑亦多矣。}@
%{我因此想到，天下四方有道之士，在世俗中默默无闻，和普通人一样浮沉不定，就像南屏山最初一样，也很多。}%

@{彼有道者必抱奇材異德卓卓絕類。使會知己者引而振之。資其輔相聖人之道而刑儀人倫。不亦偉乎。}@
%{他们有道之士，必然怀有奇才异德，卓尔不群，如果能遇到知己，引荐他们，让他们辅佐圣人，治理天下，教化百姓，不是很伟大吗？}%

@{可觀與夫山石游物。又不可同日而語哉。}@
%{观赏他们，和游览山石，又怎么能相提并论呢？}%

@{余嗜山水之甚者也。始見南屏山。且喜以謂。一遊無以饜吾之心。不若栖其陰藪常游其間。}@
%{我特别喜欢山水，第一次看到南屏山，就非常高兴，觉得一次游览不能满足我的心意，不如住在这里，经常游玩。}%

@{故今年樂來息肩于此。日必策杖獨往。至其幽處也。思慮冲然。天下之志通。}@
%{所以今年我开心地来到这里休息，每天都要拄着拐杖独自前往，到了幽静的地方，思虑就会开阔，天下之志都能通达。}%

@{至其曠處也思慮超然。天下之事見。至其極深且靜處也(或無極深且三字)冲寞涔寂神與道合。}@
%{到了开阔的地方，思虑就会超越，天下之事都能看到，到了最深邃静谧的地方，心神宁静，与道合一。}%

@{乘浩氣沐清風。陶然嗒然若在乎萬物之初。是故誌之。以示其將來有慕我而為游者也。}@
%{乘着浩然正气，沐浴着清风，悠然自得，仿佛回到了万物之初，所以把它记录下来，用来告诉将来那些慕名而来游览的人。}%

@{解獨秀石名(名或作志)}@
%{解独秀石名}%

@{某既名獨秀石。章表民以其名為未當。且以詩評之。更曰。獨怪石表民能文。其取義必遠。}@
%{我给这块石头取名为“独秀石”，章表民认为这个名字不合适，还用诗歌评价它，改名为“独怪石”，表民能写文章，他的取义一定很深远。}%

@{然吾獨秀之義亦未始與人語。因得論之。世俗所謂怪石者。必以其詭異形狀類乎禽獸人物者也。}@
%{但是我“独秀”的含义，还没有和别人说过，因此就写下来讨论一下。世俗所说的怪石，一定是形状奇特，像禽兽或者人物的石头。}%

@{為之焉。如是則屏山之石盈巖溢壑。無不如禽獸人物者也。何獨一石謂之怪耶。}@
%{这样的话，南屏山的石头就遍布山崖，充满山谷，没有一块石头不像禽兽或者人物的，为什么偏偏只有一块石头叫“怪石”呢？}%

@{夫獨秀石有拔數仞嶷然特立於山之東南隅。端莊不與眾石同趨附。頗似正人端士抱道自處。不以事勢為朋黨。}@
%{这块“独秀石”高耸数仞，巍然屹立在山东南角，端庄稳重，不像其他石头一样依附在一起，颇像正人君子，怀抱道义，独自处世，不随波逐流，不为形势所左右。}%

@{大凡物稟秀氣而生成者。其所樹立必嶄然超出其群。吾所謂獨秀石者。意其鍾得秀氣能自植立。不與其類相為附麗。}@
%{凡是禀赋了秀气而生成的物体，它所树立的地方，必然会突出于群体之外，我所说的“独秀石”，是指它凝聚了秀气，能够独立自主，不依附于同类。}%

@{要詩人歌以張之。蓋欲有所警耳。苟以怪石名之。彼眾人者自能命之。何待不腆而名之耶。}@
%{我要诗人歌颂它来彰显它，这是想要有所警示而已。如果把它叫做“怪石”，那些普通人也能给它取名，何必我厚着脸皮给它取名呢？}%

@{無已吾請從於獨秀石。}@
%{罢了，我便遵从“独秀石”这个名字吧。}%

@{無為軍崇壽禪院轉輪大藏記}@
%{无为军崇寿禅院转轮大藏记}%

@{崇壽精舍轉輪藏成。乃因天竺月師遺書。故為書之。}@
%{崇寿精舍转轮藏建成，是因为天竺月师的遗书，所以才写下这篇记。}%

@{按其書曰。崇壽院籍屬無為軍。為城中之[塽-(爻*爻)+((人/人)*(人/人))]塏也。昔沙門義懷於此說法。聚徒懷之。}@
%{按那封书上说：崇寿院属于无为军，是城中的一座寺庙。以前沙门义怀在这里说法，聚集了弟子，大家都怀念他。}%

@{徒既眾且盛。而經教缺然。患其無所視覽。而清河張拱感是遽相率其邑人出財鳩工。}@
%{弟子既多又兴盛，但是经教却缺失，担心他们没有东西可以看，清河的张拱为此感到很痛心，就立刻率领本县的人捐钱出力。}%

@{謀寫先佛三藏之說。而懷師以他命。既去復命。今沙門淨因往繼之。而張拱益與其院僧曰。}@
%{计划抄写先佛三藏的经文，而怀师因为其他事情，离开后又回来了，现在沙门净因前往接替他，张拱更加和寺院的僧人说。}%

@{慈願等戮力必成其事。既而因師復使僧處仁等慕匠氏為轉輪藏以置其經。}@
%{慈愿等一定要把这件事做成，后来，怀师又派僧人处仁等人，仿照工匠制作转轮藏，用来存放经书。}%

@{然藏有殿。環殿以眾屋。總若干楹。內置佛像法器。金碧照耀皆儼然可觀。其用錢凡七百萬。}@
%{转轮藏有殿，殿周围有许多房屋，一共多少楹柱，里面放置佛像和法器，金碧辉煌，都非常壮观，一共花费了七百万钱。}%

@{夫轉輪藏者非佛之制度。乃行乎梁之異人傳翕大士者。實取乎轉法輪之義耳。其意欲人皆預於法也。}@
%{转轮藏不是佛陀的制度，而是梁朝的异人传翕大士发明的，实际上取的是转法轮的意义，它的意思是希望人人都能参与佛法。}%

@{法也者生靈之大本。諸佛之妙道者也。諸佛以是而大明。群生以是而大昧。}@
%{法，是众生的大本，是诸佛的妙道，诸佛因为法而大明，众生因为法而大昧。}%

@{聖賢乃推己之明而正人之昧。故三藏之取諭者諭於此也。五乘之所歸者歸於此也。}@
%{圣贤就推己之明，来纠正众生的愚昧，所以三藏的教诲都在这里，五乘的归宿都在这里。}%

@{然其理幽微其義廣博。殆非眾人概然而輒得。故益其藏而輪之。姑使乎扶輪而轉藏者。欲其概眾普得(或闕此四字)漸染佛法而預其勝緣。}@
%{但是它的道理很深奥，它的意义很广博，不是一般人能轻易理解的，所以就增加它的藏量，并把它转动起来，让扶着转轮藏的人，希望他们能够普遍地，逐渐地接触佛法，并参与到其中。}%

@{則於道其庶幾乎。是亦至人攝化群生之一端耳。其意遠且大矣。今因師從而效之。其所存不亦至乎。}@
%{这样的话，对道就比较接近了，这也是至人摄化众生的一种方法，它的意义很深远，也很伟大，现在因为老师的教诲而效仿它，它所存在的东西难道不也是很至高吗？}%

@{可書也。至和三年季夏十日記。}@
%{值得记录下来，至和三年季夏十日写。}%
@{漳州崇福禪院千佛閣記}@
%{漳州崇福禪院千佛阁记}%

@{太常崔禮部。發使自通走杭遺書某曰。崇福閣成。慕仲靈志之。某初不敢為徐思崔公名大夫也。嘗為我以輔教編布之京闕。於我有高義。今益以他勝事囑我。是豈宜違之耶。遂引其事而書之。}@
%{太常寺卿崔礼部，派人从通州去杭州，给我留下一封信。信里说：崇福阁已经建成了，希望我写篇文章纪念一下仲灵法师的志向。我起初不敢应承，因为崔公是有名的大官，曾经在朝廷里辅佐教化，对我恩情深重。现在他又托付我做这件事，我怎么能违背他的心意呢？于是就写了这篇记文。}%

@{崇福在漳南為大精舍。徒眾常五百人。聚居申申然。尊大比丘顯微為長老。微師統此方五年。其屋廬大小治之以完。初其居之東有隙地。微師意其形勝可置之佛閣。乃引其州人王文渥謀。}@
%{崇福寺位于漳州南部，是一座规模宏大的寺院。僧众常年有五百人，聚居在一起，秩序井然。尊称大比丘显微法师为长老。显微法师统领这里五年，把大小房屋都修缮完善。当初，寺院东边有一块空地，显微法师认为这块地方风水很好，可以用来建造佛阁，于是就和当地人王文渥商量。}%

@{始居無何。客有來謂曰。今山中水大漲。盡浮其久積之材。出乎江涘。是足成爾也。微師以其感會。遂大出其寺錢百餘萬。王文渥益施二十五萬助之。其州之僧者俗者不啻三十人。因各相助勸其閭里之樂善者出財。}@
%{刚开始建阁不久，就有人来告诉他：现在山上的水涨得很高，把以前积攒的木材都冲出来了，漂流到江边。这些木材足够你们建阁了。显微法师认为这是天意，于是就拿出寺院的钱一百多万，王文渥又捐了二十五万来帮助。当地的僧人和俗人，不下三十人，他们互相帮助，劝说当地乐善好施的人捐钱。}%

@{合刻賢劫千佛與五百應真之像。并彩繪五百應真者。始至和甲午仲冬役土木工遒遒日不稍輟。明年方秋而其閣成。巋然九間陵空跨虛。飛橋危亭騫湧旁出。}@
%{他们共同刻了贤劫千佛和五百应真菩萨的像，并给五百应真菩萨画像。从至和元年甲午年仲冬开始动工，工人们日夜不停地忙碌。到第二年秋天，佛阁就建成了。这座佛阁高耸巍峨，九间殿宇凌空跨越虚空，飞桥危亭高耸错落，气势非凡。}%

@{其所造之像繪事既竟。即迎而內之。釋迦彌勒藥師則位乎其中。千如來則列于前後左右也。閣之下亦以釋迦文殊普賢眾聖之像而位乎其中。五百應真與十六大聲聞則列其四向。}@
%{佛像和绘画完成后，就请进阁内。释迦牟尼、弥勒、药师佛就供奉在阁内，千尊如来佛则排列在阁的前后左右。阁下也供奉着释迦牟尼、文殊、普贤等诸位圣人的像，五百应真菩萨和十六位大弟子则排列在阁的四个方向。}%

@{嘉祐初而龍巖人曰楊飾者。益於其閣之南為大阿羅漢。浴室廊廡環之。備法事也。然其規模壯麗。閩人偉之。謂是閩者乃吾閩樓觀之冠也。}@
%{嘉祐年间，龙岩人杨饰又在佛阁的南面建造了大阿罗汉像，并环绕着浴室、走廊和厢房，为举行法事做准备。这座佛阁规模宏伟，壮丽非凡，福建人都为之惊叹，说这是福建所有楼阁中最雄伟的。}%

@{若賢劫千如來者。蓋在此劫與吾釋迦文佛相先後而見乎人間世也。與夫天地群靈萬有。而為博大勝緣者也。然聖人垂像與於天下後世。固欲其人天者觀像以性乎無像。}@
%{贤劫千尊如来佛，是在这一劫中，与我们释迦牟尼佛前后相继出现在人间世界，他们与天地万物、一切众生，都具有广大的胜缘。圣人留下这些佛像，是为了让后世的人天众生，通过观像来体悟无像的本性。}%

@{其次欲其睹像以發其善心。其次欲其瞻像以預其勝緣。性乎無像近至也。發乎善心嚮道也。預乎勝緣漸上善也。是三者雖於其功小差。及其當世後代成德則一也。}@
%{其次，希望他们看到佛像，能够激发善心；再次，希望他们瞻仰佛像，能够预知胜缘。体悟无像，是接近真理；激发善心，是向道之心；预知胜缘，是渐入善道。这三者虽然在功德上略有差别，但对于当世和后代成就德行来说，最终是一样的。}%

@{崔公書曰。微師高行人能與人為勝事。人皆樂從之。蒙奇其作佛閣意適合乎聖人垂像之謂。則崔氏之所稱驗矣。南方之人宜知其心無謂微師徒事土木。而誇邁世俗耳。}@
%{崔公在信中说：显微法师品行高尚，善于与人做有益的事，大家都乐于追随他。他建造佛阁的意愿，恰好符合了圣人留下佛像的用意，这正是崔公所称赞的。南方的人应该了解显微法师的心意，不要以为他只是做些修建佛阁的俗事，而夸耀自己超越世俗。}%

@{彼方袍之後來者有所營為。亦宜視法於微也。嘉祐四年己亥孟秋之晦日。靈隱之永安山舍記。}@
%{那些穿着袈裟的后来者，如果有什么打算，也应该向显微法师学习。嘉祐四年己亥年孟秋月晦日，在灵隐寺永安山舍记。}%

@{泐潭雙閣銘(并敘)}@
%{泐潭双阁铭(并叙) }%

@{大長老曉月。字公晦。領禪者於泐潭十有五年矣。其道既傳。益欲治其精廬。其徒居晉。遂以師之意勸其鄉人。裒金起閣於寺庭之左。寺亦出財助之。}@
%{大长老晓月，字公晦，在泐潭寺领众修行已经十五年了。他的道业已经传承下去，他还想修缮寺院。他的弟子居晋，就按照师父的意思，劝说当地人集资，在寺院庭院的左边建造一座阁。寺院也拿出钱来资助。}%

@{復勸乎呂氏之良婦曰。胡氏鄒氏施錢十萬起閣於庭之右。右者寘慈氏之像。左者桓鳧氏之鐘。又礱密石為涌道(與周禮湧道異義也)於其閣之前者十餘丈。費緍錢凡五十餘萬。嘉祐庚子之仲春畢。}@
%{又劝说吕家的贤惠妻子，以及胡氏和邹氏，捐了十万钱，在庭院的右边建造一座阁。右边阁里供奉着慈氏菩萨的像，左边阁里安放着桓鳧氏的钟。又在阁前用密石铺设了一条长十多丈的涌道(与周礼里的涌道含义不同) 。总共花费了五十多万钱，到嘉祐五年庚子年仲春，工程完工。}%

@{其繪事落成。居晉乃因其師遺書。求蒙文而志之。然吾與公晦雅素相德最厚善。而公晦為閣之心吾知之矣。公晦之意在道不在閣。閣乃寓其意耳。}@
%{绘画也完成了，居晋就按照师父的遗愿，请求我写篇文章来纪念。我和公晦素来交情深厚，他的心意我了解得很清楚。公晦的心思在于道，不在于阁，阁只是他表达心意的载体而已。}%

@{夫入道莫先乎見聞。今其閣之以像者。正人之所見也。閣之以鐘者。發人之所聞也。欲其即見而明妙。即聞而頓覺。乃不在語言不資文字而挺然獨得。與吾教外所傳之宗合。}@
%{想要入道，首先就要见闻。现在阁里供奉着佛像，是正人所见；阁里安放着钟，是发人所闻。希望人们能够一见就明悟真理，一闻就顿悟真谛，这就不再依赖语言文字，而是直觉地领悟，与我们教外所传的宗旨相一致。}%

@{公晦之心固如此也。不爾吾公晦豈肯徒事其土木也。泐潭山水清勝。乃昔大禪德道一馬祖遺迹之地一公道在佛氏之教為大至。公晦居是有所為。又能益推道於人。}@
%{公晦的心意确实如此，否则他怎么会白白地做这些修建工程呢？泐潭山水清幽，是昔日禅宗大德道一禅师的遗迹之地，一公之道理在佛教里至关重要。公晦住在这里，是有所作为的，他还能够进一步把道推及于人。}%

@{其於一公始有所振也。而與夫施者為福為勝利。詎可量乎。美哉公晦。又閑治世聖人之書其識精通。於今之禪者尤為賢豪。故以其閣復為之。銘曰。}@
%{他在弘扬一公之道理上，开始有所振兴。而那些施舍的人，也因此获得福报和胜利，其功德不可估量。公晦真是了不起啊！他还精通儒家经典，在当今的禅者中，尤其显得贤明豪迈。因此，我为他写了这篇阁铭，铭曰：}%

@{惟閣鏗鍾。惟閣儼像。像正爾見。鐘發爾聽。惟視惟聽。乃正爾性。勿謂道遠。在爾一瞬。勿謂聖遠。在爾斯振。}@
%{唯有这阁里铿锵的钟声，唯有这阁里庄严的佛像。佛像让你看见正道，钟声让你听到真谛。只管看，只管听，这就是你的本性。不要说道很远，它就在你一瞬间的觉悟中。不要说圣人很远，他就在你振作精进中。}%

@{惟閣惟樹。吾有所寓。惟鐘惟像。迺爾神獎。咨爾學者。宜知爾師。慎爾視聽。勿謂徒為。}@
%{唯有这阁，唯有这树，是我寄托心意的地方。唯有这钟，唯有这像，是你精神的鼓励。你们这些学佛的人，应该了解你们的师父，谨慎地看，谨慎地听，不要以为只是徒劳无功。}%
@{清軒銘(并敘)}@
%{清軒铭(并叙) }%

@{高識上人。闢其精舍之南廡。盡得夫山川美景而濯濯可視。武功蘇子美始名之曰清軒。其後賢士大夫多游賞而賦詠之。上人乃以其意。因命潛子銘之。既不得讓。乃謂上人曰。天地萬物莫不有清濁。其氣象皆能感人而為正為亂。夫天地之清其感人也肅。聖賢之清其感人也莊。時世之清其感人也修。山川之清其感人也爽。天地與時世之清化工。吾不得而擬議。若夫聖賢山川之清者。是可推之以益於世也。適上人敞是軒也。會其山之靜水之清。以待來者而賞之者。其心開神爽。思慮不復淫滯。是亦益於人多矣。或有開爽其心神而思返乎泰清至靜(或云逍遙乎至靜)則其為軒之意愈得也。潛子因而銘之曰。}@
%{高识上人，辟其精舍之南庑，尽得夫山川美景而濯濯可视。武功苏子美始名之曰清轩。其后贤士大夫多游赏而赋咏之。上人乃以其意，因命潜子铭之。既不得让，乃谓上人曰：天地万物莫不有清浊，其气象皆能感人而为正为乱。夫天地之清其感人也肃，圣贤之清其感人也庄，时世之清其感人也修，山川之清其感人也爽。天地与时世之清化工，吾不得而拟议。若夫圣贤山川之清者，是可推之以益于世也。适上人敞是轩也，会其山之静水之清，以待来者而赏之者，其心开神爽，思虑不复淫滞，是亦益于人多矣。或有开爽其心神而思返乎泰清至静(或云逍遥乎至静) ，则其为轩之意愈得也。潜子因而铭之曰：}%

@{天地萬象。有濁有清。惟清感人。人斯正也。惟濁感人。人斯亂也。惟清惟正。乃懋爾德。惟濁惟亂。乃滋爾慝。鑒哉君子。擇時所適。戒哉君子。慎時所翫。爾軒惟明。爾景惟清。有山崇崇。可以攄情。有水泚泚。可以濯纓。既潔乃志。既清乃神。惟清惟潔。乃為至適。勿陋於軒。茲為嘉賞。勿謂外物。茲為神獎。惟清惟軒。惟道所假。克勤乃意。彼上人也(元集中不著名可疑也今謂高識者乃寓意耳)。}@
%{天地万物，有浊有清。惟清感人，人斯正也。惟浊感人，人斯乱也。惟清惟正，乃懋尔德。惟浊惟乱，乃滋尔慝。鉴哉君子，择时所适。戒哉君子，慎时所玩。尔轩惟明，尔景惟清。有山崇崇，可以攄情。有水泚泚，可以濯缨。既洁乃志，既清乃神。惟清惟洁，乃为至适。勿陋于轩，兹为嘉赏。勿谓外物，兹为神奖。惟清惟轩，惟道所假。克勤乃意，彼上人也(元集中不著名可疑也今谓高识者乃寓意耳) 。}%

@{南軒銘(并敘)}@
%{南轩铭(并叙) }%

@{南軒在南屏山之直北。其山相去也不數百步。倚軒而視。草樹雲物秋毫不隱。雨霽山光清發碧照枕簟。夏之時景風飄飄不挹自來。冬之時正抱太陽倰爍(倰或從凌)寒慘。客有紆餘閑散無所用於世。得終日俯仰於其間。往往襟袍軒豁神氣浩然。若外天地而獨立。夫古之達觀者。孰不貴得所適事。苟可以正思慮使吉凶悔吝不害於道。雖茅茨土階不為陋也。陶淵明云。嘯傲東軒下。聊復過此生。豈非得所適耶。南軒予客舍之後楹也。威師不以不肖館之于此。會事欲引去念南軒資之全愚似得所適。雖主人以事役之猶且趨命。況辱其以德義接之。又豈可與南軒輕離。銘曰。}@
%{南轩在南屏山之直北，其山相去也不数百步。倚轩而视，草树云物秋毫不隐。雨霁山光清发碧照枕簟。夏之时景风飘飘不挹自来。冬之时正抱太阳倰烁(倰或从凌) 寒惨。客有紆余闲散无所用于世，得终日俯仰于其间，往往襟袍轩豁神气浩然，若外天地而独立。夫古之达观者，孰不贵得所适事。苟可以正思虑使吉凶悔吝不害于道，虽茅茨土阶不为陋也。陶渊明云：啸傲东轩下，聊复过此生。岂非得所适耶。南轩予客舍之后楹也，威师不以不肖馆之于此。会事欲引去念南轩资之全愚似得所适。虽主人以事役之犹且趋命，况辱其以德义接之，又岂可与南轩轻离。铭曰：}%

@{顧南軒伊何偃仰躊躇。我發彼美。彼適我愚。我與南軒相須。}@
%{顾南轩伊何偃仰躊躇，我发彼美，彼适我愚，我与南轩相须。}%

@{舊研銘(并敘)}@
%{旧研铭(并叙) }%

@{余在故鄉時。亡友道士馬知章出端溪硯為贈。及遊四方硯且俱行。于今十有四年矣。知章不幸早死。嗚呼知章為人有信義。好學問耿潔。務持高節。未果其志而天奪之壽。視硯往往想見其人。故持之而未嘗棄置。是歲康定紀元之季冬也。為之銘曰。}@
%{余在故乡时，亡友道士马知章出端溪砚为赠。及游四方砚且俱行，于今十有四年矣。知章不幸早死。呜呼知章为人有信义，好学问耿洁，务持高节。未果其志而天夺之寿。视砚往往想见其人，故持之而未尝弃置。是岁康定纪元之季冬也，为之铭曰：}%

@{若人云亡。道交已矣。金石而心。視此寶此。}@
%{若人云亡，道交已矣。金石而心，视此宝此。}%

@{題錢唐西湖詮上人荷香亭壁}@
%{题钱唐西湖诠上人荷香亭壁}%

@{西湖氣象不並他處。朝暉夕靄黯澹清瑩。無時不好。山嶂樓閣金翠交眯。荷花戰風芳香四散。薰然乍眡恍若異境。然人心清濁感物乃爾。而為道者安得不擇其所居。詮上人諷經詠詩。習草聖書敞荷香亭。資湖景而助清心。慕道之興可見矣。熙寧己酉季冬二十五潛子題。}@
%{西湖气象不并他处，朝晖夕霭黯澹清莹，无时不好。山嶂楼阁金翠交眯，荷花战风芳香四散，薰然乍眡恍若异境。然人心清浊感物乃尔，而为道者安得不择其所居。诠上人讽经咏诗，习草圣书敞荷香亭，资湖景而助清心，慕道之兴可见矣。熙宁己酉季冬二十五潜子题。}%

@{文中子碑}@
%{文中子碑}%

@{原天下之善者存乎聖人之道。又天下之理者存乎聖人之才。有其才而不有其道。教不及化也。有其道而不有其才。化不及教也。堯舜得聖人之道者也。禹湯文武周公得聖人之才者也。兼斯二者得於聖人孔子仲尼者也。故曰。夫子賢於堯舜遠矣。仲尼歿百餘年而有孟軻氏作。雖不及仲尼而啟乎仲尼者也。孟軻歿而有荀卿子作。荀卿歿而楊子雲繼之。荀與楊贊乎仲尼者也。教專而道不一。孟氏為次焉。去仲尼千餘年而生於陳隋之間。號文中子者。初以十二策探時主志。視不可與為。乃卷而懷之。歸于汾北大振其教。雷一動而四海尋其聲。來者三千之徒。肖乎仲尼者也。時天下失道。諸侯卿大夫不能修之。獨文中子動率以禮務正人拯物。嘗曰。天下有道聖人藏焉。天下無道聖人章焉。返一無迹庸非藏乎。因二以濟能無章乎。昔二帝三王之政正而未記。諸侯五伯之政失而未辨。仲尼文之為六經備教化於後世也。後兩漢有天下。雜用王覇治。至其政之正者幾希矣。魏三國抵南北朝。紛紛乎而人道失極(或作極字)往者不可追來者猶可規。先王之道膴膴將明夷於地。文中子憂後世無法。且曰。千載已下有治仲尼之業者。吾不得而讓矣。固採漢魏與六代之政。文之為續經。廣教化於後世也。非有聖人之道聖人之才而孰能與於此乎。文中之於仲尼。猶日而月之也。唐興得其弟子輩發文中之經以治天下。天下遂至乎正。禮樂制度炳然。四百年比隆於三代。噫仲尼之往也幾百年。其教禍於秦。弟子之行其教而仕者。不過為列國陪臣。文中子之弟子為天子相將。其教也播及于今。何其盛哉。高示遠邁之如此也。天其以仲尼之德假乎文中子耶。吾不得而知之。讀王氏世家。愛文中之所得。大矣哉。故碑云六經後兮。治道不精。大倫龐兮。權橘興行。文中作兮。頹波澄清。六經續兮。天下化成。孔子如日兮。文中兩明。彌萬世兮。莫之與京。}@
%{原天下之善者存乎圣人之道，又天下之理者存乎圣人之才。有其才而不有其道，教不及化也。有其道而不有其才，化不及教也。尧舜得圣人之道者也，禹汤文武周公得圣人之才者也。兼斯二者得于圣人孔子仲尼者也。故曰：夫子贤于尧舜远矣。仲尼歿百余年而有孟轲氏作，虽不及仲尼而启乎仲尼者也。孟轲歿而有荀卿子作，荀卿歿而杨子云继之。荀与杨赞乎仲尼者也。教专而道不一，孟氏为次焉。去仲尼千余年而生于陈隋之间，号文中子者。初以十二策探时主志，视不可与为，乃卷而怀之，归于汾北大振其教。雷一动而四海寻其声，来者三千之徒，肖乎仲尼者也。时天下失道，诸侯卿大夫不能修之，独文中子动率以礼务正人拯物。尝曰：天下有道圣人藏焉，天下无道圣人章焉。返一无迹庸非藏乎？因二以济能无章乎？昔二帝三王之政正而未记，诸侯五伯之政失而未辨。仲尼文之为六经备教化于后世也。后两汉有天下，杂用王覇治，至其政之正者几希矣。魏三國抵南北朝，纷纷乎而人道失极(或作极字) 往者不可追来者犹可规。先王之道膴膴将明夷于地。文中子忧后世无法，且曰：千载已下有治仲尼之業者，吾不得而让矣。固採汉魏与六代之政，文之为续经，广教化于后世也。非有圣人之道圣人之才而孰能与于此乎？文中之于仲尼，犹日而月之也。唐兴得其弟子辈发文中之经以治天下，天下遂至乎正，礼乐制度炳然，四百年比隆于三代。噫仲尼之往也几百年，其教祸于秦。弟子之行其教而仕者，不过为列国陪臣。文中子之弟子为天子相将，其教也播及于今，何其盛哉！高示远迈之如此也。天其以仲尼之德假乎文中子耶？吾不得而知之。读王氏世家，爱文中之所得，大矣哉！故碑云六经后兮，治道不精，大伦庞兮，权橘兴行。文中作兮，颓波澄清。六经续兮，天下化成。孔子如日兮，文中两明。弥万世兮，莫之与京。}%
@{杭州武林天竺寺故大法師慈雲式公行業曲記}@
%{杭州武林天竺寺故大法师慈云式公生平事迹记录}%

@{法師諱遵式字知白。本姓葉氏。臨海郡寧海人也。}@
%{法师法号遵式，字知白，姓叶，是临海郡宁海人。}%

@{初其母王媼乞靈於古觀音氏求男。一夕夢其舍灑然有美女子以明珠授使嚥之。}@
%{他母亲王氏，曾经去古老的观音庙祈求生男孩，一天晚上梦到自己家里突然出现一个美丽的女人，给了她一颗明珠让她吞下。}%

@{及生法師方七月。已能從母稱乎觀音。}@
%{法师出生后，才七个月大，就能跟着他母亲念诵观音菩萨的名字。}%

@{稍長不樂與其兄為賈。遂潛往東掖師義全出家。}@
%{他长大后，不喜欢和哥哥做生意，就偷偷地到东掖寺，拜义全师父出家。}%

@{先一夕義全夢有童子處其寺佛像之左者。翌日法師至。其夢適驗。}@
%{前一天晚上，义全师父梦到一个童子站在寺庙佛像左边，第二天法师就来了，梦境正好应验了。}%

@{十八落𩬊。二十納戒於禪林寺。明年習律於律師守初。}@
%{他十八岁受具足戒，二十岁在禅林寺受戒，第二年在守初法师那里学习律藏。}%

@{當時台之郡校方盛。諸生以法師俊爽。屢以詩要之業儒。}@
%{当时台州的郡学很兴盛，很多学生因为法师长得俊美，才华出众，就经常用诗歌邀请他一起学习儒学。}%

@{法師即賦而答之。其詩略曰。真空是選場。大覺為官位。}@
%{法师就用诗歌来回答他们，诗中大概写道： 真空是考试场，大觉是官位。}%

@{已而入國清普賢像前燼其指。誓習乎天台教法。}@
%{后来他进入国清寺，在普贤菩萨像前烧掉了自己的手指，发誓要学习天台宗的教法。}%

@{徐鼓笈趨寶雲義通大師講席。道中夢一老僧。自謂吾文殊和尚也。}@
%{他慢慢地收拾行李，前往宝云寺，去听义通大师讲经，在路上梦到一个老和尚，自称是文殊菩萨。}%

@{及見通乃其所夢之僧也。即服膺北面受學。}@
%{等到他见到义通大师，发现就是梦中的那个和尚，就诚心诚意地拜师学习。}%

@{未幾凡天台宗之所傳者。其微言粵旨而法師皆得。}@
%{不久，天台宗的所有教义，包括那些微妙的言论和深奥的旨意，法师都理解了。}%

@{智解嶄然出其流輩。}@
%{他的智慧和理解能力，远远超过同辈。}%

@{會其祖師智者入滅之日。遂自燃頂終日誓力。}@
%{恰逢他师父智者大师圆寂那天，他就整天烧着自己的头顶，发誓要继承师父的遗志。}%

@{行其四禪三昧。因說偈以效其誠(凡其詩偈並見於文集。此皆略不書)通師既逝而法師即還天台。}@
%{他修习四禅三昧，并作偈颂来表达自己的真诚(他的诗歌和偈颂，都在他的文集中，这里就不一一列举了) 。义通大师圆寂后，法师就回到天台山。}%

@{以苦學嘗感疾嘔血。自謂必死。毅然入靈墟佛室。}@
%{由于苦学，他经常生病，吐血，觉得自己快要死了，就毅然决然地进入灵墟佛室。}%

@{用消伏呪法而詛曰。若四教興行在我則其病有療。不爾願畢命于此。}@
%{他用消灾伏魔的法咒来祈求说： 如果四教兴盛，靠我來弘扬，那么我的病就会好，否则我就愿意死在这里。}%

@{方三七之夕忽聞空中呼曰。遵式不久將死。法師益不懈。}@
%{过了二十一天，突然听到空中传来声音说： 遵式，你很快就要死了。法师更加不懈怠。}%

@{至五七之日遽見死屍盈室。法師不惑踐之以行道。}@
%{到了三十五天，突然看到房间里充满了死尸，法师毫不动摇，继续修行。}%

@{其屍即隱。七七之日懺訖復。聞空中聲謂曰。十方諸佛增汝福壽。}@
%{那些死尸就消失了，到了四十九天，法师忏悔完毕，又听到空中传来声音说： 十方诸佛加持你，让你福寿绵长。}%

@{其夕殊寐恍惚見一鉅人持金剛杵擬其口。驚且覺而其病遂愈。}@
%{那天晚上，法师睡觉的时候，迷迷糊糊地看到一个巨人拿着金刚杵，对着他的嘴，他吓醒了，病就好了。}%

@{俊辯益發聲貌形神美於平日。法師大感益欲從事於此。}@
%{他变得更加口齿伶俐，容貌、形体、精神比以前更加美好，法师非常高兴，更加想要专心于佛法。}%

@{遂著書曰。觀音禮文。方題筆遽有奇僧遺之書名自意趣。與己著本略同。}@
%{于是他写了一本书，叫做《观音礼文》，刚写完书名，就有一个奇怪的和尚，送来了一本书，书名和他的书名差不多，内容也大同小异。}%

@{淳化初法師年方二十有八。眾命續居其師之寶雲講席。講四大經。積年(法華維摩涅槃金光明經)一旦有施氏胎驢馳來伏其座下。}@
%{淳化年间，法师才二十八岁，大家就推举他继承师父的宝云讲席，讲授四部大经，已经有好几年了(《法华经》、《维摩经》、《涅槃经》、《金光明经》) ，有一天，施家的母驴跑来，伏在法师的座位下。}%

@{若有聽意。其後以時而至者凡四十日。產而迺已。}@
%{好像有听众一样，后来，母驴每隔一段时间就来一次，一共来了四十天，才生下小驴。}%

@{驢果有人之意。不亦異乎。}@
%{母驴真的有人的意思，难道不是奇怪吗？}%

@{至道丙申之歲。法師結乎黑白之眾信者。按經習夫淨土之業。}@
%{至道丙申年，法师结交了很多信徒，包括僧俗，他按照经书，学习净土法门。}%

@{著書曰誓生西方記。復擬普賢益為念佛三昧。}@
%{他写了一本书，叫做《誓生西方记》，又仿照普贤菩萨，更加精进地修习念佛三昧。}%

@{師處寶雲更十有二載。未嘗持謁與俗人往還。}@
%{他在宝云寺住了十二年，从来没有拿着名片去拜访俗人，也没有和俗人来往。}%

@{自幸得觀音幽贊命。匠氏以栴檀為大悲之像。刻已像而戴之。}@
%{他自认为得到了观音菩萨的暗中帮助，就让工匠用檀香木雕刻了观音菩萨像，雕刻好了之后就戴在身上。}%

@{益撰十四大願之文。其後工有誤折像所執之楊枝者。法師敬且恐。}@
%{他又写了十四大愿的文辞，后来工匠不小心把菩萨像手里拿着的杨柳枝给折断了，法师非常敬畏，而且害怕。}%

@{即自以接之。不資膠膠而脗合如故。}@
%{他就亲自把杨柳枝接好，不用胶水，就如同原来一样。}%

@{咸平三載四明郡大旱。郡人資以其雨。}@
%{咸平三年，四明郡大旱，郡里的人依靠雨水生存。}%

@{法師用請觀音三昧冥約。若三日不雨。當自焚也。}@
%{法师就用祈求观音菩萨的三昧法，暗中约定： 如果三天不下雨，就自焚。}%

@{期果雨其郡蘇。太守以為異。乃即碑其事。}@
%{结果，就下雨了，郡里的人得救了，太守觉得很奇怪，就刻碑记录了这件事。}%

@{咸平五年法師復歸于台。欲東入屏居而徒屬愈繁。}@
%{咸平五年，法师又回到天台山，他想往东边隐居，但是他的弟子越来越多。}%

@{乃即其西陽益宏精舍。據經造無量壽佛大像。相率修念佛三昧。}@
%{于是，就在西边阳益宏精舍，按照经书，造了阿弥陀佛的大像，大家一起修习念佛三昧。}%

@{著淨土行法之說。其邑先有淫詞者。皆為考古法正之濫饗者徹去。}@
%{他写了《净土行法》这本书，当地以前有一些淫词艳曲，都被那些学习古代儒家经典，以正统思想为标准的人，给彻底地清除掉了。}%

@{其所謂白鶴廟者。民尤神之。競以牲作祀。}@
%{当地有一座白鹤庙，百姓非常敬畏它，争着拿牲畜去祭祀。}%

@{法師則諭其人使變血食為之齋。及其與眾舟往白鶴而風濤暴作。眾意謂神所為。}@
%{法师就劝说百姓，把杀生祭祀改为斋戒，有一次，法师和大家一起坐船去白鹤庙，结果遇到狂风暴雨，大家都认为是神灵在作祟。}%

@{法師即向其廟說佛戒殺之緣。而其浪即平。}@
%{法师就对着白鹤庙，讲佛法戒杀的道理，结果风浪就平息了。}%

@{尋命其神受佛之戒。此後以牲祀者遂絕。即著野廟誌乃與神約。而民至于今依之也。}@
%{后来，法师就命令白鹤神接受佛戒，从此以后，百姓就不再用牲畜祭祀了，法师还写了《野庙志》，和白鹤神约定了，百姓一直遵守到现在。}%

@{祥符四年會章郇公適以郎官領郡丁僧夏制乃命僧正。延法師入其郡之景德精舍講大止觀。}@
%{祥符四年，章郇公正好担任郎官，管理郡里，按照僧侣夏季的制度，就任命法师为僧正，邀请法师到郡里的景德精舍，讲授《大止观》。}%

@{其夏坐畢。有三沙門被衲無因而至。請與盂蘭盆講席。方揖坐而忽不見。}@
%{那年夏天讲经完毕，有三个穿着袈裟的和尚，没有原因就来了，请求法师在盂兰盆节讲经，法师刚让他们坐下，就突然不见了。}%

@{法師嘗以勝事他適道出黃巖。有一豕犇來繞師所乘已而伏前。意若有所求。眾嗟咨不測其然。}@
%{法师曾经因为一些重要的事情，要去黄岩，路上有一头猪跑来，绕着法师坐的马车跑，然后伏在马车前面，好像有什么请求，大家都很惊讶，不知道是怎么回事。}%

@{徐推之乃豕避屠而來也。遂償其直。教屠者釋之。命豢其妙喜寺。名之曰遇善。}@
%{慢慢地推测，才知道这头猪是为了躲避屠夫而来的，法师就付了钱，让屠夫放了它，并命令寺庙的人，把它养起来，给它取名叫做“遇善”。}%

@{夫豕之果饗德邪人其何哉。}@
%{猪都能报答恩德，人又怎么能不呢？}%

@{台有赤山寺。高爽而瀕海。法師嘗謂人曰。此宜建塔。}@
%{天台山有一座赤山寺，地势高耸，靠近海边，法师曾经对人说： 这里应该建造一座宝塔。}%

@{其眾鄉人樂聞皆曰。是山之巔每有異光照耀海上。其光之間益見七層浮圖之影。}@
%{当地百姓都很高兴，都说道： 这座山的山顶，经常有奇异的光芒照耀海面，光芒之间，还能看到七层宝塔的影子。}%

@{然其所照之至處四十里。皆捕魚者[竺-二+(一/(尸}@邑))]梁周之。}@
%{而且，光芒照射的地方，方圆四十里，都是捕鱼的人，都用竹竿和网捕鱼。}%

@{法師知其發光欲有所警益勵眾必答之。及其事址發土。果得石函之效塔成。}@
%{法师知道，光芒出现，是要提醒大家，就更加鼓励大家，一定要建造宝塔。等到开始建造宝塔，挖地基的时候，果然找到了石函，宝塔建成了。}%

@{亦以七級應其先兆。而斯民不復漁也。}@
%{宝塔也建成七层，对应了预兆，当地百姓不再捕鱼了。}%

@{法師方百日修懺于東掖山也。會其時大旱水不給用。乃出舍相之。}@
%{法师正在东掖山修忏悔法，正好遇到大旱，没有水可以用，他就走出寺庙，看看情况。}%

@{俄以其錫杖卓之。石泉從而發激。今東掖所謂石眼泉是也。}@
%{他立刻用锡杖敲击石头，就涌出了石泉，现在东掖寺的“石眼泉”就是这个泉水。}%

@{初杭之人欲命法師西渡講法。雖使者往還歷七歲而未嘗相從。}@
%{杭州人一开始想要请法师到西边去讲经，虽然使者来来往往，已经过去了七年，法师都没有答应。}%

@{及昭慶齊一者率眾更請乃來。至是已十有二歲矣。}@
%{后来昭庆寺的齐一法师，带着很多人再次邀请，法师才答应了，到这个时候，已经过去了十二年了。}%

@{先此法師嘗夢在母之胎十二年。校其出台而入杭。迺其夢之效也。}@
%{之前，法师曾经梦到自己在母亲的肚子里面住了十二年，现在算算他离开天台山，来到杭州，正好是十二年，梦境应验了。}%

@{至杭始止乎昭慶寺講說大揚義。學者嚮慕沛然如水趨澤。}@
%{到了杭州，法师就住在昭庆寺，讲授大乘教义，很多学者都慕名而来，就像水流向低洼的地方一样。}%

@{杭之風俗習以酒餚會葬。法師特以勝緣諭之。其俗皆化。率變葷為齋。}@
%{杭州的风俗习惯，是喝酒吃肉，举行葬礼，法师就用高尚的缘由，劝说他们，百姓都改变了，大部分人都把荤腥改为素斋。}%

@{因著文曰。誡酒肉慈慧法門。以正其事。其人至今尚之。}@
%{他因此写了一篇文章，叫做《戒酒肉慈慧法门》，用来纠正这种风俗，百姓一直到今天，还遵守着。}%

@{明年蘇人以其州符迓。法師就開元精藍晝夜專講法會。盛集黑白之聽者。謂日萬夕千。}@
%{第二年，苏州人用他们的州符来迎接法师，法师就在开元寺，白天晚上不停地讲经说法，聚集了大量的僧俗听众，据说白天有上万人，晚上有上千人。}%

@{其人不飲酒噉肉者。殆傾郭邑。酒官屠肆頗不得其售也。}@
%{那些不吃酒肉的人，几乎占了全城，卖酒的官吏和屠夫，生意都很难做。}%

@{遂謂其徒曰。吾祖智者遺晉王之書六恨。其一適以法集動眾妨官為之患。}@
%{法师就对他的弟子说： 我的师父智者大师，曾经给晋王写过一封信，里面讲了六种悔恨，其中一种就是用佛法来聚集大众，容易引起官府的忌讳。}%

@{余今德薄。安可久當此會去之。乃翻然復杭。}@
%{我现在的德行薄弱，怎么能够长久地在这里讲经呢？就立刻回到杭州。}%

@{方祥符乙之歲也。刺史薛公顏即以靈山精廬命居。}@
%{正好是祥符乙年，刺史薛公颜，就命令法师住在灵山精舍。}%

@{法師昔樂其勝概。已有棲遁之意。及是適其素願也。}@
%{法师以前就喜欢那里优美的景色，想要在那里隐居，现在正好满足了他的愿望。}%

@{其地乃隋高僧真觀所營之天竺寺也。歷唐而道標承之。}@
%{那里是隋朝高僧真观大师建造的天竺寺，经过唐朝，一直有人继续维护它。}%

@{然隋唐來逾四百載而觀公遺迹湮沒。殆不可睹。法師按舊誌探於莽蒼之間果得其兆。}@
%{但是，从隋唐到现在，已经超过四百年了，真观大师的遗迹都淹没不见了，几乎看不到了，法师根据以前的记载，在荒草丛中寻找，果然找到了迹象。}%

@{即賦詩作碑紀之。此始謀復乎天竺也。}@
%{于是，他就作诗写碑，来记录这件事，这是他开始筹划重建天竺寺的计划。}%

@{初其寺之西有隋世所植之檜。枯枿僅存。至此而復榮。蓋其寺再造之證也。}@
%{天竺寺西边，有一棵隋朝栽种的桧树，已经枯萎，只剩下树桩，到了这里，又重新繁茂了，这是天竺寺重建的证明。}%

@{因名之曰重榮檜。益以其香林洞口之石上梅。}@
%{就给它取名叫做“重荣桧”，再加上香林洞口石头上的梅树。}%

@{其山之本腹內竹石面竹者。與檜為天竺四瑞。作四詩紀其勝異。}@
%{山腹里面，竹石相间，长着竹子的地方，和桧树一起，被称为天竺寺的四瑞，法师作了四首诗，记录了它们的奇异之处。}%

@{居無幾而來學益盛。乃即其寺之東建日觀庵。撰天竺高僧傳。}@
%{过了不久，来学习的人越来越多，法师就在天竺寺东边，建造了日观庵，写了《天竺高僧传》。}%

@{補智者三昧行法之說以正學者。祥符之九年。天台僧正慧。思至都以其名奏之。}@
%{补充了智者大师三昧行法的理论，来纠正学者的错误。祥符九年，天台僧正慧思，来到京城，用法师的名义奏请朝廷。}%

@{遂賜紫服。尋復請講於壽昌寺。罷講過舊東掖。謂其徒曰。靈山乃吾卜終焉之所也。}@
%{朝廷就赐给了法师紫色的僧服，后来，法师又应邀到寿昌寺讲经，讲经完毕后，经过以前住过的东掖寺，他对弟子说： 灵山是我的归宿。}%

@{治行吾當返彼。尋援筆題壁為長謠。以別東掖還天竺。}@
%{我修行圆满后，就会回到那里，他随即拿起笔，在墙壁上写了一首长诗，用来告别东掖寺，回到天竺寺。}%

@{凡夏禁則勵其徒。共行金光明懺法。歲以七晝夜為程。}@
%{每年夏季禁足的时候，法师就鼓励弟子们，一起修金光明忏法，每年用七天七夜来完成。}%

@{宮保馬公既老益更奉佛。尤慕法師之言。遂為著淨土決疑論。馬公鏤板傳之。}@
%{宫保马公，年纪大了，更加虔诚地信佛，尤其敬佩法师的教诲，就请法师写了《净土决疑论》，马公刻版印刷，传给世人。}%

@{逮王文穆公罷相撫杭。聞其高風因李明州要見于府舍。既見。王公奇之。}@
%{后来，王文穆公辞去宰相的职位，来杭州做地方官，听说法师的高尚品德，就让李明州把法师请到府邸，见了法师，王公很惊奇。}%

@{不數日率其僚屬訪法師於山中。即命之講。乃說法華三法妙義。其才辯清發衣冠屬目。}@
%{过了几天，王公就带着他的属官，到山里拜访法师，就命令法师讲经，法师就讲解《法华经》的三法妙义，他的才华和辩论能力，非常清晰，衣冠楚楚，引人注目。}%

@{王公曰。此未始聞也。即引天台教之本末欲其揄揚。王公唯然。}@
%{王公说： 我以前从未听过这样的说法，就引出天台宗的教义，希望法师能够详细地阐述，王公就答应了。}%

@{尋奏復其寺。得賜天竺之名。王公書其榜。尊君命也。}@
%{后来，王公就奏请朝廷，重建天竺寺，并赐名为“天竺寺”，王公亲自写了寺庙的匾额，尊崇君命。}%

@{王公始以西湖奏為放生之池者。亦法師以智者護生之意諷而動耳。}@
%{王公最初把西湖奏请朝廷，用来放生，也是法师用智者大师的护生理念，暗中劝说才实现的。}%

@{其王公出尹應天方微疾。夢與相見而其疾即瘳。乃遺之書盛道其事。}@
%{后来，王公离开杭州，到应天做官，正好得了轻微的病，梦到法师，病就好了，王公就写信给法师，详细地描述了这件事。}%

@{以謂相遇平生有勝緣。移江寧更迓於府舍。問法留且三月。}@
%{说他们两人相遇，是平生有特殊的缘分，王公调到江宁做官，又邀请法师到府邸，法师就留下来，住了三个月。}%

@{王公始欲為僧伽像。疑而未果。法師乃為其推觀音應化遍知無方者示之。}@
%{王公开始想要为寺庙建造僧伽像，犹豫不决，没有决定，法师就用观音菩萨应化无处不在的道理，来开导他。}%

@{先此法師嘗夢與王公在佛塔中。有老僧者擘金鈴而分之二人。益說此以驗適論。}@
%{之前，法师曾经梦到自己和王公，在佛塔里面，有一个老和尚，把金铃铛分成两半，分别给了他们两个人，法师就用这个梦境来验证刚才的论证。}%

@{王公曰。實金陵之謂也。既造像卒持與法師。}@
%{王公说： 这确实是金陵的意思，后来，王公建造了僧伽像，就拿来送给法师。}%

@{因撰泗州大聖禮文以尊其事。王公益與其秦國夫人施錢六百餘萬。為其寺之大殿者。}@
%{法师就写了《泗州大圣礼文》，来尊崇这件事，王公和他的秦国夫人，又捐了六百多万钱，用来建造寺庙的大殿。}%

@{法師以復寺。乃自皇家與王公也。特有所感遂重集天台。四時禮佛之文勉其徒行之。欲以報德。}@
%{法师因为重建天竺寺，得到了皇家和王公的资助，他特别感动，就再次收集了天台宗的四季礼佛的文辞，勉励弟子们修行，想要报答他们的恩德。}%

@{會乾元節。王公以其道上聞。遂錫號慈雲。自是相與為方外之遊益親。形於詩書者多矣。}@
%{正好是乾元节，王公把法师的品德上奏朝廷，朝廷就赐给他“慈云”的法号，从此以后，法师和王公的关系更加亲密，他们之间有很多诗歌和书信来往。}%

@{若其所著圓頓十法界觀法圖注南岳思師心要偈之類。皆為王公之所為也。}@
%{比如，法师写的《圆顿十法界观法图注》、《南岳思师心要偈》等等，都是王公帮助完成的。}%

@{天聖中公終以天台教部奏預大藏。天台宗北傳。蓋法師文穆公有力焉。}@
%{天圣年间，法师最终把天台宗的教义，奏请朝廷，收录到《大藏经》中，天台宗因此传到北方，这是法师和王文穆公共同努力的结果。}%

@{始章獻太后。以法師熏修精志。乾興中特遣使齎金帛而兩命於山中為國修懺。}@
%{最初，章献太后，因为法师修行精进，在乾兴年间，就特别派使者，带着金银财帛，两次命令法师在山中为国家修忏悔法。}%

@{遂著護國道場之儀上之。請與其本教入藏。}@
%{法师就写了《护国道场仪》，上奏朝廷，请求把天台宗的教义，也收录到《大藏经》中。}%

@{天聖改元。內臣楊懷吉東使。又賜之乳香。臨別楊以法師善書求其筆迹。}@
%{天圣年间改元，内臣杨怀吉出使东边，又赐给法师乳香，临别的时候，杨怀吉因为法师书法很好，就请求法师写字。}%

@{即書詩一闋與之。楊遂奏之。明年又賜銀一百兩飯山中千僧。}@
%{法师就写了一首诗给他，杨怀吉就上奏朝廷，第二年，朝廷又赐给法师一百两银子，用来供养山中的千名僧人。}%

@{然其時之卿大夫聞其風而樂其勝緣者。若錢文僖楊文公章郇公他公卿益多。恐斥名不悉書。}@
%{当时，那些官员和士大夫，听到法师的声名，都很敬佩他的高尚品德，比如钱文僖公、杨文公、章郇公等等官员，还有很多，怕列举不完，就不一一写了。}%

@{法師閑雅詞筆篇章。有詩人之風。其文有曰金園集者。天竺別集者曰靈苑集。}@
%{法师的文辞雅致，诗歌文章，有诗人的风范，他的作品，有一部叫做《金园集》，天竺寺的别集，叫做《灵苑集》。}%

@{然修潔精苦數自燼其指而存者一二耳。逮其持筆書翰。精美得鍾王之體。}@
%{但是，他那些经过精雕细琢，呕心沥血的作品，只有少数保存下来，他写字的时候，非常精美，达到了钟繇王羲之的水平。}%

@{靈山秋霽。嘗天雨桂子。法師乃作桂子種桂之詩。尚書胡公見而盛賞之。}@
%{灵山秋雨过后，天空曾经下过桂花，法师就作了一首《桂子种桂》的诗，尚书胡公看到了，非常赞赏。}%

@{乃與錢文僖公賡之。胡公領郡錢唐。益施金而為其寺之三正門者。}@
%{就和钱文僖公一起，互相唱和，胡公后来担任钱塘郡的郡守，又捐了钱，为天竺寺修建了三个正门。}%

@{法師領寺既久。嘗欲罷去。史君李公諮。即會郡人苦留之又二載。}@
%{法师管理天竺寺已经很久了，曾经想要辞去，史君李公就和郡里的人，苦苦挽留他，又住了两年。}%

@{當天聖九祀之孟春。方講淨名經。未幾顧謂其徒曰。我昔在東掖亦講是經。}@
%{正好是天圣九年，正月初一，法师正在讲《净名经》，不久，他就回头对弟子说： 我以前在东掖寺，也讲过这部经。}%

@{嘗夢荊溪尊者室中授其經卷。及出視日已歿矣。今者吾殆終於此講也。}@
%{曾经梦到荆溪尊者，在他的房间里，给了我这部经卷，等到我出来一看，太阳已经落山了，我快要死了，现在我可能要在这部经讲完的时候圆寂了。}%

@{一日果與眾決曰。我住台杭二寺垂四十年。長用十方意時務私傳。今付講席。宜從吾之志。}@
%{有一天，法师就对大家宣布说： 我住在天台山和杭州的寺庙，将近四十年了，一直用十方诸佛的意愿，来处理世俗事务，并私下传授佛法，现在我把讲经的职位，交给你们，应该按照我的遗愿去做。}%

@{即命其高弟弟子祖韶曰。汝當紹吾道我持此爐拂。勿為最後斷佛種人。汝宜勉之。}@
%{就命令他的高徒祖韶说： 你应该继承我的佛法，我拿着这个香炉和拂尘，不要成为最后断绝佛法种子的人，你应该努力。}%

@{遂作謝三緣詩(謂謝絕徒屬賓友筆硯也)命學者刻石示之。}@
%{于是，他就写了一首《谢三缘诗》(就是告别弟子、朋友、笔墨的意思) ，命令学者们刻在石头上，让大家看到。}%

@{秋八月二十有八日。孑然入其寺之東嶺草堂自晦也。}@
%{八月二十八日，法师独自一人，进入寺庙东边的草堂，隐居起来。}%

@{明年十月之八日示微疾。不復用醫藥。命取嘗和晉人劉遺民晦迹詩。改其結句云。翔空迹自絕。不在青青山。使磨崖刻之。}@
%{第二年十月初八日，法师感到身体不适，不再用药，就命令人取来他以前和晋朝人刘遗民的隐居诗，把最后一句改成“翔空迹自绝，不在青青山”，命人把它刻在山崖上。}%

@{翌日之晚復曰。吾報緣必盡。敢忘遺訓乎爾曹耶。益說法以勗其屬。}@
%{第二天晚上，法师又说： 我报答众生的缘分，快要尽了，你们敢忘记我的教诲吗？他又继续讲法，鼓励弟子们。}%

@{及後日之晚。使請彌陀像。以正其終。基徒尚欲有所禱。且以觀音像應命。}@
%{到了晚上，法师就让人请来阿弥陀佛像，用来迎接他的圆寂，弟子们还想继续祈求，就用观音菩萨像来应验。}%

@{法師即炷香瞻像而祝之曰。我觀世音。前際不來後際不去。十方諸佛同住實際。願住此實際受我一炷香(云云)}@
%{法师就点燃香，看着观音菩萨像，祈祷说： 我观世音菩萨，过去未来都不来也不去，十方诸佛都住在真实境界，愿我住在真实境界，接受我这一炷香(等等) 。}%

@{或問其所歸者。猶以寂光淨土對之。至其夕之三鼓。奄然坐終。}@
%{有人问他往生到哪里，法师就回答说： 寂光净土。到了晚上三更，法师就安详地坐化了。}%

@{先此法師自製其櫬曰遐榻而銘之。學者務奉其師之前志。必臥其靈體于遐榻。}@
%{之前，法师自己制作了棺材，叫做“遐榻”，并且在上面刻了铭文，弟子们为了继承师父的遗志，一定要把法师的遗体，放在“遐榻”上。}%

@{更七日其形貌完潔如平昔。其壽六十有九。臘五十。}@
%{过了七天，法师的容貌，依然完整，如同生前一样，他享年六十九岁，法腊五十岁。}%

@{當其化之夕。山中見大星隕乎鷲峯。爀然有紅光。發於其寺之前。}@
%{法师圆寂那天晚上，山里看到一颗大星星，坠落在鹫峰，突然发出红色的光芒，照耀在寺庙前面。}%

@{度弟子若虛輩垂百人。授講稟法者如文昌諸上人者僅二十人。登門而學者其人不啻千數。}@
%{法师的弟子，像若虚法师这样的人，将近一百人，}%