@{十地論義疏卷第一}@
%{十地论义疏卷第一}%

@{剛結堅義如金剛□□□□□□□□□□□□□□□□便能生道行者能利他行不能者無能勝奪也。}@
%{刚结坚义如金刚，便能生道行者能利他行，不能者无能胜夺也。}%

@{三昧分者。佛性門中入寂分凡有二義。一表十地理深非證不說。二欲受加。是故入三昧也問曰。大士靜亂平等。何當不定而始云者答曰。蓋隨化□□□□又解□寂圓道備通萬行無障無礙。以之為乘證無出入顯在外用。攝用在心故名入也。}@
%{三昧分者，佛性门中入寂分凡有二义。一表十地理深非证不说。二欲受加，是故入三昧也。问曰：大士静乱平等，何当不定而始云者？答曰：盖随化，又解寂圆道备通万行无障无碍，以之为乘证无出入显在外用，摄用在心故名入也。}%

@{光明者。如來光同處不相障礙故。論云光明者。顯照一切餘法門故。}@
%{光明者，如来光同处不相障碍故。论云光明者，显照一切余法门故。}%

@{非思量境者。明十地真法體非分別妙絕名相。故法華經云。是法不可示。言辭相寂滅。諸餘眾生類無有能得解。}@
%{非思量境者，明十地真法体非分别妙绝名相。故法华经云：是法不可示，言辞相寂灭，诸余众生类无有能得解。}%

@{加分以下佛性門中果嚴因分問曰。上入三昧在於定中。今此加分中。諸佛開基淨願九入十始終廣明地體圓極備統萬行。敬為誰說也答曰。正為金剛藏說。以金剛藏入法性三昧與諸佛體同故。}@
%{加分以下佛性门中果严因分问曰：上入三昧在于定中，今此加分中，诸佛开基净愿九入十始终广明地体圆极备统万行，敬为谁说也？答曰：正为金金刚藏说，以金刚藏入法性三昧与诸佛体同故。}%

@{諸佛在定中為說十地法用辨十地自體無障無礙。加以三業定中具作法用既竟。金剛藏然後出定依向諸佛所教為大眾具辨十地行相差別。故有定中說問曰。若爾何故下論云定無言說答曰。云無言說者。乃可無六識分別言說。非無證說。故經云。無說是名貞說也。}@
%{诸佛在定中为说十地法用辨十地自体无障无碍，加以三业定中具作法用既竟，金刚藏然后出定依向诸佛所教为大众具辨十地行相差別。故有定中說，问曰：若尔何故下论云定无言说？答曰：云无言说者，乃可无六识分别言说，非无证说，故经云：无說是名贞说也。}%

@{加者。向入三昧顯已契證。是能說之人。諸佛同加勸令其說。故云加分。夫凡解加有二種。若如來住持力加。須菩提說大品令草木能說章句。皆是住持力加。今不論此加。亦不論加其進行。今直取加其教智說同佛說問曰。金剛藏是十地大士。體證相應勘能自說。何假佛加答曰。實自能說。但大人在坐迭相映奪說則成礙。要假佛加說同佛說。故下論云。同化辨才也。}@
%{加者，向入三昧显已契证，是能说之人，诸佛同加劝令其说，故云加分。夫凡解加有二种，若如来住持力加，须菩提说大品令草木能说章句，皆是住持力加。今不論此加，亦不論加其進行，今直取加其教智说同佛说。问曰：金刚藏是十地大士，体证相應勘能自说，何假佛加？答曰：实自能说，但大人在坐迭相映夺说则成碍，要假佛加说同佛说。故下论云：同化辨才也。}%

@{就文中有三分。初直明本願力故加。第二何故加已下為說十地故加。第三明諸佛與力之相。}@
%{就文中有三分，初直明本愿力故加，第二何故加已下为说十地故加，第三明诸佛与力之相。}%

@{就初經文中有三分。第一至同名金剛藏明出經者意。是諸佛已下明諸佛讚勸。第三是盧舍那佛已下明諸佛助加之義問曰。佛具一切智。一佛便足。何故多佛加者答曰。顯諸佛道同。德無彼此。同契不二。顯法為重。及法師者。以加力故說同佛說。法在於人。人法俱重也問曰。上知多佛之德。何故同一名號也答曰。願者是本行之秤。金剛是真理行之名。本在因時同行金剛理行今成正覺。還以此正法同號其人。故言本願也問曰。若以理行同故名號同者。何故盧舍那佛而名獨異答曰。盧舍那佛名滿淨如來。是自體異用報果圓寂故不與因同名。十方諸佛是自體方便相在對因故與菩薩同名也問曰。萬行非一。何故唯金剛為行也答曰。金剛是真理行萬用之體多所行。故論云示多佛也。}@
%{就初经文中有三分，第一至同名金刚藏明出经者意，是诸佛已下明诸佛赞劝，第三是卢舍那佛已下明诸佛助加之义。问曰：佛具一切智，一佛便足，何故多佛加者？答曰：显诸佛道同，德无彼此，同契不二，显法为重，及法师者，以加力故说同佛说，法在於人，人法俱重也。问曰：上知多佛之德，何故同一名号也？答曰：愿者是本行之秤，金刚是真理行之名，本在因时同行金刚理行今成正觉，还以此正法同号其人。故言本愿也。问曰：若以理行同故名号同者，何故卢舍那佛而名独异？答曰：卢舍那佛名满净如来，是自体异用报果圆寂故不与因同名。十方诸佛是自体方便相在对因故与菩萨同名也。问曰：万行非一，何故唯金刚为行也？答曰：金刚是真理行万用之体多所行，故论云示多佛也。}%

@{三昧法體者是十地。證智皆名金剛者。十方諸佛及盧舍那佛。昔在因地同行金剛行也。同說者皆顯十地也。既契窮本際得即不二。本今齊等故言不異名加也。}@
%{三昧法体者是十地，证智皆名金刚者，十方诸佛及卢舍那佛，昔在因地同行金刚行也。同说者皆显十地也。既契穷本际得即不二，本今齐等故言不异名加也。}%

@{又者更有義增踊悅者。為辨菩薩與佛所得道同。但增微為異。如來圓證。菩薩分證。慶已必圓故生踊悅也。}@
%{又者更有义增踊悦者，为辨菩萨与佛所得道同，但增微为异，如来圆证，菩萨分证，庆已必圆故生踊悦也。}%

@{方便顯多佛者。一言兩顯是集法者巧故言方便。為說十地者。寄圓數表圓道也。}@
%{方便显多佛者，一言两显是集法者巧故言方便，为说十地者，寄圆数表圆道也。}%

@{先作是願者。是盧舍那開基行願。今自加者。非但自立。亦兼一切。故今成正覺。先加金剛藏命其入定也。後餘佛加者。諸佛道同化儀處一必須嚮助也。}@
%{先作是愿者，是卢舍那开基行愿，今自加者，非但自立，亦兼一切，故今成正觉，先加金刚藏命其入定也，後餘佛加者，诸佛道同化仪处一必须嚮助也。}%

@{盧舍那本願者。前承盧舍那加所以入定。後諸佛加令其起先說。先說之來元由盧舍那為成其人法席建立也。}@
%{卢舍那本愿者，前承卢舍那加所以入定，後諸佛加令其起先说，先说之来元由卢舍那为成其人法席建立也。}%

@{何故加者是問。第二明所為說者是答。生下二十句。復云何加生下第三經文。二十句備如論分。初十句明入。入據其解。後十始終明行。自行義劣但彰名名入。利他行勝故辨始終之稱。}@
%{何故加者是问，第二明所为说者是答，生下二十句，復云何加生下第三经文，二十句备如论分，初十句明入，入据其解，後十始终明行，自行义劣但彰名名入，利他行胜故辨始终之称。}%

@{住信行地者。常徒解信正在習種。性種彰行。道種彰發趣。今明信行。始從習種終訖解行皆為信地。初地已上名證地也。}@
%{住信行地者，常徒解信正在习种，性种彰行，道种彰发趣，今明信行，始从习种终訖解行皆为信地，初地已上名证地也。}%

@{是出世間道品者。是十地法正是佛法故。故指道品為為佛法問曰。今為說十地法所以舉佛法者答曰。菩薩地法正以佛法為體故也。}@
%{是出世间道品者，是十地法正是佛法故，故指道品为为佛法。问曰：今为说十地法所以举佛法者？答曰：菩萨地法正以佛法为体故也。}%

@{見智者是教道。得證者是證道。教有始末。證有初後。始相應名見。淳熟名智。始契名得。終圓名證。以成明也。}@
%{见智者是教道，得证者是证道，教有始末，证有初后，始相應名见，淳熟名智，始契名得，终圆名证，以成明也。}%

@{信樂得證者。此辨入方便因果。通舉前智據先成就處語。今言信樂。始解會時為言解行。終心修覺相入證方便以為信樂。始契初地相應以為得證。以成入義問曰。道體平等妙絕名相。非得非證。云何言得證答曰。若言無名相不可得證者。蓋非分別之心取相能會。但聖人所證理絕形名無為所不為。是以無言之法寄言說言。無聽之旨藉說以悟。故論云。何故不但說無言示現依言求解故。}@
%{信乐得证者，此辨入方便因果，通举前智据先成就处语，今言信乐，始解会时为言解行，终心修觉相入证方便以为信乐，始契初地相應以为得证，以成入义。问曰：道体平等妙绝名相，非得非证，云何言得证？答曰：若言无名相不可得证者，盖非分别之心取相能会，但圣人所证理绝形名无为所不为，是以无言之法寄言说言，无听之旨藉说以悟。故论云：何故不但说无言示现依言求解故。}%

@{智慧地者。本分中六種決定正明實慧體也。根本入者。一而備萬以之為本。修多羅中者。本初句與九句為本。又為辨此中開合。九入都就教中證也。依根本入者。九入皆分別。向一句皆是所入。智地差別故悉名為入問曰。向智地一句乃是十地智。九入中始明聞慧。終明佛盡。何得為本也答曰。智地一行具一切行。今始從聞攝終至盡者。就其眾意之相故寄優劣階降而言。此非根本入中有此優劣。亦非雖根本外有此差別。何故然者。大乘義融一而備眾。眾而是一。淺而備深。深而備淺。故但舉初地則徹佛地。理無不盡。其用亦備。此是初地之佛地。非是佛地之佛地。若舉佛地亦備初地。此是佛地之初地。非初地之初地。華嚴經云。住於一地普攝諸地功德。故智理行但融。}@
%{智慧地者，本分中六种决定正明实慧体也。根本入者，一而备万以之为本，修多罗中者，本初句与九句为本，又为辨此中开合，九入都就教中证也。依根本入者，九入皆分别，向一句皆是所入，智地差別故悉名为入。问曰：向智地一句乃是十地智，九入中始明闻慧，终明佛尽，何得为本也？答曰：智地一行具一切行，今始从闻摄终至尽者，就其众意之相故寄优劣阶降而言。此非根本入中有此优劣，亦非虽根本外有此差別。何故然者，大乘义融一而备众，众而是一，浅而备深，深而备浅，故但举初地则彻佛地，理无不尽，其用亦备。此是初地之佛地，非是佛地之佛地。若举佛地亦备初地，此是佛地之初地，非初地之初地。华严经云：住於一地普摄诸地功德。故智理行但融。}%

@{九入中初四句明地前行相。中間四入明地上行。第九明佛果行。}@
%{九入中初四句明地前行相，中间四入明地上行，第九明佛果行。}%

@{攝一切者。習種性是一切佛法種子根本建立也。道品者。初地已上方便者性種行也。法相入者。道種性修慧義。二義中知故云彼彼。善知二諦境界故云種種。三慧既成勘能化物故云教化。義者是理。名字是教。善知理教故云具足。應機授藥故云善說。}@
%{摄一切者，习种性是一切佛法种子根本建立也，道品者，初地已上方便者性种行也，法相入者，道种性修慧义，二义中知故云彼彼，善知二谛境界故云种种，三慧既成勘能化物故云教化，义者是理，名字是教，善知理教故云具足，应机授药故云善说。}%

@{世間行滿。次明入證。初地始心與理相應名證。證有二種。一緣證。二體證。修道剋證理唯自覺故云緣證。一切眾生皆以法界為體。煩惱覆故隱而不現。了因除彰自體顯用如如平等故曰體證。}@
%{世间行满，次明入证，初地始心与理相應名证，证有二种，一缘证，二体证，修道剋证理唯自觉故云缘证，一切众生皆以法界为体，烦恼覆故隐而不现，了因除彰自体显用如如平等故曰体证。}%

@{初地始心以為見道。後安住以為修道。教化者對料簡。第四句舉利他以成自利也。修道有行對治成就故云不放逸也。離煩惱染者。前見道除煩惱障。後修道應除智障。而言煩惱者。舉煩惱盡以除智障。二地至七地為修道也。}@
%{初地始心以为见道，後安住以为修道，教化者对料简，第四句举利他以成自利也，修道有行对治成就故云不放逸也，离烦恼染者，前见道除烦恼障，後修道应除智障，而言烦恼者，举烦恼尽以除智障，二地至七地为修道也。}%

@{地地轉入者。八地九地也。出過功用故云出世間。前修道之位修行義彰得遠離之名。今八地無功用道當體無貪性善根淨也。復有善根能為因者。料簡善差別。世間善能生出世間善根。此異體相生。七地已還善根生八地已上出世道品。同體相生故云因也。}@
%{地地转入者，八地九地也，出过功用故云出世间，前修道之位修行义彰得远离之名，今八地无功用道当体无贪性善根净也，復有善根能为因者，料简善差別，世间善能生出世间善根，此异体相生，七地已还善根生八地已上出世道品，同体相生故云因也。}%

@{菩薩盡者。十地大士因道究竟更無有餘非滅盡也。佛果功德名為祕密。菩薩分證故云入。佛盡者果道窮圓也。一切智者。諸佛一切智。契會相應名入。為校量非根本入者。理而言之。智慧地體一而備萬。所以始從聞攝終至佛盡者。為辨行相差別寄優劣而彰。非根本入中有此優劣之根也。}@
%{菩萨尽者，十地大士因道究竟更无有余非灭尽也，佛果功德名为秘密，菩萨分证故云入，佛尽者果道穷圆也，一切智者，诸佛一切智，契会相應名入，为校量非根本入者，理而言之，智慧地体一而备万，所以始从闻摄终至佛尽者，为辨行相差別寄优劣而彰，非根本入中有此优劣之根也。}%

@{一切十句中皆有六種者。此通釋十地一部中皆有六種總別義也。言說應知者。為教化故作此優劣之說。真實之相不可依言而取故云應知。}@
%{一切十句中皆有六种者，此通释十地一部中皆有六种总别义也，言说应知者，为教化故作此优劣之说，真实之相不可依言而取故云应知。}%

@{又解。一即一切。淺深平等六無六相也。謂陰入者。陰是五陰。入是十二入。界是十八界。事別不融故須除也。}@
%{又解，一即一切，浅深平等六无六相也，谓阴入者，阴是五阴，入是十二入，界是十八界，事别不融故须除也。}%

@{六種正見者。一行為總。眾行為別。總別俱融為同。總別差殊為異相。證相順為成。相違相背為壞。是總本入者。智慧地體也。別者九入也。}@
%{六种正见者，一行为总，众行为别，总别俱融为同，总别差殊为异相，证相顺为成，相违相背为坏，是总本入者，智慧地体也，别者九入也。}%

@{依止本者。非本末則不立。非末本則不滿。故云滿也。九皆是入曰同。九入階降名增。舉一眾無不統為略。歷別而彰為廣。如世界成壞者。借喻以況。成時微塵不增。壞時微塵不減。圓極常爾義無障礙故為況。}@
%{依止本者，非本末则不立，非末本则不滿，故云满也，九皆是入曰同，九入阶降名增，举一众无不统为略，历别而彰为广，如世界成坏者，借喻以況，成时微尘不增，坏时微尘不减，圆极常尔义无障碍故为況。}%

@{得十地始終者。問曰。何故名始終。答曰。創入相應名始。後剋成滿名之為終。}@
%{得十地始终者，问曰：何故名始终？答曰：创入相應名始，後剋成满名之为终。}%

@{信欲等者。信是解之始。欲是行之始。親近是道之始。此三位在解行中。解滿名念。行滿名持。道滿名地。滿有十階故言諸地。}@
%{信欲等者，信是解之始，欲是行之始，亲近是道之始，此三位在解行中，解满名念，行满名持，道满名地，满有十阶故言诸地。}%

@{復有阿含及證者。阿含者就教道以論始終。證者就證道以明始終。如是次第者。論位及教以說此次第。依初相者。位始終也。位中既成證教可知故言應知。}@
%{復有阿含及证者，阿含者就教道以论始终，证者就证道以明始终，如是次第者，论位及教以说此次第，依初相者，位始终也，位中既成证教可知故言应知。}%

@{攝始終。前九入中語其自行位劣以聞慧為初。此論始終據外化。其行是勝以思慧為初。受持說者。地持八句縱雖不思處說有所捨。是隨所聞義。依義不依味。闇說明說。名受持也。}@
%{摄始终，前九入中语其自行位劣以闻慧为初，此论始终据外化，其行是胜以思慧为初，受持说者，地持八句纵虽不思处说有所舍，是随所闻义，依义不依味，闇說明说，名受持也。}%

@{修慧中有二句。欲之與行。地持中有四句。前二心觀別修行未善成故不取。但取正觀合修二句。始相應名欲。行之淳熟名行。修相方便解心造境以為觀分別。道品初地得解在心與真境相應體未即是名修覺。}@
%{修慧中有二句，欲之与行，地持中有四句，前二心观别修行未善成故不取，但取正观合修二句，始相應名欲，行之淳熟名行，修相方便解心造境以为观分别，道品初地得解在心与真境相應体未即是名修觉。}%

@{初地始心為見道。法體自然為法無我。見道據位無我據行。善相應成以為方便。體非分別離諸妄相。以之為擇。非擇去之擇故言勝也。}@
%{初地始心为见道，法体自然为法无我，见道据位无我据行，善相應成以为方便，体非分别离诸妄相，以之为择，非择去之择故言胜也。}%

@{大智慧者。應言大乘。若釋名辨義。觀照為慧。運通為乘。今據法辨義。一切行俱融以為智慧。無障無礙以為大乘。非二乘境界故云過小乘也。}@
%{大智慧者，应言大乘，若释名辨义，观照为慧，运通为乘，今据法辨义，一切行俱融以为智慧，无障无碍以为大乘，非二乘境界故云过小乘也。}%

@{對治無明者。寄對治以顯。明非體對治也。}@
%{对治无明者，寄对治以显，明非体对治也。}%

@{此事中者。結法無我智。彼時中者。結見道時。皆善知者。結方便也。修道始終者。出世間智力是初地智。智有姿成二地義。以牒前起後。以明修道之解依前而生也。}@
%{此事中者，结法无我智，彼时中者，结见道时，皆善知者，结方便也，修道始终者，出世间智力是初地智，智有姿成二地义，以牒前起後，以明修道之解依前而生也。}%

@{法義者。二地已上修道行地。此處菩薩五種障者。據位而言。此二地已上也。就行實而言。正是初地。但論主解義多途。或順釋或返釋或顯發釋。今論主將明此處菩薩有五種對治行。故舉五障來顯答曰。今言有者。是其細障。但無麁障故言寄障顯也。}@
%{法义者，二地已上修道行地，此处菩萨五种障者，据位而言，此二地已上也，就行实而言，正是初地，但论主解义多途，或顺释或返释或显发释，今论主将明此处菩萨有五种对治行，故举五障来显。答曰：今言有者，是其细障，但无麁障故言寄障显也。}%

@{就五障中。初一句於法義二辨中障。即二地邪行於眾生障也。第二句於辭樂說二辨中障。即三地闇相於聞思也。第三發心狹劣障。四地至七地住寂心也。第四不懃化物障。即九地不能善利益眾生也。第五無不能破邪者。不善為客。既不能破邪。己義不立。故言善巧障。即十地於諸法中不能自在障也。}@
%{就五障中，初一句於法义二辨中障，即二地邪行於众生障也，第二句於辞乐说二辨中障，即三地闇相於闻思也，第三发心狭劣障，四地至七地住寂心也，第四不勤化物障，即九地不能善利益众生也，第五无不能破邪者，不善为客，既不能破邪，己义不立，故言善巧障，即十地於诸法中不能自在障也。}%

@{壞也。人無探承故離散也。不能答難者。上明不善為客。此不善為主。顯不能立正也。雖能破邪立正。若樂著小乘亦是其障。雖求菩提。而化物懈怠亦是其障。雖有心化物。而無方便亦爾障也。各有二過。闕無自行外化。其義可知。}@
%{坏也，人无探承故离散也，不能答难者，上明不善为客，此不善为主，显不能立正也，虽能破邪立正，若乐著小乘亦是其障，虽求菩提，而化物懈怠亦是其障，虽有心化物，而无方便亦尔障也，各有二过，阙无自行外化，其义可知。}%

@{對治有五者。對以顯行。隨彼所著者。外人邪執處也。顯己義者。菩薩內具明解。善識邪正。能破邪執。故云對治。正義既興。學徒還集。幡上離散。即攝眾生戒也。}@
%{对治有五者，对以显行，随彼所著者，外人邪执处也，显己义者，菩萨内具明解，善识邪正，能破邪执，故云对治，正义既兴，学徒还集，幡上离散，即摄众生戒也。}%

@{能答難者。既隨問能答。得通大法。是無礙義。正義既通。出言人信。幡上人不信受。即三地禪智也樂著小乘對治者。樂小則捨大。願大則棄小今願大。捨小即為二得也。}@
%{能答难者，既随问能答，得通大法，是无碍义，正义既通，出言人信，幡上人不信受，即三地禅智也。乐著小乘对治者，乐小则捨大，愿大则弃小，今愿大，捨小即为二得也。}%

@{大菩提願者自體行念者方便行。不忘者堅固義。即四地至八地道品菩提分也。利益眾生者。即九地四十辨才也。通達分別即地智神通等也。}@
%{大菩提愿者自体行，念者方便行，不忘者坚固义，即四地至八地道品菩提分也，利益众生者，即九地四十辨才也，通达分别即地智神通等也。}%

@{加之所為如上所釋故。言已說何故加問曰。加須有法。復云何加答曰。諸佛與力乃有無量不出三業。謂口意身。口加益辨。意加增智。身加形安。口加勸說雖益辨才。若智慧不達根性則辨無所寄。故次明意加與其智力。既具辨才智慧勘處眾施化。在定無言。故次明身加摩頂令超。據相三別論理處通。}@
%{加之所为如上所释故，言已说何故加？问曰：加须有法，復云何加？答曰：诸佛与力乃有無量不出三业，谓口意身，口加益辨，意加增智，身加形安，口加劝说虽益辨才，若智慧不达根性则辨无所寄，故次明意加与其智力，既具辨才智慧勘处众施化，在定无言，故次明身加摩顶令超，据相三别论理处通。}%

@{云何口加者。舉初章門。何者。是口加事汝當辨說。法門差別者。諸佛上說二十句是略明十地行。金剛藏為眾廣說也。得法義者。前二辨也。不妄說者。後二辨也。諸法門者。是十地法即上金剛藏所證法也。種種名相者。十地行相不同也。}@
%{云何口加者，举初章门，何者，是口加事汝当辨说，法门差別者，诸佛上说二十句是略明十地行，金刚藏为众广说也，得法义者，前二辨也，不妄说者，後二辨也，诸法门者，是十地法即上金刚藏所证法也，种种名相者，十地行相不同也。}%

@{此法善巧成者。明教道萬用殊。能用不永寂故名方便也。此初句辨才與下十句為本。別依止本故云依根本。}@
%{此法善巧成者，明教道万用殊，能用不永寂故名方便也，此初句辨才与下十句为本，别依止本故云依根本。}%

@{自分他分加者。明十地之法是不共法。唯佛能盡其宗。金剛藏但分得其旨。今加金剛藏教智同盡其宗。以為他分加。自分加者。於自分中若於己眾實德自在。但大人在坐情有悚怯說不盡趣。要待加被形安志泰方有所說也。}@
%{自分他分加者，明十地之法是不共法，唯佛能尽其宗，金刚藏但分}%