@{諸佛集會陀羅尼經一卷}@
%{诸佛集会陀罗尼经一卷}%

@{唐三藏法師提雲般若等奉制譯}@
%{唐三藏法师提云般若等奉制译}%

@{如是我聞：}@
%{如是我闻：}%

@{一時佛在恒伽河邊，護世四天王之所圍繞。}@
%{一时佛在恒伽河边，护世四天王之所围绕。}%

@{爾時世尊告毘沙門等四天王言：汝等當知一切眾生，若男若女、若長若幼，皆為四種大怖所纏，謂生老病死。}@
%{尔时世尊告毘沙门等四天王言：汝等当知一切众生，若男若女、若长若幼，皆为四种大怖所缠，谓生老病死。}%

@{然於其中，死怖一種最難除遣。}@
%{然于其中，死怖一种最难除遣。}%

@{我今為汝說除遣法。}@
%{我今为汝说除遣法。}%

@{爾時四天王即從座起，合掌恭敬白佛言：世尊！我等今者獲大善利，得值如來攝受世間，施其命故。}@
%{尔时四天王即从座起，合掌恭敬白佛言：世尊！我等今者获大善利，得值如来摄受世间，施其命故。}%

@{爾時世尊從座而起，面于東方，彈指唱言：彼方所有諸佛，如來、應、正等覺，莫不皆為一切眾生而成阿耨多羅三藐三菩提。}@
%{尔时世尊从座而起，面于东方，弹指唱言：彼方所有诸佛，如来、应、正等觉，莫不皆为一切众生而成阿耨多罗三藐三菩提。}%

@{諸佛當知我今為欲哀愍救護諸眾生故，轉先未轉第二法輪，當令眾生色力壽命皆悉增長，永復無有非時夭橫。}@
%{诸佛当知我今为欲哀愍救护诸众生故，转先未转第二法轮，当令众生色力寿命皆悉增长，永复无有非时夭横。}%

@{唯願諸佛來此會中，為護眾生，共以威神除其橫苦。}@
%{唯愿诸佛来此会中，为护众生，共以威神除其横苦。}%

@{南西北方、四維上下皆亦如是。}@
%{南西北方、四维上下皆亦如是。}%

@{是時如來以佛眼觀十方世界，一一世界皆有諸佛側塞充滿猶如稻麻，悉來此會而為等侶。}@
%{是时如来以佛眼观十方世界，一一世界皆有诸佛侧塞充满犹如稻麻，悉来此会而为等侣。}%

@{然見十方一切世界，一一方處諸佛世尊亦皆遍滿，分明顯現。}@
%{然见十方一切世界，一一方处诸佛世尊亦皆遍满，分明显现。}%

@{如是一切諸佛如來，俱時發聲而說呪曰：}@
%{如是一切诸佛如来，俱时发声而说呪曰：}%

@{折禮(句一)折羅折禮(句二)毘那(去借音，即此字之上聲，下有字傍註上字皆倣此)徵(珍里反，句三)莎(蘇括反)悉底(都以反，下同)雞(句四)斫迦爛揭時(句五)鉢羅舍漫都(句六)薩婆嚕(依魯字本音而轉舌呼之，其下口邊作犁羅麗皆倣此)伽(句七)阿那(上)𪘨(卓諧反，句八)俱那(上)𪘨(句九)摩訶捺𪘨(句十)折𠼐折𠼐(句十一)醯(呼計反，下同)摩具𠼝(句十二)醯摩儞產(去)地(句十三)醯摩室尼(句十四)吉囉(上)陛(句十五)吉囉(上)鞞(句十六)醯(引聲)俱囉(上)𠼐(句十七)俱囉(上)𠼐(句十八)俱末底(句十九)毘奢麼(謀跛反)泥(句二十)戍暑(輸矩反，下同)毘(上)婆(句二十一)阿折禮毘折禮(句二十二)摩毘(上)濫婆(句二十三)呼(去)牟呼(去)牟(句二十四)}@
%{折礼(句一)折罗折礼(句二)毘那(去借音，即此字之上声，下有字傍注上字皆倣此)徵(珍里反，句三)莎(苏括反)悉底(都以反，下同)鸡(句四)斫迦烂揭时(句五)鉢罗舍漫都(句六)薩婆嚕(依鲁字本音而转舌呼之，其下口边作犁罗丽皆倣此)伽(句七)阿那(上)𪘨(卓谐反，句八)俱那(上)𪘨(句九)摩訶捺𪘨(句十)折𠼐折𠼐(句十一)醯(呼计反，下同)摩具𠼝(句十二)醯摩儞产(去)地(句十三)醯摩室尼(句十四)吉囉(上)陛(句十五)吉囉(上)鞞(句十六)醯(引声)俱囉(上)𠼐(句十七)俱囉(上)𠼐(句十八)俱末底(句十九)毘奢麼(谋跛反)泥(句二十)戍暑(输矩反，下同)毘(上)婆(句二十一)阿折禮毘折禮(句二十二)摩毘(上)濫婆(句二十三)呼(去)牟呼(去)牟(句二十四)}%

@{爾時十方諸佛一一皆有金剛密跡王親近圍繞，此無量金剛王眾復共同聲而說呪曰：}@
%{尔时十方诸佛一一皆有金刚密迹王亲近围绕，此无量金刚王众复共同声而说呪曰：}%

@{𧵊(呼濫反引聲，句一)𧵊(句二)室勢(句三)颯婆(去)訶(句四)}@
%{𧵊(呼滥反引声，句一)𧵊(句二)室勢(句三)颯婆(去)訶(句四)}%

@{爾時毘沙門天王白佛言：世尊！我今亦為擁護眾生說陀羅尼，令其無有非時夭橫。}@
%{尔时毘沙门天王白佛言：世尊！我今亦为拥护众生说陀罗尼，令其无有非时夭横。}%

@{唯願如來垂哀與力。}@
%{唯愿如来垂哀与力。}%

@{即說呪曰：}@
%{即说呪曰：}%

@{稅低(句一)稅怛犁(句二)履梨(句三)}@
%{稅低(句一)稅怛犁(句二)履梨(句三)}%

@{爾時毘盧勒叉天王亦作是言：我今為欲護諸眾生說陀羅尼。}@
%{尔时毘卢勒叉天王亦作是言：我今为欲护诸众生说陀罗尼。}%

@{即說呪曰：}@
%{即说呪曰：}%

@{摩蹬耆(瞿雞反，句一)摩蹬耆(祇里反)尼(儞咨反，句二)暑(输矩反，下同)摩暑母(句三)}@
%{摩蹬耆(瞿鸡反，句一)摩蹬耆(祇里反)尼(儞咨反，句二)暑(输矩反，下同)摩暑母(句三)}%

@{爾時提頭賴吒天王亦為擁護諸眾生故而說呪曰：}@
%{尔时提头赖吒天王亦为拥护诸众生故而说呪曰：}%

@{折囇折囇颯婆(去)訶}@
%{折囇折囇颯婆(去)訶}%

@{爾時毘樓博叉天王亦說呪曰：}@
%{尔时毘楼博叉天王亦说呪曰：}%

@{跋凌(去)婆(上)婆}@
%{跋凌(去)婆(上)婆}%

@{爾時世尊告四天王言：諸天等！此陀羅尼從於一切諸佛所生，一切諸佛共所知見。}@
%{尔时世尊告四天王言：诸天等！此陀罗尼从于一切诸佛所生，一切诸佛共所知见。}%

@{若善男子善女人，乃至有能一日之中讀一遍者，是人終不墮於惡趣。}@
%{若善男子善女人，乃至有能一日之中读一遍者，是人终不堕于恶趣。}%

@{當於是人起大師想。}@
%{当于是人起大师想。}%

@{若有人為欲利益一切眾生，於日日中讀誦斯呪，能令眾生壽命增長，亦令其人災橫怖畏皆得消除，無諸惡相及眾疾苦，水不能漂、火不能燒、刀不能傷、毒不能害。}@
%{若有人为欲利益一切众生，于日日中读诵斯呪，能令众生寿命增长，亦令其人灾横怖畏皆得消除，无诸恶相及众疾苦，水不能漂、火不能烧、刀不能伤、毒不能害。}%

@{若在在處處有能讀誦此陀羅尼，當知此處則為十方一切諸佛常所護念。}@
%{若在在处处有能读诵此陀罗尼，当知此处则为十方一切诸佛常所护念。}%

@{若人自書若教人書，其人則為承事供養一切諸佛。}@
%{若人自书若教人书，其人则为承事供养一切诸佛。}%

@{何以故？若於眾生能作饒益，則為供養一切佛故。}@
%{何以故？若于众生能作饶益，则为供养一切佛故。}%

@{若有專欲擁護其身，當書此呪佩著身上。}@
%{若有专欲拥护其身，当书此呪佩著身上。}%

@{若所在之處有深信法善男子善女人等，或遇災難欲令除滅，疾應如法受持此呪。}@
%{若所在之处有深信法善男子善女人等，或遇灾难欲令除灭，疾应如法受持此呪。}%

@{持呪法著，先當簡擇清淨之處，以栴檀末而塗其地，成一方壇縱廣七肘。}@
%{持呪法著，先当简择清净之处，以栴檀末而涂其地，成一方坛纵广七肘。}%

@{其人應從月初八日，香湯洗浴、著新淨衣、受八戒齋，唯食粳米、石蜜、牛乳，取黑沈香及龍腦香共滿一兩置於壇上。}@
%{其人应从月初八日，香汤洗浴、著新净衣、受八戒斋，唯食粳米、石蜜、牛乳，取黑沈香及龙脑香共满一两置于坛上。}%

@{又取白檀香，或沈水香、或龍腦香、或復丁香、迦矩羅香，而置於壇。}@
%{又取白檀香，或沈水香、或龙脑香、或复丁香、迦矩罗香，而置于坛。}%

@{其人誦此陀羅尼呪呪此諸香，於日日中皆七七遍，滿于七日。}@
%{其人诵此陀罗尼呪呪此诸香，于日日中皆七七遍，满于七日。}%

@{至十五日，一日不食。}@
%{至十五日，一日不食。}%

@{其日中時，以欝金香於其壇上作二十一小壇，其一處中名如來壇，餘二十壇名金剛王壇。}@
%{其日中时，以欝金香于其坛上作二十一小坛，其一处中名如来坛，余二十坛名金刚王坛。}%

@{又於壇外作四小壇，名四天王壇。}@
%{又于坛外作四小坛，名四天王坛。}%

@{復取麝香、龍腦、白檀、欝金之香及紫檀末，於如來壇若散若塗而為供養，自餘諸壇隨取一香而供養之。}@
%{复取麝香、龙脑、白檀、欝金之香及紫檀末，于如来坛若散若涂而为供养，自余诸坛随取一香而供养之。}%

@{又取乳、酪、酥及沙糖，如其次第，以新瓶四口各別盛之置四天王壇上。}@
%{又取乳、酪、酥及沙糖，如其次第，以新瓶四口各别盛之置四天王坛上。}%

@{又以淨水著於瓶內，採十二種果樹之花而置其中。}@
%{又以净水著于瓶内，采十二种果树之花而置其中。}%

@{又以香油然十支燈置如來壇，為欲供養十方佛故。}@
%{又以香油然十支灯置如来坛，为欲供养十方佛故。}%

@{自餘諸壇各然一支。}@
%{自余诸坛各然一支。}%

@{於前所呪諸香之內，取龍腦及沈水，於如來壇而燒供養。}@
%{于前所呪诸香之内，取龙脑及沈水，于如来坛而烧供养。}%

@{其餘壇上然自餘香。}@
%{其餘坛上然自余香。}%

@{將然香時，其如來壇及餘壇香復應各別誦此神呪而以呪之。}@
%{将然香时，其如来坛及余坛香复应各别诵此神呪而以呪之。}%

@{若有眾生得聞此香，非時夭橫靡不除滅。}@
%{若有众生得闻此香，非时夭横靡不除灭。}%

@{先所呪香並燒盡已，然後收彼四天王食散於淨處。}@
%{先所呪香并烧尽已，然后收彼四天王食散于净处。}%

@{佛說此經已，四大天王及一切世間天、人、阿修羅、乾闥婆等，歡喜奉行。}@
%{佛说此经已，四大天王及一切世间天、人、阿修罗、乾闥婆等，欢喜奉行。}%

@{諸佛集會陀羅尼經}@
%{诸佛集会陀罗尼经}%
