@{妙法蓮華經度量天地品第二十九}@
%{妙法莲华经度量天地品第二十九}%

@{爾時觀世音菩薩摩□□□□□□□□服偏袒右肩頭面著地。為□作禮䠒跪合掌而白佛言。世尊我等無量諸菩薩眾并及一切諸天人等。以於佛前廣聞諸法敷演解說妙法華經。心淨踊躍得未曾有。重白佛言。世尊我常晝夜周旋往返十方一切無量世界教化眾生。未知天地深淺近遠。唯願世尊為我解說令我大眾悉皆得聞。}@
%{这时观世音菩萨摩诃萨……服偏袒右肩，头面着地，为……作礼，跪合掌而白佛言：世尊，我等无量诸菩萨众，并及一切诸天人等，以于佛前广闻诸法，敷演解说妙法华经，心净踊跃，得未曾有。重白佛言：世尊，我常昼夜周旋往返十方一切无量世界教化众生，未知天地深浅近远，唯愿世尊为我解说，令我大众悉皆得闻。}%

@{爾時佛告觀世音菩薩摩訶薩□□恒河沙諸菩薩等。汝今諦聽□□□之。吾當為汝分別解說。如是大地深二十億萬里。次有潤澤亦深二十億萬里。次有金銀琉璃車渠馬瑙珊瑚虎珀諸妙珍寶深四十億萬里。次有金粟深八十億萬里。次有銀剛亦深八十億萬里。次有銀粟深百億萬里。次有金剛深二百億萬里。下有無極大風稱其天地不使傾動。其大地者是天之梁柱。何以故。天下所有一切萬物皆因於地。及□□□□□□河大海小海汎瀾井谷卉木聚林藥草諸樹皆地生長。土山里山小鐵圍山及彌樓山金剛山須彌山等。如是一切眾妙寶山諸山中王。四寶涌成高出一切眾妙寶山。皆因大地涌出珍寶而共合成。又須彌山王四寶涌成高出一切諸世間上。何等為四。南名琉璃。西名頗梨。北名馬瑙。東名黃金。四寶光炎照曜四方。天下眾生共相瞻視謂名為天。須彌山者是天主護世四鎮依止而住。何等為須彌山南有無量七寶宮殿。去地百萬里。中有天王名毘。}@
%{尔时佛告观世音菩萨摩诃萨……恒河沙诸菩萨等：汝今谛听……之。吾当为汝分别解说。如是大地深二十亿万里。次有润泽亦深二十亿万里。次有金银琉璃车渠马瑙珊瑚虎珀诸妙珍宝深四十亿万里。次有金粟深八十亿万里。次有银刚亦深八十亿万里。次有银粟深百亿万里。次有金刚深二百亿万里。下有無极大风称其天地不使倾动。其大地者是天之梁柱。何以故？天下所有一切万物皆因于地。及……河大海小海泛澜井谷卉木聚林药草诸树皆地生长。土山里山小铁围山及弥楼山金刚山须弥山等。如是一切众妙宝山诸山中王。四宝涌成高出一切众妙宝山。皆因大地涌出珍宝而共合成。又须弥山王四宝涌成高出一切诸世间上。何等为四？南名琉璃。西名颇梨。北名马瑙。东名黄金。四宝光炎照曜四方。天下众生共相瞻视谓名为天。须弥山者是天主护世四镇依止而住。何等为须弥山南有無量七宝宫殿。去地百万里。中有天王名毘。}%
