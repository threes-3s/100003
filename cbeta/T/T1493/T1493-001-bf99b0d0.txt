@{大乘三聚懺悔經}@
%{大乘三聚忏悔经}%

@{隋開皇年闍那崛多共笈多等於大興善寺譯}@
%{隋开皇年闍那崛多共笈多等在大兴善寺翻译}%

@{如是我聞：}@
%{如是我闻：}%

@{一時婆伽婆在毘舍梨大光明林，與大比丘眾千餘人俱，復有無量諸菩薩等。爾時世尊與於無量百千諸眾前後圍遶而為說法。}@
%{一时婆伽婆在毘舍梨大光明林，与大比丘众千余人俱，复有無量诸菩萨等。尔时世尊与于无量百千诸众前后围绕而为说法。}%

@{爾時長老舍利弗在彼會坐，承佛威神從坐而起，偏袒右邊右膝著地，合掌向佛而作是言：我於今者欲有所問，願佛聽許為我解釋。}@
%{尔时长老舍利弗在彼会坐，承佛威神从坐而起，偏袒右边右膝着地，合掌向佛而作是言：我于今者欲有所问，愿佛听许为我解释。}%

@{爾時佛告舍利弗言：汝舍利弗！恣汝所問，我當解釋令汝心喜。}@
%{尔时佛告舍利弗言：汝舍利弗！恣汝所问，我当解释令汝心喜。}%

@{爾時長老舍利弗蒙佛聽許解釋所問，歡喜踊躍不能自勝，以歡喜意而白佛言：大德世尊！若善男子、善女人等，云何欲住於聲聞乘、辟支佛乘及住大乘？是眾生等有諸業障，云何懺悔？云何發露？謂煩惱障、諸眾生障、法障、轉後世障，云何懺悔？云何發露？}@
%{尔时长老舍利弗蒙佛听许解释所问，欢喜踊跃不能自胜，以欢喜意而白佛言：大德世尊！若善男子、善女人等，云何欲住于声闻乘、辟支佛乘及住大乘？是众生等有诸业障，云何忏悔？云何发露？谓烦恼障、诸众生障、法障、转后世障，云何忏悔？云何发露？}%

@{爾時佛告舍利弗言：善哉善哉！汝舍利弗！汝今欲為多所安樂利益天人，能問如來於如是事。汝舍利弗！汝今應當諦聽諦聽，善思念之，當為汝說。時舍利弗而白佛言：善哉世尊！唯願解說。}@
%{尔时佛告舍利弗言：善哉善哉！汝舍利弗！汝今欲为多所安乐利益天人，能问如来于如是事。汝舍利弗！汝今应当谛听谛听，善思念之，当为汝说。时舍利弗而白佛言：善哉世尊！唯愿解说。}%

@{爾時佛告舍利弗言：汝舍利弗！若善男子、善女人等，若欲發心住於聲聞、辟支佛乘、若住大乘，是眾生等應於晝夜各在三時，從坐而起，偏袒右邊右膝著地，合十指掌應作是言：所有現在十方世界諸佛世尊，常住在世、若坐經行，是諸世尊當憶念我、當證知我，為我作眼、為我作智、為我作勝、為作最極，我在彼前懺悔發露。若我無始流轉往來，若我此生、若於餘生所有業障，若自作、若教他作、見作隨喜，及煩惱障、諸眾生障、法障、轉後世障，若自初作、若教他初作、若見初作隨喜，若自正作、若教他作、若見正作隨喜，若自作竟、若教他作竟、若見他作竟隨喜。若復未識佛時、未識法時、未識僧時，未知善時、未知不善時，若復隨順於欲瞋癡貪亂心等而起諸惡、若復為於睡眠所覆、若復掉戲、若復疑惑、若復諂曲、若復無慚無愧。若復我慢貢高自大、若起怨嫌、若醉放逸，若起惡心出佛身血、若謗正法、破和合僧、殺阿羅漢、或殺父母。如是等業，若自初作、正作、作已，若教他作、見作隨喜。身業三種、口業有四、意三業行，於眾生所起諸惡意，或復逼觸毀辱呵罵三乘眾生，說其過惡嫌恨誹謗，或作邪婬、或作邪見。若初始作、若正作時、若復作已，自作、教他、見作隨喜。或隨所說違背戒聚，或盜塔物起於邪見，若始發意或復作時及作已竟。如是等惡，自作、教他、見作隨喜。或於父母而起違背、或障人出家、或復欲受具戒之時為作衣服留礙、或入禪定時或正念時而作障礙、或於利養名聞善根而為障礙，如是等事初作、作時及已作竟，自作、教人、見作隨喜。如是一切所作眾惡，今於一切佛世尊前發露懺悔。為證明我，與我作眼、與我作智、與我作勝、與我作極。今於一切佛世尊前至心懺悔發露不敢覆藏，於未來世更不敢作。而今一切諸佛世尊已知見我，攝受證明。若我所有無始生死諸煩惱中流轉往來所作惡業，自作、教他、見作隨喜，如是等業應受惡報，若復現受、若當來受。如是諸業，諸佛世尊當證知我如對目前，與我作勝、與我作極。於諸佛前至心懺悔不敢覆藏，於未來世更不敢作。所有過去有諸如來正遍知者，如彼往昔行菩薩行時，懺悔業障，及煩惱障、諸眾生障、法障、轉後來世障，如是懺悔，我今亦復如是懺悔不敢覆藏，於未來世更不敢作。所有未來世諸佛如來正遍知者，如彼當行菩薩行時，懺悔業障、煩惱障、諸眾生障、法障、轉後世障，懺悔已復懺悔。我今亦復如是懺悔諸障，發露懺悔不敢覆藏，懺悔已後更不敢作。所有現在十方世界一切世界，有諸如來正遍知者現住在世，如彼往昔行菩薩行時，懺悔業障、煩惱障、諸眾生障、法障、轉後來世障，懺悔已復懺悔。我今亦復如是，懺悔業障、煩惱障、諸眾生障、轉後來世障，懺悔發露不敢覆藏，於未來世更不敢作。如是過去未來現在諸佛如來正遍知者，若已現知、若有當知，我今為於業障所覆應墮地獄、畜生、餓鬼，若閻羅王世界，違背遠離佛法僧處，墮於逼迫苦惱之處。如是等障，今於一切佛世尊前發露懺悔，願佛世尊當證知我，為最勝者、為最極者。我於彼前皆悉至心發露懺悔不敢覆藏，於未來世更不敢作。我今於此至心懺悔，我及眾生願皆清淨諸法業障，當淨一切助菩提法願皆滿足。如是三發於如是願。如過去諸佛如來正遍知者，彼等世尊於往昔行如是懺悔，如是懺已得一切法無障清淨。若未來世諸佛如來正遍知者，彼諸世尊亦當如是，懺悔所有現在十方世界一切世界諸佛業障已，得一切法無障清淨。如來正遍知者現住在世，彼佛世尊往昔修行，亦皆如是懺悔業障，得一切法無障清淨。舍利弗！以是之故，若善男子及善女人，若欲發住於聲聞乘、辟支佛乘、若住大乘，欲淨業障，應當如是懺悔發露不應覆藏，於未來世不應復作。}@
%{尔时佛告舍利弗言：汝舍利弗！若善男子、善女人等，若欲发心住于声闻、辟支佛乘、若住大乘，是众生等应于昼夜各在三时，从坐而起，偏袒右边右膝着地，合十指掌应作是言：所有现在十方世界诸佛世尊，常住在世、若坐经行，是诸世尊当忆念我、当证知我，为我作眼、为我作智、为我作胜、为作最极，我在彼前忏悔发露。若我无始流转往来，若我此生、若于余生所有业障，若自作、若教他作、见作随喜，及烦恼障、诸众生障、法障、转后世障，若自初作、若教他初作、若见初作随喜，若自正作、若教他作、若见正作随喜，若自作竟、若教他作竟、若见他作竟随喜。若复未识佛时、未识法时、未识僧时，未知善时、未知不善时，若复随顺于欲瞋癡贪乱心等而起诸恶、若复为于睡眠所覆、若复掉戏、若复疑惑、若复谄曲、若复无惭无愧。若复我慢贡高自大、若起怨嫌、若醉放逸，若起恶心出佛身血、若谤正法、破和合僧、杀阿罗汉、或杀父母。如是等业，若自初作、正作、作已，若教他作、见作随喜。身业三种、口业有四、意三业行，于众生所起诸恶意，或复逼触毁辱呵骂三乘众生，说其过恶嫌恨诽谤，或作邪淫、或作邪见。若初始作、若正作时、若复作已，自作、教他、见作随喜。或随所說違背戒聚，或盜塔物起於邪見，若始發意或復作時及作已竟。如是等恶，自作、教他、见作随喜。或于父母而起违背、或障人出家、或复欲受具戒之时为作衣服留碍、或入禅定时或正念时而作障碍、或于利养名闻善根而为障碍，如是等事初作、作时及已作竟，自作、教人、见作随喜。如是一切所作众恶，今于一切佛世尊前发露忏悔。为证明我，与我作眼、与我作智、与我作胜、与我作极。今于一切佛世尊前至心忏悔发露不敢覆藏，于未来世更不敢作。而今一切诸佛世尊已知见我，摄受证明。若我所有无始生死诸烦恼中流转往来所作恶业，自作、教他、见作随喜，如是等业应受恶报，若复现受、若当来受。如是诸业，诸佛世尊当证知我如对目前，与我作胜、与我作极。于诸佛前至心忏悔不敢覆藏，于未来世更不敢作。所有过去有诸如来正遍知者，如彼往昔行菩萨行时，忏悔业障，及烦恼障、诸众生障、法障、转后来世障，如是忏悔，我今亦复如是忏悔不敢覆藏，于未来世更不敢作。所有未来世诸佛如来正遍知者，如彼当行菩萨行时，忏悔业障、烦恼障、诸众生障、法障、转后世障，忏悔已复忏悔。我今亦复如是忏悔诸障，发露忏悔不敢覆藏，忏悔已后更不敢作。所有现在十方世界一切世界，有诸如来正遍知者现住在世，如彼往昔行菩萨行时，忏悔业障、烦恼障、诸众生障、法障、转后来世障，忏悔已复忏悔。我今亦复如是，忏悔业障、烦恼障、诸众生障、转后来世障，忏悔发露不敢覆藏，于未来世更不敢作。如是过去未来现在诸佛如来正遍知者，若已现知、若有当知，我今为于业障所覆应堕地狱、畜生、饿鬼，若阎罗王世界，违背远离佛法僧处，堕于逼迫苦恼之处。如是等障，今于一切佛世尊前发露忏悔，愿佛世尊当证知我，为最胜者、为最极者。我于彼前皆悉至心发露忏悔不敢覆藏，于未来世更不敢作。我今于此至心忏悔，我及众生愿皆清净诸法业障，当净一切助菩提法愿皆满足。如是三发于如是愿。如过去诸佛如来正遍知者，彼等世尊于往昔行如是忏悔，如是忏已得一切法无障清净。若未来世诸佛如来正遍知者，彼诸世尊亦当如是，忏悔所有现在十方世界一切世界诸佛业障已，得一切法无障清净。如来正遍知者现住在世，彼佛世尊往昔修行，亦皆如是忏悔业障，得一切法无障清净。舍利弗！以是之故，若善男子及善女人，若欲发住于声闻乘、辟支佛乘、若住大乘，欲净业障，应当如是忏悔发露不应覆藏，于未来世不应复作。}%
@{舍利弗！若有善男子、善女人，欲離地獄、畜生、餓鬼、貧賤生者，亦當如是懺悔發露不應覆藏，於未來世不應復作。}@
%{舍利弗，如果有人想要摆脱地狱、畜生、饿鬼、贫穷低贱的命运，就应该像这样忏悔自己的过错，不要隐瞒，在未来也不要再犯同样的错误。}%
@{舍利弗！若善男子、善女人，欲生剎利大姓、婆羅門大姓、居士大家受福樂果，若復欲生四天王處、三十三天、夜摩天、兜率天、化樂天、他化自在天、梵身天、梵輔天、梵侍天、大梵天、淨居天、少淨天、無量淨天、遍淨天、大身天、小身天、無量身天、廣果天、無想天、光音天、無惱天、善見天、阿迦尼吒天、無邊空處天、無邊識處天、無所有處天、非想非非想處天。若欲生彼同受果報，應當如是懺悔業障，如是發露不應覆藏，後不更作。}@
%{舍利弗，如果有人想要投生到刹利贵族、婆罗门贵族、富贵人家，享受福乐，或者想要投生到四天王天、三十三天、夜摩天、兜率天、化乐天、他化自在天、梵身天、梵辅天、梵侍天、大梵天、净居天、少净天、无量净天、遍净天、大身天、小身天、无量身天、广果天、无想天、光音天、无恼天、善见天、阿迦尼吒天、无边空处天、无边识处天、无所有处天、非想非非想处天，想要在那里享受到同样的果报，就应该像这样忏悔自己的业障，不要隐瞒，以后也不要再犯同样的错误。}%
@{是故舍利弗！欲得須陀洹果、斯陀含果、阿那含果、阿羅漢果、辟支佛道，亦當如是懺悔發露淨於業障，後不更作。}@
%{所以，舍利弗，想要获得须陀洹果、斯陀含果、阿那含果、阿罗汉果、辟支佛道，也应该像这样忏悔自己的过错，清除业障，以后不要再犯同样的错误。}%
@{舍利弗！若有善男子、善女人，欲當成就成無上菩提一切種智智、不可稱智、一切三界最勝妙智，亦應如是懺悔發露，後不更作。}@
%{舍利弗，如果有人想要成就无上菩提，获得一切种智、不可称智、三界最胜妙智，也应该像这样忏悔自己的过错，以后不要再犯同样的错误。}%
@{應如是知，如來所說一切諸法從因緣有或有生滅，過去已滅、未來未至、現在無體，無有業障、無業障處，現作諸行亦無業障。}@
%{应该这样知道，如来所说的一切法，都是从因缘而有，或者说有生灭，过去已经灭尽，未来还没有到来，现在没有实体，没有业障，没有业障之处，现在所做的行为也没有业障。}%
@{所以者何？如來常說，一切諸法空無我所，無有眾生、無有命者、無福伽羅、無有人者、無摩那婆，本性空寂。}@
%{为什么呢？如来常说，一切法都是空的，没有自我，没有众生，没有生命，没有福德，没有人，没有自我意识，本来就是空寂的。}%
@{以是義故，一切諸法無有業障。}@
%{因为这个道理，所以一切法都没有业障。}%
@{舍利弗！若善男子、善女人等，若當能入如是等際，所謂實際、無我之際、無有家際、無漏際者，是則能淨一切法障而得寂靜。}@
%{舍利弗，如果有人能够进入这样的一种境界，也就是所谓的真实境界、无我境界、没有家宅的境界、没有漏的境界，那么就能清除一切法障，获得寂静。}%

@{於是舍利弗白佛言：世尊！是住大乘發菩薩心諸善男子、善女人等，云何當應隨喜一切眾生善根？}@
%{于是，舍利弗问佛陀说：世尊，那些住在大乘，发菩提心，想要成佛的善男子、善女人，应该怎样随喜一切众生的善根呢？}%

@{佛告舍利弗：是住菩薩乘善男子、善女人等，應晝三時及夜三時從坐而起，偏袒右邊右膝著地，合十指掌應作是言：一切世界所有眾生眾生所攝，彼等所有諸福德聚，若初作、若正作、若作已，若自作、若教他作、見作隨喜，若於佛邊、若於法邊、若於僧邊、若福伽羅邊，若行布施福事、持戒福事、若等行福事。彼等我今皆悉隨喜、最勝隨喜，最大最妙、最極最淨，無等無等等，無上無上上，諸佛許可，我今應當如是隨喜。}@
%{佛陀告诉舍利弗：那些住在大乘，发菩提心，想要成佛的善男子、善女人，应该在白天三个时辰和晚上三个时辰，从座位上站起来，袒露右肩，右膝着地，双手合十，应该这样说：一切世界所有的众生，以及所有众生所摄受的，他们所有的福德，无论是刚刚开始做，正在做，或者已经做完，无论是自己做，还是教导别人做，看到别人做而随喜，无论是对佛、法、僧，还是对福德，无论是行布施的功德，持戒的功德，还是其他功德，我今天都随喜，最胜随喜，最大最妙，最极最净，无等无等等，无上无上上，诸佛允许，我今天应该这样随喜。}%
@{所有過去諸佛如來正遍知者，從初發心乃至入於無餘涅槃，於其中間所有福聚，彼等我今皆悉隨喜。}@
%{所有过去的诸佛如来正遍知者，从最初发心，直到进入无余涅槃，在这期间所有积累的福德，我今天都随喜。}%
@{所有未來十方世界諸世界中，當有如來、應供、正遍知，從初發心所有修行六波羅蜜和合福聚，彼等一切我今皆悉如是隨喜，乃至如於諸佛許可隨喜隨喜。}@
%{所有未来十方世界诸世界中，将要出现的如来、应供、正遍知，从最初发心，所有修行六波罗蜜而积累的福德，我今天都随喜，一直到诸佛允许随喜为止。}%
@{若復現在一切十方諸世界中，有諸如來、應供、正遍知，從初發心乃至得阿耨多羅三藐三菩提已，乃至入於無餘涅槃，於其中間所有福聚，我今皆悉如是隨喜、最勝隨喜，乃至如佛許可隨喜如是隨喜。}@
%{如果现在一切十方诸世界中，有诸如来、应供、正遍知，从最初发心，直到获得无上正等正觉，乃至进入无余涅槃，在这期间所有积累的福德，我今天都随喜，最胜随喜，一直到佛允许随喜为止。}%

@{舍利弗！於意云何？如是隨喜和合福聚，得幾功德有大利益？}@
%{舍利弗，你认为这样随喜，和合福德，能得到多少功德，有什么大利益呢？}%
@{舍利弗！若此三千大千世界所有眾生眾生所攝，彼等一切成阿羅漢。若有善男子、善女人，供養彼等恭敬奉事，給施衣服飲食湯藥床敷等事，乃至命終。彼所得福寧為多不？}@
%{舍利弗，如果这三千大千世界所有的众生，以及所有众生所摄受的，他们都成为阿罗汉，如果有人供养他们，恭敬侍奉他们，施舍衣服、饮食、汤药、床铺等，直到他们命终，他们所得到的福德，你认为多不多呢？}%

@{舍利弗言：甚多。世尊！}@
%{舍利弗说：很多，世尊。}%

@{佛言：舍利弗！且置三千大千世界諸眾生等眾生所攝。若復東方如恒河沙諸世界中所有眾生眾生所攝者，彼等皆得成阿羅漢。若有善男子、善女人，乃至盡命供養供給乃至湯藥。是等諸事，舍利弗！於汝意云何？彼所得福寧為多不？}@
%{佛陀说：舍利弗，暂且放下三千大千世界所有的众生，以及所有众生所摄受的。如果东方像恒河沙那么多的世界中，所有众生，以及所有众生所摄受的，他们都成为阿罗汉，如果有人，直到生命终结，供养他们，直到他们命终，包括汤药等等，这些事情，舍利弗，你认为他们所得到的福德，多不多呢？}%
@{舍利弗言：甚多。世尊！}@
%{舍利弗说：很多啊，世尊！}%

@{佛告舍利弗：如是南方西方北方四維上下恒河沙等諸世界中所有眾生眾生所攝，皆成羅漢。若有善男子、善女人等，盡形供養奉事供給乃至衣服湯藥等事。彼所得福寧為多不？}@
%{佛陀对舍利弗说：像这样，南方、西方、北方，以及上下四方，像恒河沙数一样多的世界里，所有众生，所有被摄受的众生，都成了罗汉。如果有善男子、善女人等等，终其一生供养、奉事、供应，直到衣服、汤药等等事情，他们所得到的福报，难道算多吗？}%

@{舍利弗言：甚多。世尊！不可思議能得邊際。}@
%{舍利弗说：很多啊，世尊！多得不可想象，无法估计边际。}%

@{佛告舍利弗：若住大乘發菩薩心諸善男子、善女人等，能有正信無諸諂曲，發阿耨多羅三藐三菩提心，復能如是隨喜隨喜。舍利弗！彼前福德於此福聚，百分不及一，千分百千分、億分百億分乃至算數譬喻所不及一。舍利弗！諸菩薩等如是隨喜能具足故，能速成就阿耨多羅三藐三菩提。舍利弗！若有善男子、善女人住於大乘，復能如是隨喜隨喜，當得如是無量無邊大福德聚。舍利弗！若有婦人厭惡女身欲求男身、欲當成就阿耨多羅三藐三菩提，亦應如是隨喜隨喜。}@
%{佛陀对舍利弗说：如果住在大乘，发菩提心，诸善男子、善女人等等，能有正信，没有丝毫的虚伪，发阿耨多罗三藐三菩提心，而且能够这样随喜随喜。舍利弗！他们之前的福德，与现在的福报相比，百分之一都不到，千分之千分、亿分之百亿分，乃至用算数、比喻都无法形容，连百分之一都不到。舍利弗！诸菩萨等等，这样随喜，能够圆满具足，所以能够快速成就阿耨多罗三藐三菩提。舍利弗！如果有善男子、善女人住在大乘，而且能够这样随喜随喜，就能够得到这样无量无边的巨大福报。舍利弗！如果有女人厌恶女身，想要得到男身，想要成就阿耨多罗三藐三菩提，也应该这样随喜随喜。}%

@{爾時舍利弗復白佛言：唯願世尊為我廣說勸請和合所得福聚，利益安樂諸天世人，亦為現在及未來世諸菩薩等攝受廣大諸善根故。}@
%{这时，舍利弗又对佛陀说：唯愿世尊为我详细地说一说劝请和合所得到的福报，利益安乐诸天世人，也为了现在和未来世的诸菩萨等等摄受广大诸善根。}%

@{爾時佛告舍利弗言：善哉善哉！舍利弗！汝今欲為多所利益安樂天人，能問如來如是之義。舍利弗！汝今諦聽，善思念之，當為汝說。}@
%{这时，佛陀对舍利弗说：善哉善哉！舍利弗！你如今想要利益安乐很多的天人，能够向如来这样问法。舍利弗！你如今仔细听，好好思考，我将为你解说。}%

@{舍利弗言：善哉世尊！我今欲聞，願為解說。}@
%{舍利弗说：善哉，世尊！我如今想要听，希望您为我解说。}%

@{佛告舍利弗：若有善男子、善女人等住大乘者，應於晝夜各在三時從坐而起，偏袒右邊右膝著地，合十指掌應作是言：諸佛世尊當憶念我。所有十方一切世界所有諸佛如來、應供、正遍知，證菩提已欲轉法輪，我今悉皆勸請彼等諸佛世尊，皆悉願轉無上法輪，為欲憐愍安樂利益諸天人故。如是三說，亦復如是。我今勸請諸佛世尊，唯願為轉無上法輪，唯願彼等諸佛世尊施於法施，願佛世尊普設法會，願諸世尊注大法雨，願諸世尊然大法炬，願諸世尊擊大法鼓，願佛世尊作法音樂，願諸世尊吹大法䗍，願諸世尊建立法幢，願佛世尊以法充足一切眾生，令諸眾生以法自恣，多所利益安樂世間，憐愍一切諸天人故。}@
%{佛陀对舍利弗说：如果有善男子、善女人等等住在大乘，应该在白天和晚上，分别在三个时段从坐位上起来，袒露右肩，右膝着地，双手合十，应该这样说：诸佛世尊，请您忆念我。所有十方一切世界，所有诸佛如来、应供、正遍知，证得菩提之后，想要转动法轮，我如今都劝请他们诸佛世尊，都希望他们转动无上法轮，为了想要怜悯安乐利益诸天人。这样说三遍，也应该这样说。我如今劝请诸佛世尊，唯愿您转动无上法轮，唯愿他们诸佛世尊施予法施，愿佛世尊普遍设置法会，愿诸世尊降下大法雨，愿诸世尊点燃大法炬，愿诸世尊敲击大法鼓，愿佛世尊演奏法音乐，愿诸世尊吹奏大法号，愿诸世尊建立法幢，愿佛世尊以法满足一切众生，令诸众生以法自在，多所利益安乐世间，怜悯一切诸天人。}%

@{又舍利弗！若善男子、善女人等，欲當成就阿耨多羅三藐三菩提者，應晝三時及夜三時，偏袒右邊右膝著地，合十指掌而作是念：所有十方一切世界所有一切諸佛世尊，現住在世若住若行，應當憶念、應當禮敬。應作是言：所有現在十方世界諸佛世尊，欲捨壽命入涅槃者，我皆勸請諸佛世尊，莫入涅槃久住於世，不思議劫、不可說無有量不可稱劫，為多利益安樂世間諸天人故，堪忍久住，無令身心而有疲倦。如是三請諸佛世尊久住於世，於無量劫利益安樂一切世間諸天人故，堪忍久住勿令身心而有疲倦。如是勸請彼所善根，應當迴向阿耨多羅三藐三菩提。舍利弗！汝今當觀勸請迴向得幾許福？舍利弗！於汝意云何？若此三千大千世界滿中七寶，持用布施諸佛如來，其所得福寧為多不？}@
%{又，舍利弗！如果善男子、善女人等等，想要成就阿耨多罗三藐三菩提，应该白天三个时段，以及晚上三个时段，袒露右肩，右膝着地，双手合十，这样思惟：所有十方一切世界，所有一切诸佛世尊，现在住世，无论是住着还是行走，都应该忆念，都应该礼敬。应该这样说：所有现在十方世界诸佛世尊，想要舍弃寿命，进入涅槃，我全都劝请诸佛世尊，不要进入涅槃，久住世间，不可思议劫，不可说无有量不可称劫，为了多所利益安乐世间诸天人，能够忍耐久住，不要让身心疲倦。这样三请诸佛世尊久住世间，在无量劫中利益安乐一切世间诸天人，能够忍耐久住，不要让身心疲倦。这样劝请，他们所积累的善根，应该回向阿耨多罗三藐三菩提。舍利弗！你如今应该观察，劝请回向能够得到多少福报？舍利弗！你认为怎么样？如果这三千大千世界，充满七宝，持用布施诸佛如来，所得到的福报，难道算多吗？}%

@{舍利弗言：甚多。世尊！非所思量之所能知。}@
%{舍利弗说：很多啊，世尊！不是思量所能知道的。}%

@{佛告舍利弗：且置三千大千世界滿中七寶。如是東方南西北方四維上下諸世界中滿中七寶，持用布施諸佛如來，其所得福寧為多不？}@
%{佛陀对舍利弗说：暂且放下三千大千世界充满七宝。像这样，东方、南方、西方、北方，以及上下四方，所有世界中充满七宝，持用布施诸佛如来，所得到的福报，难道算多吗？}%

@{舍利弗言：甚多。世尊！非可思量能得邊際。}@
%{舍利弗说：很多啊，世尊！不是思量所能估计边际的。}%

@{舍利弗！汝今當觀，若善男子、善女人等正信無諂，能發無上菩提之心，能作如是勸請諸佛轉於法輪。舍利弗！如此福聚比前福聚，百分不及一、千分百千分不及一，乃至算數譬喻所不能及。舍利弗！若善男子、善女人等發菩提心，能作如是勸請迴向，和合善根能具足者，當速成就無上菩提。舍利弗！我於往昔行菩薩行時，亦常如是勸請諸佛，轉於法輪及久住世。我以如是勸請諸佛轉法輪故，因彼善根因緣之力，是故今者帝釋、天王、諸梵王等，恭敬合掌而勸請我轉於法輪，而作是言：唯願世尊！多所憐愍安樂饒益一切世間諸天人故轉於法輪。舍利弗！我於往昔行菩薩行時，勸請諸佛久住於世轉法輪故，今得十力、四無所畏、四無礙辯、大慈大悲、十八不共法。我涅槃後正法當住於五百歲，像法亦復住五百歲。}@
%{舍利弗！你如今应该观察，如果善男子、善女人等等，正信没有虚伪，能够发无上菩提之心，能够这样劝请诸佛转动法轮。舍利弗！这样的福报，与之前的福报相比，百分之一都不到，千分之千分，乃至用算数、比喻都无法形容。舍利弗！如果善男子、善女人等等，发菩提心，能够这样劝请回向，和合善根能够圆满具足，就能够快速成就无上菩提。舍利弗！我过去修行菩萨道的时候，也经常这样劝请诸佛，转动法轮，以及久住世间。我以这样劝请诸佛转动法轮，因为那些善根因缘的力量，所以如今帝释天、天王、诸梵王等等，恭敬合掌，劝请我转动法轮，这样说：唯愿世尊！多所怜悯安乐，饶益一切世间诸天人，因此转动法轮。舍利弗！我过去修行菩萨道的时候，劝请诸佛久住世间，转动法轮，所以如今得到十力、四无所畏、四无碍辩、大慈大悲、十八不共法。我涅槃之后，正法将会住世五百岁，像法也将会住世五百岁。}%
@{爾時舍利弗復白佛言：大德世尊！是住大乘諸善男子、善女人等，於阿耨多羅三藐三菩提善根云何迴向？}@
%{当时舍利弗又对佛说：“大德世尊！那些住在大乘道的善男子、善女人们，他们的阿耨多罗三藐三菩提的善根应该怎样回向呢？”}%

@{爾時佛告舍利弗言：汝舍利弗！是住大乘若善男子、善女人等，應晝三時及夜三時從坐而起，偏袒右邊右膝著地，合十指掌應作是言：我於無始生死流轉已來，至於今日所有福聚，自作、教他、見作隨喜。或於三寶、福伽羅所修諸福德，若修布施、若行持戒諸福德事，若復等行諸福德事，若復思念作福德事，乃至於今懺悔隨喜勸請等事，一切和合皆悉迴向，施與一切諸眾生等。如於過去諸佛如來、應供、正遍知者，往昔所行菩薩行時，以諸善根皆悉迴向於一切智，我今亦復如是迴向，以諸善根皆悉迴向無上菩提。所有未來諸如來等正遍知者，如彼當行菩薩行時，以諸善根當以迴向於一切智，我今亦復如是迴向，以此善根皆悉迴向無上菩提。所有現在十方世界諸佛如來正遍知者，現住在世自在行者，如彼往昔菩薩行時，以諸善根皆悉迴向無上菩提，我今亦復如是，以諸善根皆悉迴向無上菩提。如彼世尊釋迦牟尼如來、應供、正遍知，坐於道場菩提樹下，以不思議不可稱量廣大無垢如是智印住佛三昧，一念和合相應智慧降魔波旬軍力退已，於夜後分明相出時，應所知見皆悉正覺。得正覺已，於波羅奈鹿野苑中轉於無上四諦法輪，若有沙門、若婆羅門、若天魔梵及餘世間所不能惻。然法炬、擊法鼓、吹法䗍、建法幢、雨法雨，以法充潤一切眾生，多所憐愍利益安樂諸天人故。亦如彼等阿閦如來、阿彌陀佛、師子佛、百焰佛、放焰佛、熾盛光佛、無邊光佛、蒙恩光佛、燈王佛、最上佛、蓮華上佛、開敷佛、寶月佛、寶焰佛、無礙光佛、彌留幢佛、寶相佛、大焰聚佛、寶幢佛、因陀羅幢佛、寶軸佛、栴檀香佛、決定焰波頭摩蓮花熾盛身佛、無量名稱功德光明佛，如彼彌留孤知如來、應供、正遍知，如是等諸佛如來、應供、正遍知證於無上佛菩提已，轉於無上最大法輪。我亦如是，願當轉於無上法輪，願以法施一切眾生充足自恣，為欲利益安樂世間諸天世人作利益故。}@
%{当时佛对舍利弗说：“舍利弗！那些住在大乘道的善男子、善女人们，应该在白天三个时辰和晚上三个时辰，从坐位起身，袒露右肩，右膝着地，双手合十，应该这样说：‘我从无始的生死轮回开始，直到今天，所有积累的福德，无论是自己做的、教别人做的、看到别人做而随喜的，或者是在三宝、福伽罗处修行的各种福德，无论是布施、持戒，还是其他各种福德行为，无论是当下做的还是曾经做过、现在想做的，乃至于现在忏悔、随喜、劝请等等，所有的一切都回向给所有众生。就像过去诸佛如来、应供、正遍知者，在过去修行菩萨道时，将所有的善根都回向给一切智，我今天也同样这样回向，将所有的善根都回向无上菩提。所有未来的诸如来等正遍知者，当他们修行菩萨道时，也会将所有的善根回向给一切智，我今天也同样这样回向，将所有的善根都回向无上菩提。所有现在十方世界诸佛如来正遍知者，现住在世自在行者，在过去修行菩萨道时，将所有的善根都回向无上菩提，我今天也同样这样回向，将所有的善根都回向无上菩提。就像世尊释迦牟尼如来、应供、正遍知，坐在道场菩提树下，以不可思议、不可称量、广大无垢的智慧印住佛三昧，一念和合相应，智慧降伏魔波旬，魔军退却，在夜晚过后显现光明的时候，应所知见皆悉正觉。获得正觉之后，在波罗奈鹿野苑中转动无上四谛法轮，无论是谁，无论是沙门、婆罗门、天魔梵，还是其他世间所不能测度的人，都能够听到法炬、击法鼓、吹法号、建法幢、雨法雨，以法滋润一切众生，因为怜悯、利益、安乐诸天人。也像那些阿閦如来、阿弥陀佛、师子佛、百焰佛、放焰佛、炽盛光佛、无边光佛、蒙恩光佛、灯王佛、最上佛、莲华上佛、开敷佛、宝月佛、宝焰佛、无碍光佛、弥留幢佛、宝相佛、大焰聚佛、宝幢佛、因陀罗幢佛、宝轴佛、栴檀香佛、决定焰波头摩莲花炽盛身佛、无量名称功德光明佛，像弥留孤知如来、应供、正遍知，像这些诸佛如来、应供、正遍知，证得无上佛菩提之后，转动无上最大的法轮，我也一样，希望能够转动无上法轮，希望以法施给所有众生，让他们能够充实自在，为了利益、安乐世间诸天世人而做利益。’}%

@{舍利弗！若有得聞如此所說第一之道，聞已信受隨教行者，彼則當得無量福聚。舍利弗！若善男子、善女人等聞於如是三聚法本，受持讀誦能解其義為他廣說，彼則當得多福德聚，不可思議不可稱量。舍利弗！汝今當觀如是無量神通福聚。舍利弗！於汝意云何？於此三千大千世界所有眾生眾生所攝，皆令彼等悉得人身，得人身已成辟支佛。若善男子、善女人等，盡形供養飲食衣服床臥湯藥種種諸事，彼涅槃後起舍利塔高十由旬、縱廣正等滿七由旬，妙色莊嚴端正可喜，金銀琉璃頗梨真珠馬瑙虎珀眾寶所成，又復供養彼諸塔廟，以天音樂散妙華鬘燒香塗香繒幡幢蓋而以供養。彼所得福寧為多不？}@
%{舍利弗！如果有人听到这样说的第一条道路，听到之后相信并遵循教诲修行，那么他们将会获得无量的福德。舍利弗！如果善男子、善女人们听到这样的三聚法本，持诵、读诵，能够理解其意义，并为他人广泛宣说，那么他们将会获得更多的福德，不可思议、不可称量。舍利弗！你现在应该观察这样的无量神通福德。舍利弗！你认为怎么样呢？在这个三千大千世界中，所有众生，都让他们得到人身，得到人身之后，成为辟支佛。如果善男子、善女人们，尽其一生供养饮食、衣服、床铺、汤药，以及各种事物，他们在涅槃之后，建立舍利塔，高十由旬，纵横宽广都满七由旬，妙色庄严，端正可喜，用金银、琉璃、颇梨、珍珠、玛瑙、虎珀、各种珍宝建造而成，并且供养那些塔庙，用天上的音乐散布妙华鬘、烧香、涂香、缯幡、幢盖来供养。他们得到的福德，是不是很多呢？}%

@{舍利弗言：甚多。世尊！不可思議之所能及。}@
%{舍利弗说：“很多。世尊！不可思议，是无法测度的。”}%

@{佛告舍利弗：且置三千大千世界諸眾生等眾生所攝。又復東方如恒河沙等諸世界中所有眾生眾生所攝，南西北方四維上下如是世界所有眾生眾生所攝，皆令彼等悉得人身，得人身已證辟支佛。若善男子、善女人等乃至盡命供養奉事，衣服飲食湯藥床臥種種諸事供養供給。彼所得福寧為多不？}@
%{佛对舍利弗说：“暂且不谈三千大千世界中所有众生。还有东方像恒河沙一样多的世界中，所有众生，以及南方、西方、北方、四维上下，像这样的世界中所有众生，都让他们得到人身，得到人身之后，证得辟支佛。如果善男子、善女人们，直到生命结束，都供养奉事，衣服、饮食、汤药、床铺，各种事物都供养、给予，他们得到的福德，是不是很多呢？”}%
@{舍利弗言：甚多。世尊！非可思量之所能及。}@
%{舍利弗说：很多很多啊，世尊！不是思量能够达到的。}%

@{佛告舍利弗：若善男子、善女人等，能具正信無有諂曲，發於無上菩提之心，復能依此迴向迴向。舍利弗！此前福德於此福聚，百分不及一、千分百千分乃至算數譬喻所不能及。}@
%{佛陀对舍利弗说：如果善男子、善女人能够拥有正确的信仰，没有丝毫的虚伪，发起了无上菩提的心，并且能够以此回向，回向再回向。舍利弗！之前的福德与现在的福德相比，百分之一都不到，千分之一、百千分之一，乃至用任何算数比喻都无法形容。}%

@{爾時眾中有十千人從坐而起，偏袒右邊右膝著地，合掌向佛而白佛言：大德世尊！我等亦欲當成無上諸佛菩提。所以者何？大德世尊！我等以聞如是等法修多羅故深起愛樂。大德世尊！我等志樂無上菩提。}@
%{当时，人群中有一万人从座位上站起来，袒露右肩，右膝跪地，双手合十，向佛陀恭敬地说：大德世尊！我们也想要成就无上佛陀的菩提。为什么呢？大德世尊！因为我们听到了这样的法修多罗，内心产生了深深的喜爱。大德世尊！我们志向坚定，渴望无上菩提。}%

@{時天帝釋與諸眷屬六萬八千天眾圍遶，即以諸天曼陀羅花、栴檀末香、閻浮金粟、憂鉢羅花、波頭摩花、俱牟頭花、分陀利花供養於佛及此所說三聚法本而散其上。再三散已，而白佛言：希有世尊！乃至如此三聚法本多所利益，為諸菩薩摩訶薩等當淨一切諸法業障，當令值遇一切善法具足成就。}@
%{这时，天帝释带着六万八千天众围绕着佛陀，他们用天上的曼陀罗花、檀香末、阎浮金粟、优钵罗花、波头摩花、俱牟头花、分陀利花供养佛陀以及所说的三聚法本，并且撒在上面。三次撒完之后，他们对佛陀说：稀有啊，世尊！如此三聚法本利益多多，能为诸位菩萨摩诃萨等净化一切法的业障，令他们遇到一切善法，圆满成就。}%

@{佛告帝釋：如是如是。憍尸迦！我今說此三聚法本，為諸菩薩摩訶薩等多作利益，於一切法無障清淨得成就故、當得值遇一切善法悉成就故。憍尸迦！我念往昔阿僧祇劫，復過是數不可思量，彼時有佛出興於世，名大焰聚如來、應供、正遍知、明行足、善逝、世間解、無上士、調御丈夫、天人師、佛、世尊。憍尸迦！彼大焰聚如來壽命六萬八千億歲，初會百千諸聲聞眾，第二會有九十九億諸聲聞眾，第三會有九十八億諸聲聞眾。憍尸迦！彼大焰聚如來為諸天人大作利益。時彼眾中有一女人名曰尊親，於彼會坐。從彼大焰聚如來聞於如此三聚法本，信受讀誦廣為人說如說修行，發於無上菩提之心。彼聞此法即轉女身成丈夫身，常得生於天人之中往來流轉，當得受於八萬四千轉輪王身。今現住彼在於東方，去此佛剎過億百千諸佛剎土，現成阿耨多羅三藐三菩提，名寶焰聚如來、應供、正遍知。憍尸迦！若有眾生臨命終時，聞彼寶焰聚如來名號能憶念者，彼當不復更受女身。所以者何？彼寶焰聚如來往昔行菩薩行時，發如是願：若有女人臨命終時，聞我名字能憶念者，彼當不復更受女身。憍尸迦！此三聚法本能有如是多作利益，為諸菩薩摩訶薩等具足當淨一切諸法諸障礙業，當得值遇一切善法成就具足。}@
%{佛陀对帝释天说：正是如此，正是如此。憍尸迦！我今天说这个三聚法本，是为了让诸位菩萨摩诃萨等获得更多利益，因为他们能不受任何法的障碍，清净地获得成就，并且能遇到一切善法，全部圆满成就。憍尸迦！我记得在过去无量阿僧祇劫，超过这个数字，无法思量，那个时候有一位佛陀出世，名叫大焰聚如来、应供、正遍知、明行足、善逝、世间解、无上士、调御丈夫、天人师、佛、世尊。憍尸迦！那位大焰聚如来的寿命是六万八千亿岁，第一次说法的时候，有百千位声闻众，第二次说法的时候，有九十九亿位声闻众，第三次说法的时候，有九十八亿位声闻众。憍尸迦！那位大焰聚如来为诸位天人做了很多利益。当时，在那些人群中，有一位女人名叫尊亲，坐在那里。她从那位大焰聚如来那里听到了这个三聚法本，相信并诵读，广泛地宣讲，并且像佛陀所说那样修行，发起了无上菩提的心。她听到这个法之后，立刻从女身变成了男身，经常生于天人之中，来来往往地轮回，并且能获得八万四千次转轮王的身份。现在她住在东方，超过亿百千个佛国土，现在成就了阿耨多罗三藐三菩提，名叫宝焰聚如来、应供、正遍知。憍尸迦！如果有人临命终时，听到宝焰聚如来的名号，能忆念的话，他将不再受女身。为什么呢？因为宝焰聚如来在过去修行菩萨行的时候，发了这样的愿：如果有人临命终时，听到我的名字，能忆念的话，他将不再受女身。憍尸迦！这个三聚法本能够带来如此多的利益，能为诸位菩萨摩诃萨等圆满地净化一切法的障碍业，令他们遇到一切善法，圆满成就。}%

@{佛說此經時，帝釋天王，及長老舍利弗，及諸天、龍、乾闥婆、阿修羅、人非人等，聞佛所說，歡喜奉行。}@
%{佛陀说这部经的时候，帝释天王，以及长老舍利弗，还有诸天、龙、乾闼婆、阿修罗、人非人等，听到佛陀所说，都欢喜奉行。}%

@{大乘三聚懺悔經}@
%{大乘三聚忏悔经}%
