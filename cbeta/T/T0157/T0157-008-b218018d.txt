@{悲華經卷第八北涼天竺三藏曇無讖譯}@
%{悲华经卷第八，北凉天竺三藏昙无谶译}%

@{諸菩薩本授記品第四之六}@
%{诸菩萨本授记品第四之六}%

@{爾時，上方過二十萬百千世界，有世界名妙華，是中有佛號華敷日王如來，今現在為四部眾說三乘法。}@
%{那时，上方经过二十万百千世界，有一个世界名叫妙华，其中有佛号华敷日王如来，现在正在为四部众说三乘法。}%

@{有二菩薩，一名選擇自法攝取國土，二名陀羅尼妙音，是二菩薩俱白佛言：世尊！何因緣故，而此大地六種震動，有大光明，雨種種華？}@
%{有两个菩萨，一名选择自法摄取国土，二名陀罗尼妙音，这两个菩萨都对佛说：世尊！什么原因，而这大地六种震动，有大光明，雨种种华？}%

@{爾時，彼佛告二菩薩：善男子！下方過二十萬百千世界，有世界名刪提嵐，有佛世尊號曰寶藏如來，乃至佛世尊，今現在與無量無邊諸菩薩等，授阿耨多羅三藐三菩提記，說諸國土，開示諸佛所有世界莊嚴善願，三昧境界陀羅尼門如是等經。}@
%{尔时，彼佛告诉二菩萨：善男子！下方经过二十万百千世界，有一个世界名叫删提岚，有佛世尊号曰宝藏如来，乃至佛世尊，现在正在与无量无边诸菩萨等，授阿耨多罗三藐三菩提记，说诸国土，开示诸佛所有世界庄严善愿，三昧境界陀罗尼门如是等经。}%

@{彼大會中，有一大悲菩薩摩訶薩，作如是願：我今當以大悲熏心，授阿耨多羅三藐三菩提記，為諸菩薩摩訶薩故示現善願。}@
%{彼大会中，有一大悲菩萨摩诃萨，作如是愿：我今当以大悲熏心，授阿耨多罗三藐三菩提记，为诸菩萨摩诃萨故示现善愿。}%

@{是以先令無量無邊諸菩薩等，發大誓願，取於種種莊嚴世界調伏眾生，是菩薩所成大悲，於諸大眾無能及者，於五濁世調伏弊惡多煩惱者，攝取一切五逆之人，乃至集聚諸不善根，燒滅善心，彼諸大眾、天龍、鬼神、人及非人，不供養佛，悉共供養。}@
%{是以先令无量无边诸菩萨等，发大誓愿，取于种种庄严世界调伏众生，是菩萨所成大悲，于诸大众无能及者，于五浊世调伏弊恶多烦恼者，摄取一切五逆之人，乃至集聚诸不善根，烧灭善心，彼诸大众、天龙、鬼神、人及非人，不供养佛，悉共供养。}%

@{最後，成就大悲菩薩頭面作禮，禮已起立，恭敬合掌，說偈讚歎。}@
%{最后，成就大悲菩萨头面作礼，礼已起立，恭敬合掌，说偈赞叹。}%

@{是大悲菩薩在於佛前，右膝著地，聽佛授記，彼佛世尊即便微笑，以是因緣，令此十方如一佛剎微塵等世界地六種動，放大光明，雨種種華，惺悟一切諸菩薩等，亦復示現諸菩薩道。}@
%{是大悲菩萨在于佛前，右膝着地，听佛授记，彼佛世尊即便微笑，以此因缘，令此十方如一佛剎微尘等世界地六种动，放大光明，雨种种华，惺悟一切诸菩萨等，亦复示现诸菩萨道。}%

@{彼佛世尊悉令十方如一佛剎微塵數等諸菩薩眾，皆共集會，為如是等諸大菩薩，說諸三昧陀羅尼門、無畏法門，是故彼佛示現如是種種變化。}@
%{彼佛世尊悉令十方如一佛剎微尘数等诸菩萨众，皆共集会，为如是等诸大菩萨，说诸三昧陀罗尼门、无畏法门，是故彼佛示现如是种种变化。}%

@{善男子！時二菩薩聞是事已，即白佛言：世尊！是大悲菩薩發心已來，為經幾時行菩薩道？復齊幾時？何時當於五濁惡世，調伏攝取厚重煩惱、互共鬪諍、多作五逆，成就一切諸不善根，燒滅善心，如是眾生？}@
%{善男子！时二菩萨闻是事已，即白佛言：世尊！是大悲菩萨发心已来，为经几时行菩萨道？复齐几时？何时当于五浊恶世，调伏摄取厚重烦恼、互共鬪诤、多作五逆，成就一切诸不善根，烧灭善心，如是众生？}%

@{爾時，彼佛告二菩薩：善男子！是大悲菩薩今日初發阿耨多羅三藐三菩提心。}@
%{尔时，彼佛告二菩萨：善男子！是大悲菩萨今日初发阿耨多罗三藐三菩提心。}%

@{善男子！汝今可往見寶藏佛，供養、恭敬、禮拜、圍繞，聽說三昧陀羅尼門、無畏法門如是等經，并見大悲菩薩摩訶薩，汝以我聲作如是言：華敷日王佛致意問訊，以此月光淨華作信與汝。}@
%{善男子！汝今可往见宝藏佛，供养、恭敬、礼拜、围绕，听說三昧陀罗尼门、无畏法门如是等经，并见大悲菩萨摩诃萨，汝以我声作如是言：华敷日王佛致意问讯，以此月光净华作信与汝。}%

@{又讚汝言：善哉！善哉！善男子！汝初發心已能成就如是大悲，汝今已有無量名稱遍滿十方如一佛剎微塵數等諸佛世界，皆言：大悲菩薩始初發心，已能成就如是大悲。}@
%{又讚汝言：善哉！善哉！善男子！汝初发心已能成就如是大悲，汝今已有无量名称遍满十方如一佛剎微尘数等诸佛世界，皆言：大悲菩萨始初发心，已能成就如是大悲。}%

@{是故善男子！我今讚汝，善哉！善哉！復次，善男子！汝為當來諸菩薩等成就大悲故，說是大悲不斷善願，竪立法幢，是故復讚言，善哉！善哉！}@
%{是故善男子！我今讚汝，善哉！善哉！复次，善男子！汝为当来诸菩萨等成就大悲故，说是大悲不断善愿，竪立法幢，是故复赞言，善哉！善哉！}%

@{復次，善男子！汝之名稱未來世住，當如一佛剎微塵數等阿僧祇劫，教百千億無量無邊阿僧祇眾生，安止令住阿耨多羅三藐三菩提，至於佛所得不退轉，或發善願，或取淨土，攝取眾生，隨願而調伏，復令未來得受阿耨多羅三藐三菩提記，如是眾生於未來世，過如一佛剎微塵數等劫，當於十方如一佛剎微塵數等諸世界中，得成阿耨多羅三藐三菩提轉正法輪，復當讚汝。}@
%{复次，善男子！汝之名称未来世住，当如一佛剎微尘数等阿僧祇劫，教百千亿无量无边阿僧祇众生，安止令住阿耨多罗三藐三菩提，至于佛所得不退转，或发善愿，或取净土，摄取众生，随愿而调伏，复令未来得受阿耨多罗三藐三菩提记，如是众生于未来世，过如一佛剎微尘数等劫，当于十方如一佛剎微尘数等诸世界中，得成阿耨多罗三藐三菩提转正法轮，复当讚汝。}%

@{是故以此三讚歎法，讚歎於汝，善哉！善哉！}@
%{是故以此三赞叹法，赞叹于汝，善哉！善哉！}%

@{善男子！爾時，彼土有無量億菩薩，異口同聲作如是言：世尊！我等欲往刪提嵐界見寶藏佛，禮拜、供養、恭敬、圍繞，聽諸三昧陀羅尼門、無畏法門，并欲見於大悲菩薩。}@
%{善男子！尔时，彼土有無量亿菩萨，异口同声作如是言：世尊！我等欲往删提岚界见宝藏佛，礼拜、供养、恭敬、围绕，听诸三昧陀罗尼门、无畏法门，并欲见于大悲菩萨。}%

@{爾時，彼佛以此三讚歎法及月光淨華，與二菩薩而告之曰：宜知是時。}@
%{尔时，彼佛以此三赞叹法及月光净华，与二菩萨而告之曰：宜知是时。}%
@{時二菩薩於彼佛所，取此寶華并與無量億菩薩眾，如一念頃沒彼世界，忽然來到刪提嵐界閻浮園中，見寶藏佛頭面作禮。}@
%{這兩個菩薩在佛陀面前，拿著這朵寶華，和無量億菩薩一起，好像一念之間就離開了那個世界，突然來到刪提嵐界閻浮園，見到寶藏佛，就向佛陀頂禮。}%

@{爾時世界諸大菩薩，修習大乘及發緣覺、聲聞乘者，天龍、鬼神、摩睺羅伽，如是等類，其數無量不可稱計，譬如苷蔗、竹葦、稻麻、叢林遍滿其國，以諸菩薩所得種種師子遊戲供養於佛。}@
%{當時，這個世界裡，修習大乘佛法和發起緣覺、聲聞乘的菩薩，以及天龍、鬼神、摩睺羅伽等等，數量無量無邊，就像甘蔗、竹子、稻草、樹林佈滿整個國家一樣，這些菩薩們用各種獅子遊戲來供養佛陀。}%

@{供養佛已，見寶海梵志為此大眾所共恭敬合掌讚歎，見是事已，即便思惟：今此大士或當即是大悲菩薩，是故能令華敷日王如來送此寶華。}@
%{供養完佛陀之後，他們看到寶海梵志受到大家恭敬地合掌讚歎，看到這個情景，就開始思考：這個大士，也許就是大悲菩薩，所以才能讓華敷日王如來送來這朵寶華。}%

@{是二菩薩復於佛前旋向梵志，即以華與，作如是言：華敷日王如來以此妙華與汝為信，并三讚法，如上所說。}@
%{這兩個菩薩又轉過身面向梵志，把寶華遞給他，說：華敷日王如來送給你這朵妙華，是對你的信任，同時也讚揚佛法，就像上面說的那樣。}%

@{善男子！爾時所雨種種諸華，亦到無佛世界，復出種種妙善音聲，其聲遍滿，所謂佛聲、法聲、比丘僧聲、滅盡聲、無所有聲、諸波羅蜜聲、力無所畏聲、六神通聲、無所作聲、無生滅聲、寂靜聲、大慈聲、大悲聲、無生忍聲、授記聲、說大乘聲。}@
%{善男子！當時，這些花雨也降落到沒有佛陀的世界，並且發出各種美妙的聲音，這些聲音充滿了整個世界，有佛陀的聲音、佛法的聲音、比丘僧眾的聲音、滅盡的聲音、無所有的聲音、六度波羅蜜的聲音、無所畏懼的力量的聲音、六神通的聲音、無所作為的聲音、無生滅的聲音、寂靜的聲音、大慈悲的聲音、無生忍的聲音、授記的聲音、說大乘佛法的聲音。}%

@{彼有菩薩以本願故，有大神力，修習深法而得自在，為眾生故，住彼世界，聞是聲已，以佛力故、以願力故、以三昧力於彼世界乘神通力，如大力士屈申臂頃，至刪提嵐界閻浮園中寶藏佛所，頭面禮足，以諸菩薩所得種種師子遊戲，供養於佛及諸大眾，次第而坐聽受妙法。}@
%{在那裡，有一些菩薩因為過去的願力，擁有大神通，精進修習深奧的佛法，獲得了自在，為了利益眾生，住在那個世界，聽到這些聲音之後，依靠佛陀的力量、願力、三昧力，在那個世界運用神通，就像大力士伸縮手臂一樣，很快就來到刪提嵐界閻浮園，來到寶藏佛面前，頂禮佛陀的雙足，用各種獅子遊戲來供養佛陀和所有的聽眾，然後依次坐下來，聽受佛陀講解妙法。}%

@{善男子！爾時，寶海梵志取此月光淨華供養寶藏如來已，白佛言：世尊！惟願如來與我授阿耨多羅三藐三菩提記。}@
%{善男子！當時，寶海梵志拿著月光淨華供養寶藏如來，然後對佛陀說：世尊！懇請您為我授記，讓我成就無上正等正覺。}%

@{善男子！爾時，寶藏如來即入三昧，其三昧名電燈，以三昧力故，令刪提嵐界一切山樹、草木、土地變為七寶，令諸大眾悉得自見，皆於佛前聽受妙法，隨所思惟，或自見身青色、黃色、白色、紫色、赤色、黑色，或見似風、或見似火、或見似空，或見似熱時之炎，或見似水、或似水沫、或似大山、或似梵天、或似帝釋，或見似華、或似迦樓羅、或似龍、或似師子、或似日月、或似星宿，或見似象、或似野狐，在佛前坐，聽受妙法，隨時思惟，各自見身如是相貌。}@
%{善男子！當時，寶藏如來就進入三昧，這個三昧叫做電燈三昧，依靠三昧的力量，讓刪提嵐界所有的山、樹、草木、土地都變成七寶，讓所有聽眾都能看到自己的本性，都在佛陀面前聽受妙法，隨著自己的思維，有的看到自己身體是青色、黃色、白色、紫色、紅色、黑色，有的看到自己像風、像火、像空、像熱烈的火焰、像水、像水泡、像大山、像梵天、像帝釋天、像花、像迦樓羅鳥、像龍、像獅子、像日月、像星宿、像大象、像狐狸，他們都坐在佛陀面前，聽受妙法，隨時思考，看到自己有這樣的相貌。}%

@{善男子！如是眾生隨所思惟，復見自身同寶藏佛身等無差別，是諸大眾在於佛前，尋見梵志坐於千葉七寶蓮華，一切大眾處地虛空，若坐、若立，一一眾生各各自見寶藏如來獨坐其前，獨為說法，惟我獨見。}@
%{善男子！這些眾生隨著自己的思維，又看到自己的身體和寶藏佛的身體沒有差別，這些聽眾在佛陀面前，看到梵志坐在一朵七寶蓮花上，所有的聽眾都處於虛空中，有的坐著、有的站著，每一個眾生都看到寶藏如來獨自坐在自己面前，獨自為自己說法，只有我一個人看到這樣的情景。}%

@{善男子！爾時，寶藏如來讚寶海梵志言：善哉！善哉！大悲淨行，汝為無量無邊眾生，起此大悲，能大利益，於世間中作大光明。}@
%{善男子！當時，寶藏如來讚歎寶海梵志說：善哉！善哉！你具有大悲的清淨行為，為了無量無邊的眾生，發起大悲心，能夠利益眾生，在世間中成為大光明。}%

@{梵志！譬如成就華田，有種種色、種種香、種種觸、種種葉、種種莖、種種根、種種功德，諸藥所須，皆悉成就。}@
%{梵志！就像一個成熟的花田，有各種顏色、各種香味、各種觸感、各種葉子、各種莖、各種根，具有各種功德，所有藥物需要的東西，都具備了。}%

@{或有蓮華，滿百千由旬，光明妙香，亦與華等，或有縱廣一百、或有縱廣二百、或有縱廣三百由旬，光明妙香亦與華等，有華乃至如一天下，光明妙香亦等無差別。}@
%{有的蓮花，充滿了上千由旬，光明和妙香都和花田一樣，有的蓮花寬廣一百由旬、二百由旬、三百由旬，光明和妙香都和花田一樣，有的蓮花甚至像整個宇宙一樣大，光明和妙香也和花田一樣，沒有差別。}%

@{眾生之類或有盲者，聞此華香，即得見色，聾者聞聲，乃至一切諸根不具，即得具足。}@
%{在這些眾生之中，有的天生眼盲，聞到花香，就能看見顏色；有的天生耳聾，聽到花香的聲音，就能聽到聲音；甚至所有的感官都不具備的，都能得到具備。}%

@{若有眾生四百四病，或動發時，聞此華香，病即除愈。若有顛狂、放逸、狂癡、睡眠、心亂、失念，聞此華香，皆得一心。}@
%{如果有的眾生患有四百四種疾病，或者疾病發作的時候，聞到花香，疾病就能痊癒；如果有的眾生顛狂、放逸、狂癡、昏睡、心亂、失念，聞到花香，就能心定專注。}%

@{是華田中，亦生分陀利華，其華堅牢，猶如金剛，琉璃為莖，臺有百子，純金為葉，馬瑙為䩸，赤真珠為鬚，華高八十四億由旬，周匝縱廣十萬由旬，是華所有色香觸等遍滿十方，如一佛剎微塵數等諸佛世界。}@
%{在這個花田裡，也生長著分陀利華，這種花堅固就像金剛，莖是琉璃做的，花臺上有百子，葉子是純金做的，花瓣是瑪瑙做的，花蕊是紅色珍珠做的，花高八十四億由旬，周圍寬廣十萬由旬，這種花的所有顏色、香味、觸感等等，充滿了十方世界，就像一個佛國土的微塵數一樣多的佛國土。}%

@{其中眾生，或有四大不調適者，疾病困篤、諸根羸損、顛狂、放逸、狂癡、睡眠、心亂、失念，見華光明及聞其香，一切所患各各除愈，皆得一心。}@
%{在這些佛國土裡，有的眾生四大不調，疾病纏身、感官衰弱、顛狂、放逸、狂癡、昏睡、心亂、失念，看到分陀利華的光明，聞到它的香味，所有疾病都能痊癒，都能心定專注。}%

@{若彼眾生適命終已，及身未壞，光明來觸，香氣來熏，尋得命根，還起如本，與諸親屬共遊園觀，以所五欲共相娛樂。}@
%{如果這些眾生恰巧命終，身體還沒腐壞，光明照射到他們，香味熏到他們，就能找到生命根源，重新復活，和親人一起到花園遊玩，享受五欲的快樂。}%

@{若必命終，不生餘處，生於梵天，在彼久住，壽命無量。}@
%{如果他們一定要死，不會投生到其他地方，就會生到梵天，在那裡長住，壽命無量。}%

@{梵志！是蓮華田者，即是此會之大眾也，譬如日出眾華開敷，如佛日出，增益長養妙香光明，為諸眾生斷除諸苦。}@
%{梵志！這個蓮華田，就是現在這個大眾，就像太陽出來，所有的花都開放一樣，就像佛陀的光明出現，滋養和增長妙香和光明，為所有的眾生斷除痛苦。}%
@{善男子！我今如日出現於世，令諸眾生善根華敷，有微妙香光明遍照，能除眾生種種諸病，即是如來出現於世，以大悲光明遍覆一切，令諸眾生善根開敷，增益安住於三福處也。}@
%{善男子，我今天就像太阳一样出现在世间，让所有众生的善根像花朵一样盛开，散发着微妙的香气，光明遍照一切，能够消除众生各种各样的病痛。这就像如来出现在世间，以大慈悲的光明遍覆一切，让所有众生的善根开放，增加福报，安住在三福德之中。}%

@{汝善男子！所化無量無邊阿僧祇眾生，令住阿耨多羅三藐三菩提，至我所者，是諸眾生各各自發種種善願，取佛世界或淨不淨，我已隨其所願授記。}@
%{你，善男子，所化度化的众生数量无量无边，如同阿僧祇数，我让他们住于阿耨多罗三藐三菩提，来到我这里的人，都是这些众生各自发出的各种各样的善愿，想要得到佛的世界，无论是净土还是不净土，我都已经按照他们的愿望授记了。}%

@{善男子！若有菩薩在於我前願取淨土，以清淨心，善自調伏，種諸善根攝取眾生者，雖謂菩薩猶非猛健大丈夫也，非是菩薩深重大悲。}@
%{善男子，如果有些菩萨在我面前发愿想要得到净土，以清净的心，善于自我调伏，种下各种善根，摄取众生，虽然他们被称为菩萨，但还算不上是勇猛健壮的大丈夫，也不是拥有深重大悲的菩萨。}%

@{為眾生故，求阿耨多羅三藐三菩提，若有取於淨佛土者，即是菩薩捨離大悲，又復不願雜二乘者，如是菩薩無巧便慧善平等心。}@
%{为了众生的缘故，追求阿耨多罗三藐三菩提，如果有人想要得到净土，那就是菩萨舍弃了大悲心，而且也不愿意与二乘人混杂在一起，这样的菩萨没有巧妙方便的智慧，没有善于平等的心。}%

@{若有菩薩作是誓願：令我世界遠離聲聞、辟支佛乘，滅不善根，無諸女人及三惡道，成阿耨多羅三藐三菩提已，純以菩薩摩訶薩等為大眷屬，純說無上大乘之法，壽命無量，久住於世，經無數劫，純為善心調伏白淨成善根者說微妙法。}@
%{如果有些菩萨发下这样的誓愿：让我的世界远离声闻乘、辟支佛乘，消灭不善的根源，没有女人和三恶道，成就了阿耨多罗三藐三菩提之后，只以菩萨摩诃萨等作为大眷属，只说法无上大乘，寿命无量，久住世间，经过无数劫，只为那些善心调伏、清净、成就善根的人说微妙的法。}%

@{如是之人，雖謂菩薩非大士也。何以故？以無巧便平等智故。}@
%{这样的人，虽然被称为菩萨，但不是真正的菩萨。为什么呢？因为他们没有巧妙方便的平等智慧。}%

@{善男子！爾時，寶藏如來申金色臂，其五指頭放大光明，其光明有種種無量百千諸色遍照西方，過無量無邊阿僧祇世界，有世界名曰大指，彼土人民壽三十歲，面色醜陋形貌可惡，成就一切諸不善根，身長六尺，彼中有佛，號大光明如來、應、正遍知、明行足、善逝、世間解、無上士、調御丈夫、天人師、佛、世尊，今現在為四部眾說三乘法。}@
%{善男子，那时，宝藏如来伸出金色的手臂，他的五个指头放射出巨大的光明，这光明有着各种各样的无量百千种颜色，遍照西方，超过了无量无边阿僧祇世界，有一个世界叫做大指，那里的人民寿命只有三十岁，面色丑陋，形貌可憎，成就了所有不善的根源，身高六尺。那里有一位佛陀，名叫大光明如来、应、正遍知、明行足、善逝、世间解、无上士、调御丈夫、天人师、佛、世尊，现在正在为四众弟子说法三乘法。}%

@{善男子！爾時，大眾悉得遙見彼佛世尊及諸大眾。時寶藏佛告諸大眾：彼大光明佛於過去無量無邊阿僧祇劫寶蓋光明佛所，初發阿耨多羅三藐三菩提心。}@
%{善男子，那时，大众都远远地看到了那位佛陀世尊和他的弟子们。宝藏佛告诉大众：那位大光明佛在过去无量无边阿僧祇劫的时候，在宝盖光明佛那里，第一次发起了阿耨多罗三藐三菩提的心。}%

@{爾時，亦勸無量無邊億那由他眾生，安止住於無上道中，隨心所願取於種種莊嚴世界，或淨不淨取五濁惡世。}@
%{那时，他也劝化了无量无边亿那由他众生，让他们安住于无上道中，随心所愿得到各种各样的庄严世界，无论是净土还是不净土，甚至得到五浊恶世。}%

@{是大光明佛亦勸我發心安止住於阿耨多羅三藐三菩提。爾時我於寶蓋光明佛所，勸發莊嚴，願於此五濁惡世成阿耨多羅三藐三菩提。}@
%{大光明佛也劝我发心，安住于阿耨多罗三藐三菩提。那时，我在宝盖光明佛那里，发愿庄严，希望在这个五浊恶世成就阿耨多罗三藐三菩提。}%

@{爾時，彼佛讚我：善哉！善哉！即便授我阿耨多羅三藐三菩提記。我於爾時有是善知識故，勸我阿耨多羅三藐三菩提，彼善知識勝妙丈夫，取此重惡五濁之世，多諸煩惱不淨國土，所有眾生行於惡逆，乃至成就諸不善根，燒滅善心，宛轉生死空曠澤中，所願調伏如是眾生。}@
%{那时，那位佛陀赞叹我：善哉！善哉！就立刻授予我阿耨多罗三藐三菩提的记号。因为那时我有这样的善知识，劝我成就阿耨多罗三藐三菩提。那位善知识，是胜妙的大丈夫，他选择了这个充满苦难的五浊恶世，这个充满烦恼的不净国土，这里的所有众生都行于恶逆，甚至成就了各种不善的根源，烧灭了善心，在生死轮回的空旷沼泽中流转。他发愿要调伏这样的众生。}%

@{爾時，是善丈夫，十方無量無邊諸佛世界，所有諸佛各各遣使，至是人所稱揚讚歎，即為作號名為大悲日月光明。彼大悲日月光明，即是我之善知識也，作大利益，於大指世界成佛未久，為此短命諸惡人等轉正法輪。}@
%{那时，这位善男子，十方无量无边的佛世界，所有佛陀都各自派遣使者，来到这个人面前，称扬赞叹他，就为他取名为大悲日月光明。那位大悲日月光明，就是我的善知识，他做了很大的利益，在大指世界成佛不久，就为这些短命、作恶的人转动正法轮。}%

@{彼佛初成阿耨多羅三藐三菩提時，十方無量無邊諸佛，各各遣使至彼佛所，為供養、恭敬、尊重、讚歎故。是諸世尊，皆是往昔大光明佛之所勸化，初令安住檀波羅蜜，乃至般若波羅蜜。}@
%{那位佛陀刚开始成就阿耨多罗三藐三菩提的时候，十方无量无边的佛陀，都各自派遣使者来到他那里，为了供养、恭敬、尊重、赞叹他。这些世尊，都是过去大光明佛所劝化的，最初让他们安住于檀波罗蜜，乃至般若波罗蜜。}%

@{是諸世尊以知恩故，遣諸菩薩致是供養。}@
%{这些世尊因为知恩图报，就派遣菩萨来进行供养。}%

@{梵志！汝今見不？是諸世尊各各處於清淨世界，壽命無量，純為善心調伏白淨成善根者作於佛事。}@
%{梵志，你看到了吗？这些世尊都各自住在清净的世界，寿命无量，只为那些善心调伏、清净、成就善根的人做佛事。}%

@{是大光明佛處斯穢惡不淨世界，五濁惡世，成阿耨多羅三藐三菩提，所有眾生多作逆罪，乃至成就諸不善根，壽命短促，能於是中增益長壽，無量佛事，不捨聲聞、辟支佛乘，為諸眾生說三乘法。}@
%{大光明佛却处在这个污秽恶劣的不净世界，五浊恶世，成就了阿耨多罗三藐三菩提，这里的所有众生都犯下逆罪，甚至成就了各种不善的根源，寿命短促，他却能够在这个世界中增加他们的寿命，做无量的佛事，不舍弃声闻乘、辟支佛乘，为众生说法三乘法。}%

@{汝是丈夫，一切大眾所不及也，所作勝妙甚難，誓願取不淨土、五濁惡世，人多作逆，乃至成就諸不善根，調伏攝取如是眾生。}@
%{你，是大丈夫，所有大众都无法企及你，你所做的事情非常胜妙，非常难，你发誓要得到不净土、五浊恶世，那里的人大多作恶，甚至成就了各种不善的根源，你要调伏摄取这样的众生。}%

@{善男子！若有菩薩取清淨佛世界，離三惡道及聲聞、緣覺，攝取調伏善心白淨成就善根如是眾生，是名菩薩譬如餘華也，非謂大菩薩，如分陀利華，以於善心調伏眾生，種諸善根，作佛事故。}@
%{善男子，如果有些菩萨得到清净的佛世界，远离三恶道和声闻、缘觉，摄取调伏那些善心清净、成就善根的众生，这样的菩萨就像其他的花朵一样，不能说是真正的菩萨，就像分陀利花一样，要以善心调伏众生，种下各种善根，做佛事。}%
@{梵志！今聽菩薩四法懈怠。何等四？一者願取清淨世界；二者願於善心調伏白淨眾中施作佛事；三者願成佛已，不說聲聞、辟支佛法；四者願成佛已壽命無量。是名菩薩四法懈怠，是謂菩薩譬喻餘華，非謂菩薩如分陀利。}@
%{梵志，你现在听我说，菩萨有四种懈怠。这四种懈怠是什么呢？第一，希望得到清净的世界；第二，希望在心善、调伏、纯净的众生中做佛事；第三，希望成佛以后，不讲声闻、辟支佛法；第四，希望成佛以后寿命无量。这就是菩萨的四种懈怠，这就像菩萨是比喻的余花，而不是像分陀利花。}%

@{梵志！於此大眾，惟除一人婆由比紐，取不淨世界，調伏攝護多煩惱者，於賢劫中，或有菩薩取不淨土。}@
%{梵志，在这个大众中，只有一个人叫婆由比纽，他选择不净的世界，调伏、摄护很多烦恼的人，在贤劫中，可能会有菩萨选择不净土。}%

@{梵志！菩薩有四法精進。何等四？一者願取不淨世界；二者於不淨人中施作佛事；三者成佛已，三乘說法；四者成佛已，得中壽命不長不短。是名菩薩四法精進，是謂菩薩如分陀利，非如餘華，是名菩薩摩訶薩。}@
%{梵志，菩萨有四种精进。这四种精进是什么呢？第一，希望得到不净的世界；第二，希望在不净的人中做佛事；第三，希望成佛以后，讲三乘法；第四，希望成佛以后，得到中等寿命，不长也不短。这就是菩萨的四种精进，这就像菩萨是分陀利花，而不是像余花，这就是菩萨摩诃萨。}%

@{梵志！汝今於此無量無邊阿僧祇菩薩大眾華田之中，發願授記，汝於佛前已生大悲分陀利故，攝取多逆，成就一切諸不善根五濁惡世，而於是中隨調伏之。汝以大悲音聲故，能令十方如一佛剎微塵等諸佛世尊遣信稱讚，稱讚已，號汝為成就大悲，復令此大眾供養於汝。又汝大悲於未來世，過一恒河沙等阿僧祇劫，入第二恒河沙等阿僧祇劫後分，娑婆世界賢劫中人壽百二十歲，為老病死之所纏縛，黑闇世中，無所師諮，聚集一切諸不善根，行於邪道，入煩惱河，專作五逆，毀壞正法，誹謗聖人，犯四重禁，餘如上說。於如是等煩惱亂世，當成為佛如來、應、正遍知、明行足、善逝、世間解、無上士、調御丈夫、天人師、佛、世尊，離生死輪，轉正法輪，破壞四魔。爾時有大名聲，十方遍滿無量無邊諸佛世界，有聲聞大眾千二百五十，次第於四十五歲中，成就如是無量佛事，如汝所願具足無缺。是無量淨王成佛時，壽命無量，雖於無量無邊劫中，亦能成就如是佛事，等無差別。汝善丈夫！般涅槃後，正法住世滿一千歲，正法滅已，汝諸舍利，如汝所願作於佛事，久久在世，利益眾生，如上所說。}@
%{梵志，你现在在这个无量无边阿僧祇菩萨大众的花田之中，发愿授记，你在佛前已经生出大悲分陀利花，摄取很多逆境，成就一切不善根的五浊恶世，而在这个恶世中随顺调伏众生。你以大悲的音声，能够令十方像一佛刹微尘一样的诸佛世尊派遣信使赞叹你，赞叹以后，称呼你为成就大悲，又令这个大众供养你。又你大悲在未来世，过了恒河沙等阿僧祇劫，进入第二个恒河沙等阿僧祇劫的后半部分，娑婆世界贤劫中人寿一百二十岁，为老病死所缠缚，黑暗世界中，没有老师可以咨询，聚集一切不善根，行于邪道，进入烦恼河，专门做五逆，毁坏正法，诽谤圣人，犯四重禁，其他如上所说。在这样的烦恼乱世中，你将成佛如来、应、正遍知、明行足、善逝、世间解、无上士、调御丈夫、天人师、佛、世尊，离开生死轮回，转动正法轮，破除四魔。那时你将有很大的名声，十方遍满无量无边诸佛世界，有声闻大众一千二百五十人，依次在四十五岁中，成就如此无量佛事，如你所愿，具足无缺。这个无量净王成佛的时候，寿命无量，虽然在无量无边劫中，也能成就如此佛事，等无差别。你善男子，般涅槃后，正法住世满一千岁，正法灭后，你的舍利，如你所愿作佛事，久久在世，利益众生，如上所说。}%

@{善男子！爾時，會中有一梵志，名相具足，作如是言：善大丈夫！若於來世無量無邊阿僧祇劫，為菩薩時，在在生處，我當為汝常作侍使，恒以慈心奉給所須，至一生時，復當作父。汝成佛已，作大檀越，亦當授我無上道記。}@
%{善男子，那时，法会中有一位梵志，名字相貌都具备了，作如是说：善大丈夫，如果在来世无量无边阿僧祇劫中，你做菩萨的时候，无论在哪一世，我都会为你做侍者，永远用慈悲心供给你所需，到你的最后一世，我还会做你的父亲。你成佛以后，我做你的大檀越，你也会给我无上道记。}%

@{時有海神，名曰調意，復作是言：善大丈夫！從今已往，在在之處，乃至一生，願我常當為汝作母。汝成佛已，亦當授我無上道記。}@
%{那时，有一位海神，名字叫调意，又作如是说：善大丈夫，从现在开始，无论在哪一世，直到你的最后一世，我都会做你的母亲。你成佛以后，你也会给我无上道记。}%

@{時有水神，復作是言：從今已往，所在之處，乃至一生，願我常當作汝乳母。汝成佛已，亦當授我無上道記。}@
%{那时，有一位水神，又作如是说：从现在开始，无论在哪一世，直到你的最后一世，我都会做你的乳母。你成佛以后，你也会给我无上道记。}%

@{有二帝釋，一名善念，二名寶念，復作是言：善大丈夫！汝成佛已，我等當作智慧神足聲聞弟子。}@
%{有两位帝释天，一个叫善念，一个叫宝念，又作如是说：善大丈夫，你成佛以后，我们都会做智慧神足声闻弟子。}%

@{復有帝釋，名善見足，作如是言：大悲！從今已往，在在之處，乃至一生，常為汝子。}@
%{又有一位帝释天，名字叫善见足，作如是说：大悲，从现在开始，无论在哪一世，直到你的最后一世，我都会做你的儿子。}%

@{有須彌山神，名善樂華，復作是言：大悲！汝乃至一生，常為汝婦。成佛道已，亦當授我無上道記。}@
%{有一位须弥山神，名字叫善乐华，又作如是说：大悲，你直到最后一世，我都会做你的妻子。你成佛以后，你也会给我无上道记。}%

@{復有阿修羅王，名胸臆行，復作是言：大悲！於無量無邊阿僧祇劫，為菩薩時，乃至一生，於其中間，我當為汝僮僕，給使奉諸所安。汝成阿耨多羅三藐三菩提已，轉正法輪，我初解法，得於實果，服甘露味，乃至得斷一切煩惱，成阿羅漢。}@
%{又有一位阿修罗王，名字叫胸臆行，又作如是说：大悲，在无量无边阿僧祇劫中，你做菩萨的时候，直到你的最后一世，在这个过程中，我都会做你的僮僕，给你奉献一切安乐。你成阿耨多罗三藐三菩提以后，转动正法轮，我初次解法，得到真实果位，服食甘露味，直到断除一切烦恼，成阿罗汉。}%

@{爾時，復有一恒河沙等天龍、鬼神、阿修羅、迦樓羅、人非人等，向大悲菩薩作是誓願：善大丈夫！要當調伏教化我等。}@
%{那时，又有一恒河沙等天龙、鬼神、阿修罗、迦楼罗、人非人等，向大悲菩萨作如是誓愿：善大丈夫，你要调伏教化我们。}%
@{爾時，有一裸形梵志，名亂想可畏，復作是言：善大丈夫！汝於無量無邊阿僧祇劫行菩薩道時，我當從汝，求索所須，常至汝所，乞求衣服、床榻、臥具、房舍、屋宅、象馬、車乘、國城、妻子、頭目、髓腦、皮肉、手脚、耳鼻、舌身。善大丈夫！我當為汝作佐助因，令汝滿足檀波羅蜜，乃至般若波羅蜜。大悲梵志如是等行菩薩道時，我當勸汝，令得具足六波羅蜜。汝成佛已，願作弟子，當從汝聞八萬法聚，聞已即能辯說法相，說法相已，汝當授我無上道記。}@
%{那时候，有一个光着身子(裸形) 的梵志，名字叫乱想可畏，他接着说：善男子，你在无量无边阿僧祇劫修行菩萨道的时候，我一定会跟着你，向你索取需要的东西，经常到你那里，向你乞求衣服、床铺、卧具、房屋、宅院、象马、车乘、城邦、妻子、头目、髓脑、皮肉、手脚、耳鼻、舌身。善男子，我一定会成为你的助手，让你圆满地修成布施波罗蜜，直至般若波罗蜜。大悲梵志像这样修行菩萨道的时候，我一定会劝导你，让你圆满地修成六波罗蜜。你成佛以后，我愿意做你的弟子，一定会从你那里学习八万法聚，学完之后，就能辩论法相，辩论法相之后，你一定要给我无上道记。}%

@{善男子！爾時，梵志聞是事已，即禮佛足，便告裸形梵志言：善哉！善哉！汝真是我無上道伴，汝於無量無邊百千萬億阿僧祇劫，常至我所，乞索所須，所謂衣服，乃至舌身，我於爾時，以清淨心，捨諸所有布施於汝，汝於是時，亦無罪分。}@
%{善男子，这时候，梵志听到这件事以后，就礼拜佛的脚，然后对光着身子的梵志说：太好了！太好了！你真是我无上的道伴，你在无量无边百千万亿阿僧祇劫，经常到我那里，向我索取需要的东西，比如衣服，乃至舌身，我那时候，以清净的心，舍弃所有东西布施给你，你那时候，也没有罪过。}%

@{善男子！爾時，大悲菩薩摩訶薩復作是言：世尊！我於無量無邊百千萬億阿僧祇劫，在在生處為菩薩時，有諸乞士在我前住，若求飲食、或以軟語、或以惡言、或輕毀呰、或真實言。世尊！我於爾時，乃至不生一念惡心。若生瞋恚如彈指頃，以施因緣，求將來報者，我即欺誑十方世界無量無邊阿僧祇現在諸佛，於未來世，亦當必定不成阿耨多羅三藐三菩提。世尊！我今當以歡喜之心施於乞者，願令受者無諸損益，於諸善根，亦無留難，乃至一毫，若我令彼受者有一毫損益善根留難者，則為欺誑十方世界無量無邊阿僧祇等現在諸佛，若誑諸佛者，則當必墮阿鼻地獄，不能歡喜施與衣服飲食。若彼乞者，或以軟語、或麤惡言、或輕毀呰、或真實言，求索如是頭目髓腦。世尊！若我是時心不歡喜，乃至生於一念瞋恚，以此施緣求果報者，則為欺誑十方世界無量無邊現在諸佛，以是因緣必定墮於阿鼻地獄。如檀波羅蜜說，乃至般若波羅蜜亦如是。}@
%{善男子，这时候，大悲菩萨摩诃萨接着说：世尊，我在无量无边百千万亿阿僧祇劫，在各个地方出生的时候，作为菩萨，有许多乞丐在我面前，他们有的要食物，有的用温柔的话语，有的用恶毒的话语，有的轻蔑诽谤，有的说真话。世尊，我那时候，甚至不会生起一念恶念。如果生起嗔恨，像弹指一瞬间那样，以布施的因缘，想要将来得到回报，我就欺骗十方世界无量无边阿僧祇现在诸佛，在未来世，也一定会不能成就无上正等正觉。世尊，我现在要以欢喜的心布施给乞丐，希望接受的人没有损失，对他们的善根，也没有阻碍，哪怕是一毫，如果我让接受的人有一毫损失或善根阻碍，我就欺骗十方世界无量无边阿僧祇现在诸佛，如果欺骗诸佛，就一定会堕入阿鼻地狱，不能欢喜地布施衣服食物。如果那个乞丐，用温柔的话语，或者粗鲁恶毒的话语，或者轻蔑诽谤，或者说真话，向我索取头目髓脑。世尊，如果我那时候心不欢喜，甚至生起一念嗔恨，以此布施的因缘求果报，就欺骗十方世界无量无边现在诸佛，以此因缘一定会堕入阿鼻地狱。就像布施波罗蜜所说的那样，直至般若波罗蜜也是如此。}%

@{善男子！爾時，寶藏如來即便讚歎寶海梵志：善哉！善哉！善能安止大悲心故，作是誓願。}@
%{善男子，这时候，宝藏如来立刻赞叹宝海梵志：太好了！太好了！你能够安住大悲心，发下这样的誓愿。}%

@{善男子！爾時，一切大眾，諸天龍、鬼神、人及非人合掌讚言：善哉！善哉！善能安止大悲心故，作是誓願得大名稱，堅固行於六和之法，充足利益一切眾生。}@
%{善男子，这时候，一切大众，诸天龙、鬼神、人以及非人，都合掌赞叹说：太好了！太好了！你能够安住大悲心，发下这样的誓愿，获得很大的名声，坚固地修行六和之法，圆满利益一切众生。}%

@{善男子！如裸形梵志作誓願時，復有八萬四千人，亦同梵志所發誓願。善男子！爾時，大悲菩薩摩訶薩復共如是八萬四千人同作誓願心生歡喜，合掌四顧遍觀大眾，作如是言：未曾有也！未來之世，正法滅時，多諸煩惱五濁惡世，我於是中放大光明，作調御師，於黑闇世，燃正法燈。若諸眾生無有救護，無有勢力，無佛示導，我今初發菩提心時，已得如是等無上道伴，是等諸人願令世世從我，受此頭目、髓腦、皮肉、骨血、手足、耳鼻、舌身，乃至衣服飲食。}@
%{善男子，就像光着身子的梵志发下誓愿的时候，又有八万四千人，也跟梵志一样发下誓愿。善男子，这时候，大悲菩萨摩诃萨跟这八万四千人一起发下誓愿，心里生起欢喜，合掌四顾，遍观大众，说：从来没有过啊！未来之世，正法灭的时候，有很多烦恼，五浊恶世，我会在其中放大光明，做调御师，在黑暗的时代，点燃正法之灯。如果众生没有救护，没有力量，没有佛陀引导，我现在初发菩提心的时候，已经得到这样无上的道伴，这些人，我希望他们世世跟着我，接受我的头目、髓脑、皮肉、骨血、手足、耳鼻、舌身，乃至衣服饮食。}%

@{善男子！爾時，寶海梵志白佛言：世尊！若未來之世，無量無邊百千萬億阿僧祇劫，如是眾生來至我所，受我所施，頭目、髓腦，乃至飲食如一毛分已，我成阿耨多羅三藐三菩提已，若不脫生死，不得授記於三乘者，我則欺誑十方世界無量無邊現在諸佛，必定不成阿耨多羅三藐三菩提。}@
%{善男子，这时候，宝海梵志对佛陀说：世尊，如果未来之世，无量无边百千万亿阿僧祇劫，这样的众生来到我这里，接受我布施的头目、髓脑，乃至饮食，哪怕像一根头发丝那么一点点，我成就无上正等正觉以后，如果不能脱离生死，不能得到三乘的授记，我就欺骗十方世界无量无边现在诸佛，必定不能成就无上正等正觉。}%

@{善男子！爾時，寶藏如來復重讚歎大悲菩薩：善哉！善哉！善大丈夫！汝能如是行菩薩道，譬如往昔須彌山寶菩薩在世間光明佛前，初發如是菩提之心，作是誓願，亦行如是菩薩之道，過一恒河沙等阿僧祇劫。東方去此百千億佛世界，彼有世界名光明智熾，人壽百歲，於中成佛，號智華無垢堅菩提尊王如來、應、正遍知、明行足、善逝、世間解、無上士、調御丈夫、天人師、佛、世尊，住世說法四十五年，作於佛事。}@
%{善男子，这时候，宝藏如来再次赞叹大悲菩萨：太好了！太好了！善男子，你能够这样修行菩萨道，就像过去须弥山宝菩萨在世间光明佛面前，初发这样的菩提心，发下这样的誓愿，也修行这样的菩萨道，经过一恒河沙等阿僧祇劫。东方去这里百千亿佛世界，那里有一个世界，名字叫光明智炽，人寿一百岁，在那里成佛，号智华无垢坚菩提尊王如来、应、正遍知、明行足、善逝、世间解、无上士、调御丈夫、天人师、佛、世尊，住世说法四十五年，做佛事。}%
@{爾時，佛告大悲菩薩：彼佛般涅槃後，正法住世滿一千歲，正法滅已，像法住世亦一千歲。}@
%{当时，佛陀对大悲菩萨说：那位佛陀涅槃之后，正法住世一千年，正法灭尽之后，像法住世也一千年。}%
@{大悲！彼佛世尊若在世，若涅槃，正法、像法於此中間，有諸比丘及比丘尼，非法毀戒，行於邪道，斷法供養，無慚無愧，或斷招提僧物，斷現前僧衣服、飲食、臥具、醫藥，取眾僧物以為己有、自用、與人及與在家者。}@
%{大悲啊！那位佛陀世尊，无论是活着的时候，还是涅槃之后，在正法和像法期间，有一些比丘和比丘尼，违反戒律，走上邪道，断绝对佛法的供养，没有羞耻之心，没有愧疚之心，甚至断绝僧伽的财产，偷盗僧伽的衣服、饮食、卧具、医药，把僧伽的财产据为己有，自己使用，或者送给别人，或者送给在家的人。}%
@{善男子！如是等人，彼佛世尊皆與授記於三乘中。}@
%{善男子！像这样的人，那位佛陀世尊都给他们授记，让他们进入三乘道。}%
@{大悲！彼如來所，若有出家著袈裟者，皆得授記不退三乘。}@
%{大悲啊！在那位如来的教法中，如果有人出家，穿上袈裟，他们都将得到不退三乘的授记。}%
@{若有比丘、比丘尼、優婆塞、優婆夷犯四重禁，彼佛於此起世尊想，種諸善根，亦與授記不退三乘。}@
%{如果有一些比丘、比丘尼、优婆塞、优婆夷犯了四重禁戒，那位佛陀在此想起世尊的愿力，种下种种善根，也给他们授记，让他们不退三乘。}%


@{善男子！爾時，大悲菩薩摩訶薩復作是言：世尊！我今所願行菩薩道時，若有眾生我要勸化令安止住檀波羅蜜，乃至般若波羅蜜，乃至勸化令住如一毛端善根，乃至成阿耨多羅三藐三菩提，若不安止，乃至一眾生於三乘中令退轉者，則為欺誑十方世界無量無邊阿僧祇等現在諸佛，必定不成阿耨多羅三藐三菩提。}@
%{善男子！当时，大悲菩萨摩诃萨又对佛陀说：世尊！我如今发愿，行菩萨道的时候，如果有一些众生，我要劝化他们安住于布施波罗蜜，乃至般若波罗蜜，乃至劝化他们安住如一毛端般微小的善根，乃至成就阿耨多罗三藐三菩提，如果他们不能安住，甚至有一个众生在三乘道中退转，那么我就欺骗了十方世界无量无边阿僧祇等现在诸佛，必定不能成就阿耨多罗三藐三菩提。}%
@{世尊！我成佛已，若有眾生入我法中出家著袈裟者，或犯重戒，或行邪見，若於三寶輕毀不信，集諸重罪，比丘、比丘尼、優婆塞、優婆夷，若於一念中生恭敬心，尊重世尊，或於法僧。}@
%{世尊！我成佛之后，如果有一些众生进入我的法中，出家穿上袈裟，或者犯了重戒，或者持邪见，或者轻毁三宝，不相信三宝，集聚种种重罪，比丘、比丘尼、优婆塞、优婆夷，如果在一念之中生起恭敬心，尊重世尊，或者尊重法僧。}%
@{世尊！如是眾生，乃至一人不於三乘得授記莂而退轉者，則為欺誑十方世界無量無邊阿僧祇等現在諸佛，必定不成阿耨多羅三藐三菩提。}@
%{世尊！像这样的众生，即使一个人没有得到三乘的授记，而退转，那么我就欺骗了十方世界无量无边阿僧祇等现在诸佛，必定不能成就阿耨多罗三藐三菩提。}%
@{世尊！我成佛已，諸天龍、鬼神、人及非人，若能於此著袈裟者，恭敬、供養、尊重、讚歎，其人若得見此袈裟少分，即得不退於三乘中。}@
%{世尊！我成佛之后，诸天龙、鬼神、人及非人，如果能够恭敬、供养、尊重、赞叹穿着袈裟的人，这个人如果能够看到这件袈裟的一小部分，那么他就会得到不退三乘的果位。}%
@{若有眾生為饑渴所逼，若貧窮鬼神、下賤諸人，乃至餓鬼眾生，若得袈裟少分，乃至四寸，其人即得飲食充足，隨其所願，疾得成就。}@
%{如果有一些众生被饥渴所逼迫，或者贫穷的鬼神、低贱的人，甚至饿鬼众生，如果能够得到袈裟的一小部分，甚至四寸，那么这个人就能得到饮食充足，随心所愿，很快就能成就。}%
@{若有眾生共相違反，起怨賊想，展轉鬪諍，若諸天龍、鬼神、乾闥婆、阿修羅、迦樓羅、緊那羅、摩睺羅伽、拘辦、荼毘、舍遮、人及非人，共鬪諍時，念此袈裟，尋生悲心、柔軟之心、無怨賊心、寂滅之心、調伏善心。}@
%{如果有一些众生互相违背，起了怨恨贼心，互相争斗，如果诸天龙、鬼神、乾闼婆、阿修罗、迦楼罗、紧那罗、摩睺罗伽、拘办、荼毗、舍遮、人及非人，互相争斗的时候，念诵这件袈裟，就会生起悲心、柔软之心、没有怨恨贼心、寂灭之心、调伏善心。}%
@{有人若在兵甲鬪訟斷事之中，持此袈裟少分至此輩中，為自護故，供養、恭敬、尊重，是諸人等，無能侵毀、觸嬈、輕弄，常得勝他過此諸難。}@
%{如果有人在战争、诉讼、断案之中，拿着这件袈裟的一小部分，为了保护自己，供养、恭敬、尊重，这些人就无法侵犯、触碰、轻蔑，常常能够战胜他人，度过这些灾难。}%
@{世尊！若我袈裟不能成就如是五事聖功德者，則為欺誑十方世界無量無邊阿僧祇等現在諸佛，未來不應成阿耨多羅三藐三菩提作佛事也，沒失善法，必定不能破壞外道。}@
%{世尊！如果我的袈裟不能成就这五种圣德，那么我就欺骗了十方世界无量无边阿僧祇等现在诸佛，未来就不应该成就阿耨多罗三藐三菩提，作佛事，失去善法，必定不能破除外道。}%


@{善男子！爾時，寶藏如來伸金色右臂，摩大悲菩薩頂，讚言：善哉！善哉！大丈夫！汝所言者，是大珍寶，是大賢善。}@
%{善男子！当时，宝藏如来伸出金色的右臂，摩挲大悲菩萨的头顶，赞叹说：善哉！善哉！大丈夫！你所说的话，是大珍宝，是大贤善。}%
@{汝成阿耨多羅三藐三菩提已，是袈裟衣服，能成就此五聖功德作大利益。}@
%{你成就阿耨多罗三藐三菩提之后，这件袈裟衣服，能够成就这五种圣德，利益无量无边。}%
@{善男子！爾時，大悲菩薩摩訶薩聞佛稱讚已，心生歡喜，踊躍無量，因佛伸此金色之臂，長指合縵，其手柔軟，猶如天衣，摩其頭已，其身即變，狀如童子二十歲人。}@
%{善男子！当时，大悲菩萨摩诃萨听到佛陀的赞叹，心中生起欢喜，无量踊跃，因为佛陀伸出这金色的手臂，长指合拢，他的手柔软，如同天衣，摩挲他的头之后，他的身体就变化了，形如二十岁的童子。}%
@{善男子！彼會大眾，天龍、鬼神、乾闥婆、人及非人，叉手恭敬向大悲菩薩，供養散種種華，乃至技樂而供養之。}@
%{善男子！那一会的众人，天龙、鬼神、乾闼婆、人及非人，都双手合十，恭敬地向大悲菩萨，供养散种种花，乃至演奏技艺来供养他。}%
@{復種種讚歎，讚歎已，默然而住。}@
%{又种种赞叹，赞叹完毕，就沉默地站着。}%


@{悲華經檀波羅蜜品第五之一}@
%{悲华经檀波罗蜜品第五之一}%


@{善男子！爾時，大悲菩薩頭面禮敬寶藏如來，禮佛足已，在於佛前，白佛言：世尊！所言諸三昧門助菩提法清淨門經，齊幾名為諸三昧門助菩提法清淨門經？}@
%{善男子！当时，大悲菩萨顶礼宝藏如来的头面，礼佛足已，站在佛陀面前，对佛陀说：世尊！您所说的诸三昧门助菩提法清净门经，一共多少部叫做诸三昧门助菩提法清净门经呢？}%
@{云何菩薩無畏莊嚴具足於忍？}@
%{怎样才能使菩萨无畏庄严，具足忍辱呢？}%


@{善男子！爾時，彼佛讚大悲菩薩言：善哉！善哉！大悲！汝今所問甚奇甚特，即是珍寶，能大利益無量無邊諸菩薩等。}@
%{善男子！当时，那位佛陀赞叹大悲菩萨说：善哉！善哉！大悲啊！你现在所问的问题，非常奇特，非常特殊，这就是珍宝，能够利益无量无边的诸菩萨等。}%
@{何以故？大悲！汝能問佛如是大事。}@
%{为什么呢？大悲啊！你能够问佛陀这样的大事。}%
@{大悲！汝今諦聽諦聽！若有善男子、善女人修行大乘，有首楞嚴三昧，入是三昧能入一切諸三昧中。}@
%{大悲啊！你现在仔细听，仔细听！如果有一些善男子、善女人修行大乘，有首楞严三昧，进入这个三昧，就能进入一切诸三昧之中。}%
@{有寶印三昧，入是三昧能印諸三昧。}@
%{有宝印三昧，进入这个三昧，就能印证诸三昧。}%
@{有師子遊戲三昧，入是三昧於諸三昧能師子遊戲。}@
%{有狮子游戏三昧，进入这个三昧，就能在诸三昧中狮子般地游戏。}%
@{有善月三昧，入是三昧能照諸三昧。}@
%{有善月三昧，进入这个三昧，就能照亮诸三昧。}%
@{有幢相三昧，入是三昧能持諸三昧幢。}@
%{有幢相三昧，进入这个三昧，就能持着诸三昧的幢。}%
@{有出一切法性三昧，入是三昧能出一切三昧。}@
%{有出一切法性三昧，进入这个三昧，就能超出一切三昧。}%
@{有觀印三昧，入是三昧能觀一切三昧頂。}@
%{有观印三昧，进入这个三昧，就能观察一切三昧的顶端。}%
@{有離法界三昧，入是三昧能分別諸三昧。}@
%{有离法界三昧，进入这个三昧，就能分别诸三昧。}%
@{有離幢相三昧，入是三昧能持一切諸三昧幢。}@
%{有离幢相三昧，进入这个三昧，就能持着一切诸三昧的幢。}%
@{有金剛三昧，入是三昧能令一切三昧不可破壞。}@
%{有金刚三昧，进入这个三昧，就能使一切三昧不可破坏。}%
@{有諸法印三昧，入是三昧能印一切法。}@
%{有诸法印三昧，进入这个三昧，就能印证一切法。}%
@{有三昧王善住三昧，入是三昧，於諸三昧安住如王。}@
%{有三昧王善住三昧，进入这个三昧，就能在诸三昧中安住如王。}%
@{有放光三昧，入是三昧能放光明照諸三昧。}@
%{有放光三昧，进入这个三昧，就能放出光明照亮诸三昧。}%
@{有力進三昧，入是三昧，於諸三昧增進自在。}@
%{有力进三昧，进入这个三昧，就能在诸三昧中增进自在。}%
@{有正出三昧，入是三昧能正出諸三昧。}@
%{有正出三昧，进入这个三昧，就能从诸三昧中正当地出来。}%
@{有辯辭三昧，入是三昧悉解一切無量音聲。}@
%{有辩辞三昧，进入这个三昧，就能完全理解一切无量音聲。}%
@{有語言三昧，入是三昧能入一切諸語言中。}@
%{有语言三昧，进入这个三昧，就能进入一切诸语言之中。}%
@{有觀方三昧，入是三昧悉能遍觀諸三昧方。}@
%{有观方三昧，进入这个三昧，就能遍观诸三昧的方位。}%
@{有一切法三昧，入是三昧能破一切法。}@
%{有一切法三昧，进入这个三昧，就能破除一切法。}%
@{有持印三昧，入是三昧持諸三昧印。}@
%{有持印三昧，进入这个三昧，就能持着诸三昧的印。}%
@{有入一切法寂靜三昧，入是三昧令一切三昧入於寂靜。}@
%{有入一切法寂静三昧，进入这个三昧，就能使一切三昧进入寂静。}%
@{有不失三昧，入是三昧不忘一切三昧。}@
%{有不失三昧，进入这个三昧，就能不忘一切三昧。}%
@{有一切法不動三昧，入是三昧，令一切三昧不動。}@
%{有一切法不动三昧，进入这个三昧，就能使一切三昧不动。}%
@{有親近一切法海印三昧，入是三昧攝取親近一切三昧。}@
%{有亲近一切法海印三昧，进入这个三昧，就能摄取亲近一切三昧。}%
@{有一切無我三昧，入是三昧，令諸三昧無有生滅。}@
%{有一切无我三昧，进入这个三昧，就能使诸三昧没有生灭。}%
@{有遍覆虛空三昧，入是三昧，遍覆一切三昧。}@
%{有遍覆虚空三昧，进入这个三昧，就能遍覆一切三昧。}%
@{有不斷一切法三昧，入是三昧，持諸三昧令不斷絕。}@
%{有不断一切法三昧，进入这个三昧，就能持着诸三昧，使它们不断绝。}%
@{有金剛場三昧，入是三昧，能治一切諸三昧場。}@
%{有金刚场三昧，进入这个三昧，就能治理一切诸三昧的场。}%
@{有一切法一味三昧，入是三昧，能持一切法一味。}@
%{有一切法一味三昧，进入这个三昧，就能持着一切法一味。}%
@{有離樂愛三昧，入是三昧，離一切煩惱及助煩惱。}@
%{有离乐爱三昧，进入这个三昧，就能远离一切烦恼及助烦恼。}%
@{有一切法無生三昧，入是三昧，示一切三昧無生無滅。}@
%{有一切法无生三昧，进入这个三昧，就能示现一切三昧无生无灭。}%
@{有光明三昧，入是三昧，能照一切三昧，令其熾明。}@
%{有光明三昧，进入这个三昧，就能照亮一切三昧，使它们炽盛光明。}%
@{有不滅一切法三昧，入是三昧，不求一分別一切三昧。}@
%{有不灭一切法三昧，进入这个三昧，就能不求一分别地观察一切三昧。}%
@{有不求三昧，入是三昧，不求一切諸法。}@
%{有不求三昧，进入这个三昧，就能不求一切诸法。}%
@{有不住三昧，入是三昧，於諸法中不住法界。}@
%{有不住三昧，进入这个三昧，就能在诸法中不住法界。}%
@{有虛空憶想三昧，入是三昧，令諸三昧皆是虛空，見其真實。}@
%{有虚空忆想三昧，进入这个三昧，就能使诸三昧都是虚空，见到它们的真实。}%
@{有無心三昧，入是三昧，能於一切諸三昧中滅心心數法。}@
%{有无心三昧，进入这个三昧，就能在一切诸三昧中灭除心心数法。}%
@{有色無邊三昧，入是三昧，於一切三昧中色無邊光明。}@
%{有色无边三昧，进入这个三昧，就能在一切三昧中，色无边光明。}%
@{有淨燈三昧，入是三昧，於一切三昧中，能作燈明。}@
%{有净灯三昧，进入这个三昧，就能在一切三昧中，作灯明。}%
@{有一切法無邊三昧，入是三昧，於諸三昧悉能示現無量智慧。}@
%{有一切法无边三昧，进入这个三昧，就能在诸三昧中，悉能示现无量智慧。}%
@{有電無邊三昧，入是三昧，於諸三昧示現智慧。}@
%{有电无边三昧，进入这个三昧，就能在诸三昧中，示现智慧。}%
@{有一切光明三昧，入是三昧，於諸三昧示現三昧門光明。}@
%{有一切光明三昧，进入这个三昧，就能在诸三昧中，示现三昧门的光明。}%
@{有諸界無邊三昧，入是三昧，於諸三昧示現無量無邊智慧。}@
%{有诸界无边三昧，进入这个三昧，就能在诸三昧中，示现无量无边智慧。}%
@{有白淨堅固三昧，入是三昧，於諸三昧得空定。}@
%{有白净坚固三昧，进入这个三昧，就能在诸三昧中，得空定。}%
@{有須彌山空三昧，入是三昧，於諸三昧示現虛空。}@
%{有须弥山空三昧，进入这个三昧，就能在诸三昧中，示现虚空。}%
@{有無垢光明三昧，入是三昧，於諸三昧除諸垢穢。}@
%{有无垢光明三昧，进入这个三昧，就能在诸三昧中，除诸垢秽。}%
@{有一切法中無畏三昧，入是三昧，於諸三昧示現無畏。}@
%{有一切法中无畏三昧，进入这个三昧，就能在诸三昧中，示现无畏。}%
@{有樂樂三昧，入是三昧，於諸三昧悉得樂樂。}@
%{有乐乐三昧，进入这个三昧，就能在诸三昧中，悉得乐乐。}%
@{有一切法正遊戲三昧，入是三昧，於諸三昧示現無有一切諸色。}@
%{有一切法正游戏三昧，进入这个三昧，就能在诸三昧中，示现没有一切诸色。}%
@{有放電光三昧，入是三昧，於諸三昧示現放光。}@
%{有放电光三昧，进入这个三昧，就能在诸三昧中，示现放光。}%
@{有一切法安止無垢三昧，入是三昧，於諸三昧示現無垢智慧。}@
%{有一切法安止无垢三昧，进入这个三昧，就能在诸三昧中，示现无垢智慧。}%
@{有無盡三昧，入是三昧，於諸三昧示現非盡非不盡。}@
%{有无尽三昧，进入这个三昧，就能在诸三昧中，示现非尽非不尽。}%
@{有一切法不可思議清淨三昧，入是三昧，於諸三昧示現如鏡中像等不可思議。}@
%{有一切法不可思議清净三昧，进入这个三昧，就能在诸三昧中，示现如同镜中像等不可思議。}%
@{有大光三昧，入是三昧，於諸三昧令智慧熾然。}@
%{有大光三昧，进入这个三昧，就能在诸三昧中，使智慧炽盛。}%
@{有離盡三昧，入是三昧，於諸三昧示現不盡。}@
%{有离尽三昧，进入这个三昧，就能在诸三昧中，示现不尽。}%
@{有不動三昧，入是三昧，於諸法中不動不受無有輕戲。}@
%{有不动三昧，进入这个三昧，就能在诸法中，不动不受，没有轻戏。}%
@{有增益三昧，入是三昧，於諸三昧悉見增益。}@
%{有增益三昧，进入这个三昧，就能在诸三昧中，悉见增益。}%
@{有日燈三昧，入是三昧，於諸三昧放光明門。}@
%{有日灯三昧，进入这个三昧，就能在诸三昧中，放光明门。}%
@{有月無垢三昧，入是三昧，於諸三昧作月光明。}@
%{有月无垢三昧，进入这个三昧，就能在诸三昧中，作月光明。}%
@{有白淨光明三昧，入是三昧，於諸三昧得四種辯。}@
%{有白净光明三昧，进入这个三昧，就能在诸三昧中，得四种辩。}%
@{有作不作三昧，入是三昧，於諸三昧作與不作示現智相。}@
%{有作不作三昧，进入这个三昧，就能在诸三昧中，作与不作，示现智慧相。}%
@{有金剛三昧，入是三昧，悉得通達一切諸法，乃至不見如微塵等障礙。}@
%{有金刚三昧，进入这个三昧，就能完全通达一切诸法，乃至不见如同微尘等障碍。}%
@{有住心三昧，入是三昧，其心不動，不受苦樂，不見光明，無有瞋恚，於此心中，亦復不見此是心想。}@
%{有住心三昧，进入这个三昧，他的心不动，不受苦乐，不见光明，没有瞋恚，在这个心中，也再不见这是心想。}%
@{有遍照三昧，入是三昧，於諸三昧見一切明。}@
%{有遍照三昧，进入这个三昧，就能在诸三昧中，见一切明。}%
@{有善住三昧，入是三昧，於諸三昧善能得住。}@
%{有善住三昧，进入这个三昧，就能在诸三昧中，善能得住。}%
@{有寶山三昧，入是三昧，見諸三昧猶如寶山。}@
%{有宝山三昧，进入这个三昧，就能见到诸三昧如同宝山。}%
@{有勝法印三昧，入是三昧，能印諸三昧。}@
%{有胜法印三昧，进入这个三昧，就能印证诸三昧。}%
@{有順法性三昧，入是三昧，見一切法悉皆隨順。}@
%{有顺法性三昧，进入这个三昧，就能见到一切法，都随顺法性。}%
@{有離樂三昧，入是三昧，於一切法得離樂著。}@
%{有离乐三昧，进入这个三昧，就能在一切法中，远离乐着。}%
@{有法炬三昧，入是三昧，除諸法闇。}@
%{有法炬三昧，进入这个三昧，就能除诸法闇。}%
@{有法雨三昧，入是三昧，於諸三昧能雨法雨，破壞著相。}@
%{有法雨三昧，进入这个三昧，就能在诸三昧中，降下法雨，破除执着相。}%
@{有等言語三昧，入是三昧，於諸法中悉得眼目。}@
%{有等言语三昧，进入这个三昧，就能在诸法中，悉得眼目。}%
@{有離語言三昧，入是三昧，於諸法中乃至無有一言。}@
%{有离语言三昧，进入这个三昧，就能在诸法中，乃至没有一言。}%
@{有斷緣三昧，入是三昧，斷諸法緣。}@
%{有断缘三昧，进入这个三昧，就能断除诸法缘。}%
@{有不作三昧，入是三昧，於諸法中不見作者。}@
%{有不作三昧，进入这个三昧，就能在诸法中，不见作者。}%
@{有淨性三昧，入是三昧，見一切法自性清淨。}@
%{有净性三昧，进入这个三昧，就能见到一切法，自性清净。}%
@{有無障礙三昧，入是三昧，於諸法中無有障礙。}@
%{有无障碍三昧，进入这个三昧，就能在诸法中，没有障碍。}%
@{有離網三昧，入是三昧，見諸三昧足離於高下。}@
%{有离网三昧，进入这个三昧，就能见到诸三昧，足离于高下。}%
@{有集聚一切功德三昧，入是三昧，離一切法集。}@
%{有集聚一切功德三昧，进入这个三昧，就能远离一切法集。}%
@{有正住三昧，入是三昧，於諸法中不見有心及心數法。}@
%{有正住三昧，进入这个三昧，就能在诸法中，不见有心及心数法。}%
@{有覺三昧，入是三昧，即能覺悟一切諸法。}@
%{有觉三昧，进入这个三昧，就能觉悟一切诸法。}%
@{有念分別三昧，入是三昧，於諸法中得無量辯。}@
%{有念分别三昧，进入这个三昧，就能在诸法中，得无量辩。}%
@{有淨智覺三昧，入是三昧，於一切法得等非等。}@
%{有净智觉三昧，进入这个三昧，就能在一切法中，得等非等。}%
@{有智相三昧，入是三昧，能出三界。}@
%{有智相三昧，进入这个三昧，就能出三界。}%
@{有智斷三昧，入是三昧，見諸法斷。}@
%{有智断三昧，进入这个三昧，就能见到诸法断。}%
@{有智雨三昧，入是三昧，得一切法雨。}@
%{有智雨三昧，进入这个三昧，就能得一切法雨。}%
@{有無依三昧，入是三昧，於諸法中不見依止。}@
%{有无依三昧，进入这个三昧，就能在诸法中，不见依止。}%
@{有大莊嚴三昧，入是三昧，於諸法中不見法幢。}@
%{有大庄严三昧，进入这个三昧，就能在诸法中，不见法幢。}%
@{有行三昧，入是三昧，能見諸法悉寂靜行。}@
%{有行三昧，进入这个三昧，就能见到诸法，都寂静地行。}%
@{有一切行離一切有三昧，入是三昧，於諸法中通達解了。}@
%{有一切行离一切有三昧，进入这个三昧，就能在诸法中，通达解了。}%
@{有俗言三昧，入是三昧，能解俗言。}@
%{有俗言三昧，进入这个三昧，就能理解俗言。}%
@{有離語言無字三昧，入是三昧，於諸法中悉得解了無有語言。}@
%{有离语言无字三昧，进入这个三昧，就能在诸法中，悉得解了，没有语言。}%
@{有智炬三昧，入是三昧，於諸法中能作照明。}@
%{有智炬三昧，进入这个三昧，就能在诸法中，作照明。}%
@{有智勝相吼三昧，入是三昧，於諸法中示現淨相。}@
%{有智胜相吼三昧，进入这个三昧，就能在诸法中，示现净相。}%
@{有通智相三昧，入是三昧，於諸法中悉見智相。}@
%{有通智相三昧，进入这个三昧，就能在诸法中，悉见智相。}%
@{有成就一切行三昧，入是三昧，於諸法中成就一切行。}@
%{有成就一切行三昧，进入这个三昧，就能在诸法中，成就一切行。}%
@{有離苦樂三昧，入是三昧，於諸法中無所依止。}@
%{有离苦乐三昧，进入这个三昧，就能在诸法中，无所依止。}%
@{有無盡行三昧，入是三昧，見諸法無盡。}@
%{有无尽行三昧，进入这个三昧，就能见到诸法无尽。}%
@{有陀羅尼三昧，入是三昧，於諸三昧能持法相，不見邪正。}@
%{有陀罗尼三昧，进入这个三昧，就能在诸三昧中，持法相，不见邪正。}%
@{有無憎愛三昧，入是三昧，於諸法中不見憎愛。}@
%{有无憎爱三昧，进入这个三昧，就能在诸法中，不见憎爱。}%
@{有淨光三昧，入是三昧，於有為法不見是垢。}@
%{有净光三昧，进入这个三昧，就能在有为法中，不见是垢。}%
@{有堅牢三昧，入是三昧，不見諸法有不堅牢。}@
%{有坚牢三昧，进入这个三昧，就能不见诸法有不坚牢。}%
@{有滿月淨光三昧，入是三昧，悉能具足成就功德。}@
%{有满月净光三昧，进入这个三昧，就能悉能具足成就功德。}%
@{有大莊嚴三昧，入是三昧，於諸三昧悉見成就無量莊嚴。}@
%{有大庄严三昧，进入这个三昧，就能在诸三昧中，悉见成就无量庄严。}%
@{有一切世光明三昧，入是三昧，於諸三昧以智照明。}@
%{有一切世光明三昧，进入这个三昧，就能在诸三昧中，以智慧照明。}%
@{有一切等照三昧，入是三昧，於諸三昧悉得一心。}@
%{有一切等照三昧，进入这个三昧，就能在诸三昧中，悉得一心。}%
@{有淨無淨三昧，入是三昧，於諸三昧不見淨不淨。}@
%{有净无净三昧，进入这个三昧，就能在诸三昧中，不见净不净。}%
@{有無宅三昧，入是三昧，不見諸三昧舍宅。}@
%{有无宅三昧，进入这个三昧，就能不见诸三昧舍宅。}%
@{有如爾三昧，入是三昧，於諸法中不見作與不作。}@
%{有如尔三昧，进入这个三昧，就能在诸法中，不见作与不作。}%
@{有無身三昧，入是三昧，於諸法中不見有身。}@
%{有无身三昧，进入这个三昧，就能在诸法中，不见有身。}%
@{諸菩薩得如是等諸三昧門，口業清淨如虛空，於諸法中不見口業，猶如虛空無有障礙。}@
%{诸菩萨得到这些三昧门，口业清净如同虚空，在诸法中不见口业，如同虚空没有障碍。}%
@{大悲！是名修學大乘菩薩摩訶薩諸三昧門。}@
%{大悲啊！这就是修行大乘菩萨摩诃萨诸三昧门。}%


@{悲華經卷第八}@
%{悲华经卷第八}%
