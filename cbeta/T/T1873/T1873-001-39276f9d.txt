@{華嚴經問答上卷}@
%{华严经问答上卷}%

@{沙門法藏撰}@
%{沙门法藏撰}%

@{問。三乘事理。普法事理云何別。答。三乘中事者心緣色礙等。理者平等真如。雖理事不同而相即相融不相妨礙。亦不相妨而事義非理義也。普法中事理者。理即事事即理。理中事事中理。即中中恣。雖事理不參而冥。無二隨言全盡。全盡而全不盡。如理事事理亦爾。以心言一切法而無非心。以色言一切法而無非色。餘一切人法教義等差別法門皆爾。所以者何。緣起陀羅尼無障礙法。隨舉一法盡攝一切。無礙自在故。一無一切無故。三乘即不爾。廢理但事言一向不雜事。事中不自在故。一相教門隨情安立不盡理故。}@
%{问：三乘的事理，普法的事理如何区别？答：三乘中事是指心缘色碍等，理是指平等真如。虽然事理不同，但彼此相即相融，互不障碍。也不互相障碍，但事义不是理义。普法中事理，理即事，事即理，理中事，事中理，即中即中，随缘自在。虽然事理不参，但冥冥之中无二，随言全尽，全尽而全不尽。如理事，事理亦然。以心而言一切法，无非是心；以色而言一切法，无非是色。其他一切人法、教义等差别法门皆是如此。所以呢？因为缘起陀罗尼无障碍法，随举一法就能尽摄一切，无碍自在，一无一切无。三乘则不然，舍弃理，只说事，一向不杂事，事中不自在，一相教门随情安立，不尽理。}%

@{問。言盡不盡者。約一法者云何爾。答。其一法若一法是者豈爾。而一乘中一法。即一切法是一法。一法是一切法。一切法是一法故。一法言者即一切盡。一法即一切法。是故一法言不可盡。雖不可盡而一言無殘。雖無殘而全不盡。}@
%{问：说尽不尽，约一法来说，如何呢？答：一法如果只是一法，岂会如此？而一乘中的一法，就是一切法是一法，一法是一切法，一切法是一法，所以一法说，就是一切尽。一法就是一切法，所以一法说不可尽。虽然不可尽，但一言无残；虽然无残，但全不尽。}%

@{問。此言盡不盡。但言以是耶。有所盡不盡法耶。答。亦得云但言以是。言以外何有法乎。亦得有盡不盡法。盡不盡之言即當法故。法言能所不參。而冥無二相。隨意得為也。}@
%{问：此言尽不尽，只是说以是而已吗？是有所尽不尽的法吗？答：也可以说只是说以是而已，言以外还有什么法呢？也可以说有尽不尽的法，尽不尽之言就是当法，法言能所不参，而冥冥之中无二相，随心所欲即可。}%

@{問。盡即不盡不盡即盡者。何義耶。答。隨緣生智之義。謂以盡生智即須之盡。以不盡生智即須不盡。所以其法不在於盡不盡。即不在於自故隨須即恣。何物不成乎。其猶虛空無自相。故一切中無妨。隨至即是。謂尺中至即是尺。步中至即步。何物非虛空。是所以無障礙故。緣起之法亦爾。准可思也。}@
%{问：尽即不尽，不尽即尽，何意？答：随缘生智之义。谓以尽生智，即须之尽；以不尽生智，即须不尽。所以其法不在于尽不尽，即不在于自，故随须即自在，何物不成？其犹虚空中无自相，故一切中无妨，随至即是。谓尺中至即是尺，步中至即步，何物非虚空？是所以无障碍，缘起之法亦然，可以思之。}%

@{問。普法中何義事。何義理乎。答。且前方便約一色中。五尺義事。此無礙義理等。若正觀中五尺義理。無礙義事。亦得。此反亦得。約事中礙義是心。緣義是色亦得。此反亦得。隨須緣恣言。所以正觀智於法得善巧方便。能見機益故。}@
%{问：普法中何义是事，何义是理？答：且前方便约一色中，五尺义是事，此无碍义是理等。若正观中五尺义是理，无碍义是事，亦得。此反亦得。约事中碍义是心，缘义是色亦得，此反亦得。随须缘自在言，所以正观智于法得善巧方便，能见机益故。}%

@{問。若緣義色時中。緣義心壞耶。緣心義不壞緣義色是耶。答。壞亦得。不壞亦得。所以者何。緣心義不壞終不得緣色故壞。又心緣義壞亦即無緣色義。故亦得不壞。壞全不壞。不壞全壞。非壞不非壞。不非壞非壞。餘一切亦爾。准思也。}@
%{问：若缘义色时中，缘义心坏耶？缘心义不坏缘义色是耶？答：坏亦得，不坏亦得。所以呢？缘心义不坏，终不得缘色故坏。又心缘义坏，亦即无缘色义，故亦得不坏。坏全不坏，不坏全坏，非坏不非坏，不非坏非坏，其他一切亦然，可以思之。}%

@{問。若壞者即不壞義不成。若不壞者壞義不成。云何得言壞故不壞不壞故壞耶。答。汝壞言即聞壞不見不壞。壞亦言不壞即聞不壞。不得聞壞不壞故。自分別情無由息。入理無日。正聞人即不爾。若聞壞時即能解不壞。壞聞不壞時即能解壞不壞。由解壞不壞故得不壞。而不捨壞。由解不壞壞故得壞而無捨不壞。得壞而無捨不壞故非存壞。由得不壞而非捨壞故不存不壞。非捨非存故能入中道。既入中道無所不為。能隨順於無礙自在法。修諸行德。契會自原聖人發教意趣。益其爾為也。如色心一雙法爾。餘一切法界法門亦爾。准思用心也。又夢喻可解(云云)。}@
%{问：若坏者，即不坏义不成；若不坏者，坏义不成。云何得言坏故不坏，不坏故坏耶？答：汝坏言，即闻坏不见不坏；坏亦言不坏，即闻不坏，不得闻坏不坏故。自分别情无由息，入理无日。正闻人即不然。若闻坏时，即能解不坏；坏闻不坏时，即能解坏不坏。由解坏不坏故得不坏，而不舍坏。由解不坏坏故得坏而无舍不坏。得坏而无舍不坏故非存坏。由得不坏而非舍坏故不存不坏。非舍非存故能入中道。既入中道，无所不为，能随顺于无碍自在法，修诸行德，契会自原圣人发教意趣，益其尔为也。如色心一双法尔，其他一切法界法门亦然，可以思之用心也。又梦喻可解(云云)。}%

@{又疏中釋文前約八教互成。約三教辨三次第意何耶。答。大意者為顯此經內一切教義等無不攝故。謂佛始第二七日道樹中臨大人說大法時。一切虛空法界一切微塵處。一切微塵處一切十世九世前後時中。一切五乘三乘一乘無量乘機中。頓應說一切法門。所臨機眾生各各隨應聞解行證。如是一切教義等。十十法門頓同時顯現中。大機人如是法。門見聞解行證。一處一切處中。一時一切時中。一根一切根。一行一切行。頓頓修行。乃至三界六道四生等因果法。皆無所殘此經內在。為顯此義故疏家先顯八教互成三教逆順次第法門也。}@
%{又疏中释文前约八教互成，约三教辨三次第意何耶？答：大意者为显此经内一切教义等无不摄故。谓佛始第二十七日道树中临大人说大法时，一切虚空法界一切微尘处，一切微尘处一切十世九世前后时中，一切五乘三乘一乘无量乘机中，顿应说一切法门。所临机众生各各随应闻解行证。如是一切教义等，十十法门顿同时显现中，大机人如是法，门见闻解行证，一处一切处中，一时一切时中，一根一切根，一行一切行，顿顿修行，乃至三界六道四生等因果法，皆无所残此经内在。为显此义故疏家先显八教互成三教逆顺次第法门也。}%
@{問。如是三乘一乘教等皆此經內在者。皆十佛說耶。三身佛說耶。}@
%{问：像这样三乘一乘的教法，都包含在这个经文里，都是十佛说的吗？还是三身佛说的呢？}%
@{答。亦得皆十佛說。十佛外無別三身故。三身者十佛用故。三乘即一乘故。此約一乘說。}@
%{答：也可以说是十佛说的。因为十佛之外没有其他的三身，三身是十佛的功用，三乘就是一乘，这里是从一乘的角度来说的。}%
@{亦得隨教宗。三乘教三身說。一乘教十佛說。見機不同故。一處一時如來善巧無所不應故。}@
%{也可以根据不同的教派来说，三乘的教法是三身佛说的，一乘的教法是十佛说的。因为见机不同，如来在同一处同一时间，善巧方便无所不应。}%

@{三途眾生所聞教三途佛說。人天所聞教人天佛說。小乘所聞教小乘佛說。三乘所聞教三乘佛說。一乘所聞教一乘佛說。各各能化所化相當不乖違故。}@
%{三途众生听到的教法是三途佛说的，人天众生听到的教法是人天佛说的，小乘众生听到的教法是小乘佛说的，三乘众生听到的教法是三乘佛说的，一乘众生听到的教法是一乘佛说的。他们各自能化度相应的众生，彼此不违背。}%
@{然如是能化所化。能說所說隨在不動自位。而全全攝無所殘。可思也。}@
%{但是，像这样能化度众生，能说出教法，无论在哪里，都不动摇自己的本位，而完全摄受，没有遗漏。这值得思考。}%

@{問。疏云。五種教體五教云何今當耶。}@
%{问：疏论说五种教体，五教现在应该怎样理解呢？}%
@{答。初實音聲等當小乘薩婆多等宗教。第二可似音聲等初從成實宗至初教始。成實者破薩婆多因緣實法。以立假用教。而猶不明心似音等顯現道理。故同小乘教。}@
%{答：第一种，实音声等，对应小乘的萨婆多等宗。第二种，可似音声等，从成实宗开始到初教结束。成实宗是破斥萨婆多宗的因缘实法，而建立假用教，但还不明心似音等显现的道理，所以和  小乘教相同。}%
@{初教大乘中。因緣假有法識變似顯現不離識。而但生滅妄識中明。非真唯識。}@
%{初教是大乘中，因缘假有法识变化，似显现不离识，但只在生灭妄识中明了，不是真正的唯识。}%
@{第三不可以似似音等者。當初教終空以去所至熟教始。謂初教終一切法皆空故。熟教始一切法皆虛妄無可似故。}@
%{第三种，不可以似音声等，从初教结束到熟教开始。因为初教结束时，一切法都是空，熟教开始时，一切法都是虚妄，没有可以比拟的。}%
@{第四唯識音等者。遠者有初教位等正熟教終以去。一切法但一如來藏真識作故。}@
%{第四种，唯识音声等，从初教位到正熟教结束，一切法都只是如来藏真识所作。}%
@{第五真如音聲者。熟教終以去極當圓教位。一切法皆如故。}@
%{第五种，真如音声等，从熟教结束到圆教位，一切法都是如。}%

@{問。餘可爾。頓教中一切皆絕為宗。云何唯識及音聲等乎。}@
%{问：其他的也可以这样吗？顿教中一切都是断绝为宗，那么唯识和音声等呢？}%
@{答。頓教三乘中極處故。終教中真識以默為極。現不無法故。}@
%{答：顿教是三乘中的极处，终教中真识以默为极，现而不无，所以也有唯识和音声等。}%
@{又音等者凡此界佛教以聲為體故。所作佛事默言皆得為音。不謂發音聲故為音聲。維摩以以默現不二法門。豈非教。}@
%{音等者，凡是这个世界的佛教都以声音为体，所作的佛事，默言也都可以作为音。不是说发出声音才叫音声。维摩经以默现不二法门，难道不是教法吗？}%
@{既教亦得從方說為音聲也。又三乘中以理即事事而無非理。既理即言默說皆理。理無二故默亦音聲。餘法亦爾。此義玄可思也。}@
%{既然是教法，也可以从方说为音声。又三乘中以理即事，事而无非理，既然理即言默说都是理，理无二，所以默也是音声，其他法也是这样。这个道理很深奥，值得思考。}%

@{問。十佛相貌云何。}@
%{问：十佛的相貌怎么样呢？}%
@{答。一無著佛經云。安住世間成正覺故。嚴師釋云。所有功德無住著故。解云。教義等乃至逆順一切世法門。皆佛功德無障無礙。離住著義以為無著佛。}@
%{答：一，无著佛经说：安住世间成正觉故。严师释说：所有功德无住著故。解说：教义等乃至逆顺一切世法门，都是佛功德无障无碍，离住著义，所以称为无著佛。}%
@{二願佛經云。出生故。法師釋云。所有功德隨願皆成故。解云。一切功德皆隨佛願。隨眾生願無所不成義為願佛。}@
%{二，愿佛经说：出生故。法师释说：所有功德随愿皆成故。解说：一切功德都随佛愿，随众生愿无所不成，所以称为愿佛。}%
@{三業報佛者。經云。信故。釋云。所有功德隨業應成故。解云。一切功德法及眾生一切業中果應故。決定能生信。若違者不決定義故曰信故。}@
%{三，业报佛，经说：信故。释说：所有功德随业应成故。解说：一切功德法及众生一切业中的果应故，决定能生信，如果违背了，就不决定，所以说信故。}%
@{四持佛經云。隨順故。釋云。所有功德住持一切解行故。解云。一切功德皆一切行者解行中契。若佛以者即佛隨順德。若眾生以者。即所起解行佛非隨持。即不得自解行故。如是任持義以為持佛。故曰隨順故。}@
%{四，持佛经说：随顺故。释说：所有功德住持一切解行故。解说：一切功德都在一切行者的解行中契合。如果佛以者，就是佛随顺德，如果众生以者，就是所起的解行，佛不随持，就不得自解行，所以任持义，称为持佛，故曰随顺故。}%
@{五涅槃佛經云。永度故。釋云。所有功德常寂靜故。解云。一切功德寂滅義為涅槃佛。}@
%{五，涅槃佛经说：永度故。释说：所有功德常寂静故。解说：一切功德寂灭义，称为涅槃佛。}%
@{六法界佛經云。無處不至故。釋云。所有功德與法性相應無盡故。解云。一切功德皆與法性相應。即一切法是十方三世一切處中。無盡義以為法界佛故。}@
%{六，法界佛经说：无处不至故。释说：所有功德与法性相应无尽故。解说：一切功德都与法性相应，就是一切法是十方三世一切处中，无尽义，称为法界佛。}%
@{七心佛經云。安住故。釋云。所有功德種種相故。解云。此宗中心種種義。釋謂。功德一切種種相各各自是。以不壞義以為心佛。故曰安住故。}@
%{七，心佛经说：安住故。释说：所有功德种种相故。解说：这个宗派中心种种义，释说：功德一切种种相各各自是，以不坏义，称为心佛，故曰安住故。}%
@{八三昧佛經云。無量無著故。釋云。所有功德與定相應故。解云。一切功德與定相應故。無盡故無量。亦寂靜無喧動無著。}@
%{八，三昧佛经说：无量无著故。释说：所有功德与定相应故。解说：一切功德与定相应故，无尽故无量，也寂静无喧动无著。}%
@{九性佛經云。決定故。釋云。所有功德即法性故。解云。一切功德即法性。餘緣不所動。故如其性。譬如印所印法故決定故。}@
%{九，性佛经说：决定故。释说：所有功德即法性故。解说：一切功德即法性，其他缘不所动，故如其性，譬如印所印法故决定故。}%
@{十如意佛經云。普覆故。釋云。所有功德隨意增微現前故。解云一切功德隨意隨機。弱強深淺等事皆現前無所不為。故曰普覆故。}@
%{十，如意佛经说：普覆故。释说：所有功德随意增微现前故。解说：一切功德随心随机，弱强深浅等事都现前无所不为，故曰普覆故。}%
@{如是十皆別義不參一切功德。一一德每具十義無盡。經第六卷明難品一切諸佛身唯是一法身。一心一智慧力無恐亦爾。自在功德無所不知故為佛。}@
%{像这样十种都是不同的义理，不参杂一切功德，每一德都具足十义无尽。经第六卷明难品说：一切诸佛身唯是一法身，一心一智慧力无恐亦尔，自在功德无所不知故为佛。}%
@{此十佛即諸法盡窮之原。十即表無盡。此十亦相即相入無礙自在。重重無盡義可思也。}@
%{这十佛就是诸法尽穷的源头，十就是表无尽。这十也相即相入，无碍自在，重重无尽义，值得思考。}%
@{問。此十佛說法其相云何。答。總言三種世間皆實有三業皆能作利益眾生事。名為十佛說法。}@
%{问：这十佛说法，其相如何？答：总而言之，三种世间都是真实的，三业都能做利益众生的事，这叫做十佛说法。}%

@{問。此十佛成佛經云念念新新斷煩惱成佛。而不云住學地者。其義云何。答。若三乘教中三身佛成者。因時中住學地修諸行。至果時中住無學地無修學。一向果位。一乘中佛自他竝同成故。已成以去非唯住果地不修因行。或成佛與一切眾生前前已成。後後亦成。十世九世無不成時。同一緣起因果故。}@
%{问：这十佛成佛经上说，念念新新断烦恼成佛，而不说住学地，这是什么意思呢？答：如果三乘教中三身佛成，在因时中住学地修诸行，到果时中住无学地，没有修学，一向果位。一乘中佛自他并同成，所以已经成以去，不只是住果地不修因行，或者成佛与一切众生，前前已成，后后亦成，十世九世无不成时，同一缘起因果故。}%

@{問。三乘教中亦有此義。何故但是十佛乎。答。三乘教中但約一真如法身一體無二義以說耳。未明別別相續事事門中如是義。是故分齊不同也。}@
%{问：三乘教中也有这个意思，为什么只是说十佛呢？答：三乘教中，只约一真如法身一体无二义来说而已，没有明明白白地说明相续事事门中如此的意思，所以分齐不同啊。}%

@{問。若佛與眾生同一緣起者。以佛者全佛無眾生。以眾生者全眾生無佛。若爾云何有能化所化之義乎。答。全佛不捨全眾生。全眾生時不捨全佛義。非全佛無眾生。非全眾生無佛。雖冥無二而不相參。豈得無能化所化之義。雖非無能所而非有能所。}@
%{问：如果佛与众生同一缘起，以佛而言，是全佛无众生，以众生而言，是全众生无佛。如果是这样，怎么会有能化所化的意思呢？答：全佛不舍全众生，全众生时不舍全佛义，并非全佛无众生，并非全众生无佛。虽然冥冥之中无二，但并不相参，怎么可以没有能化所化的意思呢？虽然并非无能所，也并非有能所。}%

@{問。佛全覺人。眾生全惑。若佛與眾生一者俱惑是耳。何有能化佛。以眾生與佛一者俱全覺人是耳。何有所化乎。答。有二義。全作眾生故無能化亦得。全佛是故無所化亦得。全全作二故有能所亦得。無障無礙法不有於一故隨須皆得。其猶如虛空化虛空。在於聖說也。莫為緣起法中隨分別情所計見。}@
%{问：佛全觉人，众生全惑。如果佛与众生是一，就都惑了，怎么会有能化佛呢？以众生与佛是一，就都全觉人了，怎么会有所化呢？答：有两个意思。全作众生故无能化亦得，全佛是故无所得亦得，全全作二故有能所亦得。无障无碍法不有于一，所以随须皆得。其犹如同虚空化虚空，在于圣说也。不要因为缘起法中，随分别情所计见。}%

@{問。佛見惑眾生時中。惑見耶覺見耶。若惑見者惑不見惑。何能見惑。若覺見者覺非惑。故即不及見。云何能見眾生乎。答。二俱得。二俱不得。所以者何。言二俱得者。若非惑不得見惑故。得以惑見。以他非自知故。既云自惑見故。見者即非惑。故亦得以覺見。是故佛言我與汝不異汝自為別此意。佛見眾生全吾身是。而自佛是汝不知。徒自受諸苦故。永劫起同體大悲不捨眾生故。同修同成同苦同樂。暫時無捨離時也。是故經云大悲牛也。此以疏況親也。}@
%{问：佛见惑众生时中，惑见耶，觉见耶？如果惑见，惑不见惑，怎么能够见惑呢？如果觉见，觉非惑，所以就见不到，怎么能够见众生呢？答：二俱得，二俱不得。为什么呢？说二俱得，如果非惑，不得见惑故，得以惑见，以他非自知故。既云自惑见故，见者即非惑，所以亦得以觉见。所以佛说，我与汝不异，汝自为别，此意。佛见众生全吾身是，而自佛是汝不知，徒自受诸苦故。永劫起同体大悲不舍众生故，同修同成，同苦同乐，暂时无舍离时也。所以经上说，大悲牛也，以此来比喻亲近。}%

@{問。一人修行一切人皆成佛。其義云何。答。此約緣起之人說故。一人即一切人。一切人即一人故。修言亦爾。一修一切修。一切修一修故同云也。}@
%{问：一个人修行，一切人皆成佛，这是什么意思呢？答：这是约缘起之人来说的，一个人即一切人，一切人即一个人，修言亦然，一修一切修，一切修一修，所以同云也。}%

@{問。現一人修而餘不修。亦一人非餘人。何得為爾也。答。汝所見但是遍計耳。不關緣起之法不足言也。}@
%{问：现在一个人修，而其他人不修，亦一人非他人，怎么能够这样呢？答：你所见只是遍计而已，不关缘起之法，不足言也。}%

@{問。一人作惡餘人生天者亦何為耶。答。此約善惡相是之義說。謂此惡非彼善即失。既彼善即是惡故。得由此惡生天。由善生地獄之義准可思也。}@
%{问：一个人作恶，其他人生天，又是什么呢？答：这是约善恶相是之意来说的，谓此恶非彼善即失，既彼善即是恶故，得由此恶生天，由善生地狱之义，可以类推思考。}%

@{問。若爾惡即善是義生天。非善即惡是義生天耶。答。爾亦得然。爾義不難。而善即惡義故。惡以生天亦得。}@
%{问：如果是这样，恶即善是义生天，非善即恶是义生天呢？答：你也可以这样说，你的意思不难。而善即恶义故，恶以生天亦得。}%

@{問。但善惡順生逆生耶。亦不生耶。答。亦得不生生隨順緣故皆得。為無礙故亦皆不得。以有著處故也。}@
%{问：只是善恶顺生逆生呢，还是不生呢？答：也可以不生，生随顺缘故皆得，为无碍故亦皆不得，以有着处故也。}%

@{問。解行位至得一法時。一切分別識障減耶。餘法門未得故。餘障未除耶。答。得一法門時一切障滅亦得。未得餘法門故餘障未除亦得。所以者何。此一法門即盡餘法門故。此一障即餘障故。得一法時無餘門非得。斷一障時無不斷餘障故。又得一門未得餘門故。斷一障時未斷餘障故。無量劫中次第新新斷惑障。新新得法門。而此即一時一門。所以此一門非彼餘門即無故。此一時無彼無量劫即無故。}@
%{问：解行位至得一法时，一切分别识障减呢？其他法门未得故，其他障未除呢？答：得一法门时，一切障灭亦得，未得其他法门故，其他障未除亦得。为什么呢？此一法门即尽其他法门故，此一障即其他障故。得一法时，无其他门非得，断一障时，无不断其他障故。又得一门未得其他门故，断一障时未断其他障故。无量劫中次第新新断惑障，新新得法门，而此即一时一门，所以此一门非彼其他门即无故，此一时无彼无量劫即无故。}%

@{問。得一法門時中。餘門無非盡者。餘門何須乎。答。無須何有餘門乎。}@
%{问：得一法门时中，其他门无非尽者，其他门何须乎？答：无须，何有其他门乎？}%
@{問。若爾得一門時即盡。豈無盡法門乎。答。得一門故餘門為盡。非得餘門故餘門盡。何得盡餘門也。}@
%{问：如果你得到了一门，就等于得到了所有门，难道还有无穷无尽的法门吗？答：因为你得到了一门，所以其他门就等于你得到了。并不是因为你得到了其他门，所以其他门才算你得到了。你怎么能得到所有其他门呢？}%

@{問。餘門不得者即非得一門。一門即餘故。答。爾。不得一門以非餘不一門故。然得一門時餘無殘。何得不得一門也。}@
%{问：如果你没有得到其他门，就等于没有得到一门，因为一门就包含了其他门。答：你说得对。因为你没有得到一门，所以其他门就不算一门。但是，当你得到一门的时候，其他门就都包含在里面了，没有遗漏。你怎么能说没有得到一门呢？}%

@{問。何義為爾乎。答。一多相是前後相是相入故。是故善財者無量劫中。仕無量知識得無量法門。而不過第二七日一時。可思也。}@
%{问：这是什么意思呢？答：因为一和多是相互包含的，前后相继也是相互包含的。所以，善财童子在无量劫中，侍奉了无数的善知识，得到了无数的法门，却只用了短短的二十七天。真是不可思议啊！}%

@{問。三乘教中立諸位地令生信解者。不為如衍立要至自究竟果耶。有要至自究竟果人耶。答。不定。汎三乘教大意為欲生信解。隨眾生意安立。受此教人有多重。若利根人始聞方便教。即知方便之意即入一乘。又有聞教不知方便之意如教修行人。此中有多品類。隨根熟處入一乘位。最鈍根人如所聞教至自究竟果。方迴入一乘見聞位。}@
%{问：三乘教中设立各种位地，是为了让众生生起信心和理解，这跟衍生设立要至自究竟果是一样的吗？有要至自究竟果的人吗？答：不一定。三乘教的总体意图是为了让众生生起信心和理解，根据众生的根性而设立的。接受三乘教的人有很多种。如果利根的人初次听到方便法门，就能明白方便法的含义，就能直接进入一乘。还有一些人听到法门，却不明白方便法的含义，就按照教法修行。这些人有很多类别，根据他们的根性成熟程度而进入一乘位。最钝根的人，要按照他们所听到的教法，修行到自究竟果，才能回入一乘的见闻位。}%

@{問。見聞位不定位者。其退相云何。答。聞大法而即不得如聞自在故。細有違教。有墮三途人也。}@
%{问：那些没有固定在见闻位的人，他们的退相是什么样的呢？答：因为他们听到大法，却不能像听到自在法那样，立即得到，所以，他们会细微地违反教法，有些人还会堕落到三途。}%

@{問。以何知是。答如小相品云。以佛小相光照阿鼻地獄人等。彼光即生兜率天。聞空聲即得十眼十耳等大功德。若無前大善根云何能得爾許大功德乎。}@
%{问：怎么知道是这样的呢？答：就像小相品中说，佛的小相之光照射到阿鼻地狱的人，他们就会因为佛光而生到兜率天。听到空声，就能得到十眼十耳等大功德。如果没有以前的巨大善根，怎么能得到这么大的功德呢？}%

@{問。此等人可權。往利眾生豈取為退人乎。答。既空聲中教。汝所受地獄之苦無來去處。但汝惡業所感。何不為退乎。}@
%{问：这些人可以权宜地往利众生，难道可以认为他们是退转的人吗？答：因为空声中教导你，你所受的地狱之苦没有来去之处，只是你恶业所感，怎么不算是退转呢？}%

@{問。若實惡業所受者。凡夫位自所造之業受地獄苦。由佛光大故令出得大功德。何有取退大人等乎。答。若爾何人令不出苦。而其中有限苦者。必有深善根人等令出苦也。}@
%{问：如果真是恶业所受的话，凡夫位的人因为自己造的业而受地狱之苦，因为佛光巨大，所以他们才能出来得到大功德。怎么会有退转的大人呢？答：如果是这样的话，谁才能让他们脱离苦海呢？而其中有有限苦的人，一定是有深厚善根的人才能让他们脱离苦海。}%

@{問。如是退人等住下位中。迴入一乘。有惑業人等耶。設三乘自究竟果位中。至成佛人等是耶。答。此義實難解。然教品玄差者自宗中雖至究竟。而為不聞一乘教。始聞同故。隨位判竝同有退不退也。}@
%{问：像这样的退转的人，住在下位中，回入一乘，有惑业的人吗？还是说三乘自究竟果位中，最终成佛的人呢？答：这个意思确实很难理解。但是，教典中玄妙深奥的地方，虽然他们自己宗中已经修行到究竟，却因为没有听到一乘教，初次听到的时候，就和那些刚开始听到的人一样。所以，根据他们的位地来判断，他们也同样有退转和不退转。}%

@{問。彼上果人既業煩惱盡。豈得有業煩惱為主以大悲助往惡趣乎。答。自宗雖盡有一乘障不斷。豈不往乎。}@
%{问：那些已经断尽了业烦恼的上果人，难道还能以业烦恼为主，以大悲心帮助众生往恶趣吗？答：虽然他们自己宗中已经断尽了业烦恼，但是还有一乘障没有断，难道他们就不能往恶趣吗？}%

@{問。此一乘障前自宗所斷之惑耶。更有別耶。答。義不定。所障不同故別亦得。又前斷為。而此乘以者全不斷故。乃至亦得。惑法無自。隨處故。}@
%{问：这个一乘障是以前自己宗中所断的惑吗？还是有别的呢？答：这个意思是不确定的。因为所障不同，所以也可以说有别。又因为以前所断的是，而这个一乘障是完全没有断的，所以也可以说是一样的。因为惑法没有自性，所以随处都有。}%

@{問。前所得智此中障耶不耶。答。亦得障。亦得不障。何為雖彼宗智而不知一乘無障礙法故為障。復雖不知而順於一乘進故不障。可思。}@
%{问：以前所得的智慧，在这个一乘障中是障碍吗？不是障碍吗？答：既可以是障碍，也可以不是障碍。因为虽然他们拥有自己宗中的智慧，却不知道一乘无障碍法，所以是障碍。又因为虽然他们不知道，但是却顺应一乘而精进，所以就不是障碍。真是不可思议啊！}%

@{問。何知三乘極為佛而還入一乘也。答。如法華經云。既至三車處方又索車故。佛乃與一車故。彼三車處即三乘果喻故。不可不爾也。}@
%{问：怎么知道三乘最终会成为佛，然后回入一乘呢？答：就像法华经中说，当他们到达三乘果位的时候，才又索要一乘法门，所以佛就给他们一乘法门。那个三乘果位，就是三乘果的比喻，所以不可能不是这样。}%

@{問。三乘大乘教中。盛明三淨土。諸眾生令為不退處。三乘行者等必至八地上者。定生他受用土。成佛者定在自受用土。豈至不退處而有退墮惡趣乎。答。自宗如問。然而望一乘普法法門不關何妨有退也。又彼教中云。三賢十聖住果報。唯佛一人居淨土。何八地上定生淨土乎。十地下位唯在自異熟識所變果報土。然就增上緣故為淨土耳。斷惑亦爾。彼經云。至金剛三昧以無想信伏諸煩惱不斷。唯佛斷也。}@
%{问：三乘大乘教中，盛赞三净土，让所有众生成为不退转处。三乘行者，必定要达到八地以上，才能生到他受用土，成佛的人必定在自受用土。难道到了不退转处，还会退转到恶趣吗？答：从他们自己宗的角度来看，就像你问的一样。但是，从一乘普法法门的角度来看，就不一样了，他们依然有可能退转。又因为那些教典中说，三贤十圣住果报，只有佛一人住在净土。为什么说八地以上就能生到净土呢？十地以下的位地，都只是在他们自己的异熟识所变的果报土中。只是因为增上缘，所以才叫做净土。断惑也是一样。那些经文中说，要达到金刚三昧，以无想信伏住所有烦恼，不能断除。只有佛才能断除。}%

@{問。若爾彼宗佛既在淨土。亦斷惑。何不入一乘乎。答。彼教中一乘隱於極處。故作如是說。若約教分齊。約行分齊者。彼佛亦有自報土。或復不永斷。以至三車處方便索故。}@
%{问：如果是这样的话，他们自己宗中的佛，既然住在净土，也断除了惑，为什么不进入一乘呢？答：那些教典中，一乘法门隐于极处，所以才这样说。如果从教法分齐的角度来看，从修行分齐的角度来看，那些佛也拥有自己的报土，或者他们并没有永远地断除惑，所以才要到三乘果位，才方便地索要一乘法门。}%

@{問。若爾生淨土得無生忍者。約何無生忍乎。答。不定。若生變化淨土人聞一乘。根熟聞一乘法人得一乘中真實無生忍。若乃在三乘分齊人得自宗定慧相應無生忍。以一乘望者相似無生忍也。餘二三等土亦爾。又三乘教所明淨土等者。此一乘教中世界海中攝。非十佛在十種淨土門攝。種種身等十種淨土但十佛在處。一切法之本原雖不別而非餘眾生分齊。竊欲現此義故。仁王經云。唯佛一人居淨土也。}@
%{问：如果是这样的话，生到净土就能得到无生忍吗？根据什么无生忍呢？答：不一定。如果生到变化净土的人，听到了 一乘法门，根性成熟，听到了 一乘法门的人，就能得到 一乘法门中的真实无生忍。如果是在三乘分齐的人，就能得到他们自己宗中的定慧相应的无生忍。从一乘的角度来看，这只是相似的无生忍。其他二乘、三乘的净土也是这样。又因为三乘教所讲的净土等等，都在一乘教中的世界海中包含着。而不是十佛分别住在十种净土中。各种身等十种净土，只是十佛所在的地方。一切法的本源虽然没有区别，但是却不是其他众生的分齐。为了显现这个意思，仁王经中说，只有佛一人住在净土。}%
@{問。若十種淨土但佛在不餘分齊者。與三乘教中自受用土有何差別乎。}@
%{问：如果十种净土只有佛在，没有其他分齐，与三乘教中的自受用土有什么区别呢？}%

@{答。不似。何以故。三乘自受用土但成人所感。自識中因所生五塵等土最勝故。不餘所及。}@
%{答：不像。为什么呢？三乘自受用土只是成人的感受，因为自身意识中因所生的五尘等土最胜，所以没有其他可以比拟。}%

@{今一乘淨土雖但在佛在而非捨眾生業身等法。雖不捨而不同分齊。雖不同而即是其也。}@
%{现在一乘净土虽然只有佛在，但并不是舍弃众生业身等法。虽然不舍弃，但不同分齐。虽然不同，但它就是那个。}%

@{猶如夢所見等物唯覺心量。雖覺心量而不如夢計。雖不如夢計而不捨夢所見法。彼中道理應知。亦爾也。}@
%{就像梦中所见等物，只在觉心的量度中。虽然在觉心的量度中，但不如梦中所计。虽然不如梦中所计，但并不舍弃梦中所见之法。其中的道理应该知道，也是一样的。}%

@{問。若爾與終教中法性土何有別乎。}@
%{问：如果这样，与终教中的法性土有什么区别呢？}%

@{答。彼亦不同。所以何者。彼教所明但修人所證。寂照照寂。能所平等一實如為佛土。}@
%{答：它们也不同。为什么呢？那个教所阐明只是修人所证，寂照照寂，能所平等，一实如为佛土。}%

@{非隨眾生妄識所生等種種法即為。其故唯自定慧等智所識之分齊。在此一乘中即其事法不壞。全攝為佛土故也。}@
%{不是随着众生妄识所生的种种法就是佛土。所以只有自身定慧等智所识的分齐，在一乘中就是其事法不坏，全部摄为佛土。}%

@{問。經云。欲知至大有小相者。大因緣成大即為小相耶不耶。}@
%{问：经云：想要知道至大有小相，大因缘成大就是小相吗？}%

@{答。得大因緣成即有小相。此大全小。因緣成故。}@
%{答：得到大因缘成就，就有小相。这是大全小，因为因缘成就。}%

@{問。若爾因緣全別。云何即為其乎。}@
%{问：如果这样，因缘完全不同，怎么就是它呢？}%

@{答。以因緣別故。無關而非他故即為其。}@
%{答：因为因缘不同，没有关系，不是其他，所以就是它。}%

@{問。若所成即是者。能成因緣亦爾。}@
%{问：如果所成就是它，能成因缘也是一样吗？}%

@{答。亦得即是。隨須無妨故。即中中自在。能成因緣既爾。所成之法亦爾。一切因緣法皆如是可知。}@
%{答：也能说是它。因为随须无妨，在“即”中自在。能成因缘既然如此，所成之法也是一样。一切因缘法都如是可知。}%

@{問。如夢中所見法。唯心量是者三教中唯識門中有何別乎。}@
%{问：就像梦中所见之法，唯心量是，三教中唯识门有什么区别呢？}%

@{答。少不同。唯識門者雖所見法多。而唯一識作無外別法也。}@
%{答：稍微不同。唯识门虽然所见之法很多，但只有一个识作无外别法。}%

@{今所取者此心隨睡眠因緣。作種種法時是諸法皆因緣之法。無住無我法。故無自住。無不時所是之義。}@
%{现在所取的是，此心随着睡眠因缘，作种种法的时候，这些法都是因缘之法，无住无我法。所以没有自住，没有不时的所是义。}%

@{此義隨因緣無住。不隨作心故不同也。}@
%{这个义随着因缘无住，不随着作心，所以不同。}%

@{問。此因緣無住即是所喻之緣起法。云何為能喻法乎。}@
%{问：这个因缘无住，就是所喻的缘起法，怎么成为能喻法呢？}%

@{答。即是因緣非別喻然。而迷人此夢因緣法。隨分可解故。取喻諸因緣法耳。}@
%{答：就是因缘，不是别的喻，但是迷人这个梦的因缘法，随分可以理解，所以取喻诸因缘法而已。}%

@{問。一乘中三處回向之義何為。}@
%{问：一乘中三处回向的意义是什么？}%

@{答。謂回向眾生菩提實際三處中無所回向。是名為回向。}@
%{答：就是说，回向众生、菩提、实际三处中无所回向，这叫做回向。}%

@{問。既三處中向。云何無所向乎。}@
%{问：既然三处中向，怎么无所向呢？}%

@{答。菩薩起行中即為眾生故。又菩薩行無眾生不起故。眾生所與由此二義故。菩薩行古以眾生物非適今回向。}@
%{答：菩萨起行中，就是为了众生，又菩萨行没有众生不起，众生所与由此二义，菩萨行古以众生，物非适今回向。}%

@{解如是義。即無能所二中入。名為回向。又菩提回向者。菩薩行從菩提生。為成菩提故。}@
%{理解这个义，就在无能所二中入，叫做回向。又菩提回向，菩萨行从菩提生，为了成菩提。}%

@{古以是菩提具無更所回向處故。又菩薩行即如實法。為顯如實古以實際具。無別所回向。}@
%{古以是菩提具无更所回向处，又菩萨行就是如实法，为了显如实，古以实际具，无别所回向。}%

@{如是三義故。一切菩薩行無不爾。解如是名為回向。此義深趣緣起中道理。}@
%{如是三义，一切菩萨行无不如此。理解这个叫做回向。这个义深趣缘起中的道理。}%

@{三乘回向者。有隨事別迴向之義。可知。}@
%{三乘回向，有随着事别回向的义，可以知道。}%

@{問。或有文云。菩薩發心。一切眾生已度以後成佛。或云。為欲度眾生故修行菩提。若未得菩提者不能度眾生故。菩薩言行相應。}@
%{问：或者有文云：菩萨发心，一切众生已度以后成佛。或者云：为了度众生，修行菩提。如果未得菩提者不能度众生，菩萨言行相应。}%

@{若如前者何故眾生未盡。而菩薩已成佛。若如後文。先成佛者云何與前相應行乎。}@
%{如果如前者，为什么众生未尽，而菩萨已成佛？如果如后文，先成佛者，怎么与前相应行呢？}%

@{答。此處實難解。然自所證之理智無障礙故隨機緣。教何有相違。謂眾生即菩薩故。}@
%{答：此处确实难解。但是自身所证的理智无障碍，所以随着机缘，教何有相违？谓众生即菩萨。}%

@{菩薩成時無不成眾生故。永度眾生方成佛亦得。以菩薩即眾生故。菩薩永無成佛時亦得。}@
%{菩萨成时无不成众生，永度众生方成佛亦得。以菩萨即众生，菩萨永无成佛时亦得。}%

@{菩薩眾生不亂故。先自成方能度眾生。自無德能度他者。無有是處故亦得。}@
%{菩萨众生不乱，先自成方能度众生，自身无德能度他人者，无有是处，亦得。}%

@{菩薩與眾生不相知故。菩薩非能度。眾生非所度亦得。如是四句遮過遣非顯德等中自在也。}@
%{菩萨与众生不相知，菩萨非能度，众生非所度，亦得。如是四句遮过遣非显德等中自在。}%

@{問。菩薩代受眾生苦時中。眾生惡業為因。所生苦為自為果受耶。以眾生業所生苦令捨。以自業所感苦受。}@
%{问：菩萨代受众生苦的时候，众生恶业为因，所生之苦是自身为果受吗？以众生业所生之苦令舍，以自身业所感之苦受。}%

@{若如前者云何他作業自受。若如後者但受自苦不代眾生。}@
%{如果如前者，怎么他人作业自身受？如果如后者，只受自身之苦，不代众生。}%

@{答。竝得。隨須處自在故。非如三乘教義。深可思也(云云)。}@
%{答：并得，随须处自在，不像三乘教义，深可思也(云云) 。}%

@{問。起信論以真如熏無明。無明熏真如。其相云何。}@
%{问：起信论以真如熏无明，无明熏真如，其相如何？}%

@{答。不他故。不相知故。謂真如平等義。無明迷自。義非真如無無明。非無明無真如。是故互熏也。}@
%{答：不他故，不相知故。谓真如平等义，无明迷自。义非真如无无明，非无明无真如。所以互熏。}%

@{此義即顯事理明闇相即相融義。入無分別理也。}@
%{这个义就是显事理明暗相即相融义，入无分别理。}%
@{問。五門論者等約自體緣起中。明圓明具德無礙自在義。與嚴師別教一乘普法有何別乎。}@
%{问：五门论者等约自体缘起中，明圆明具德无碍自在义，与严师别教一乘普法有何区别呢？}%

@{答。此義難別。然少有方便。謂彼師等約相融離性自體門。明無凝自在義。非即約相事明如如無礙義故。在於同教分齊。此師等即約相明無障礙義故。當別教分齊耳。}@
%{答：这个义理很难区别。但是稍微有个方便法门。就是说，那些老师们约相融离性自体门，明无凝自在义，并非直接约相事明如如无碍义。所以，在于同教分齐，这些老师们直接约相明无障碍义，所以应该属于别教分齐。}%

@{問。如來藏自體中。明無礙自在即是熟教等義。何故為同教分齊乎。}@
%{问：如来藏自體中，明无碍自在即是熟教等义，为什么属于同教分齐呢？}%

@{答。此師等不別教分齊故。一乘別教義在於藏相明也。此義但在於藏體。同一乘。是義故同教分齊耳。若約聖教臨機說分齊別者。其相炳別。何得不別。謂涅槃等約如來無二義門。臨根熟二乘等機說。說處時亦別。華嚴教者成道第二七日十世九世時中。約一中多多中一一即多多即一等一切事理等法界法門。臨普賢等一向大機說。機教既別其宗豈同乎。可准解也。}@
%{答：这些老师们不属于别教分齐，因为一乘别教义在于藏相明，而这个义理只在于藏体，属于同一乘，所以属于同教分齐。如果按照圣教临机说分齐别，那么其相炳别，怎么能够不区别呢？比如涅槃等约如来无二义门，临根熟二乘等机说，说处时间也区别。华严教者成道第二十七日十世九世时中，约一中多多中一一即多多即一等一切事理等法界法门，临普贤等一向大机说，机教既别，其宗岂能相同呢？可以以此类推理解。}%

@{疏云。九種阿含證十地為宗者。一者行教相對。謂一切言教為阿含。即能詮教此教所詮一切行德等為證。下論云如字藏義藏是也。}@
%{疏云：九种阿含证十地为宗者。一者行教相对，谓一切言教为阿含，即能诠教此教所诠一切行德等为证。下论云如字藏义藏是也。}%

@{二者位地相對。謂地前一切行德依教修故為阿含。地上一切行德教義等但依證位修行故皆名為證也。此下論地前異生眾為阿含淨。地上同生眾為證淨等也。}@
%{二者位地相对，谓地前一切行德依教修故为阿含，地上一切行德教义等但依证位修行故皆名为证也。此下论地前异生众为阿含净，地上同生众为证净等也。}%

@{三者修成相對者。地上諸地聞思修等方便行及地前加行。以所生自類報生識智別相可說為阿含。真無流證真如智等為證。以不可說相故。此即下論聞思修等可說。地智離文不可說事也。}@
%{三者修成相对者，地上诸地闻思修等方便行及地前加行，以所生自类报生识智别相可说为阿含，真无流证真如智等为证，以不可说相故。此即下论闻思修等可说，地智离文不可说事也。}%

@{四者真偽相對者。約真證智從前後方便說。彼智現示等為阿含。捨方便當真證智不可說為證。此下論義大不可說說大可說。說大者因成就。謂慈悲願力也。因漸漸成就大聞思修等也。教說修成熟大。謂觀修滿足等。言觀修者從前方便說。彼真證智除障自照之義。滿足修者從彼方便說。彼真證恒沙德具足現也。義大者捨詮談自證智。唯證智乃知。不可示說故。義大為證也。}@
%{四者真伪相对者，约真证智从前后方便说，彼智现示等为阿含，舍方便当真证智不可说为证。此下论义大不可说，说大可说。说大者因成就，谓慈悲愿力也。因渐渐成就大闻思修等也。教说修成熟大，谓观修满足等。言观修者从前方便说，彼真证智除障自照之义。满足修者从彼方便说，彼真证恒沙德具足现也。义大者舍诠谈自证智，唯证智乃知，不可示说故，义大为证也。}%

@{五者相實相對者。證以前方便際中顯現彼證相為阿含。即此捨現相入契實證為證。此下論如增上妙光明法門等。言增上妙法者證之。增前相故為增上。離相細體故為妙法也。光明法門者。阿含以能照顯彼證法故也。}@
%{五者相实相对者，证以前方便际中显现彼证相为阿含，即此舍现相入契实证为证。此下论如增上妙光明法门等。言增上妙法者证之，增前相故为增上，离相细体故为妙法也。光明法门者，阿含以能照显彼证法故也。}%

@{六者體德相對者。約離相真證中如自體明顯名為證。即此體隨順方便修能成諸德名為阿含。從彼教修行。行成德故。下論如金體莊嚴所況等也。}@
%{六者体德相对者，约离相真证中如自体明显名为证，即此体随顺方便修能成诸德名为阿含。从彼教修行，行成德故。下论如金体庄严所况等也。}%

@{七者體用相對者。彼前體德含為證。依彼證隨機緣所起教智用為阿含。如後得智中起教用等也。此下論如珠光等所況等也。}@
%{七者体用相对者，彼前体德含为证，依彼证随机缘所起教智用为阿含，如后得智中起教用等也。此下论如珠光等所况等也。}%

@{八者自分勝進相對者。前體德用以自分所得名為證。上地所未得中明解為阿含。此下論讚金剛藏德中有證阿含二淨也。}@
%{八者自分胜进相对者，前体德用以自分所得名为证，上地所未得中明解为阿含。此下论赞金刚藏德中有证阿含二净也。}%

@{九者詮實相對者。無住大虛空為證。於虛空中所盡十地教義等諸法門。雖與虛空無異相。而非全無為阿含也。此下論虛空處鳥迹所況義等也。}@
%{九者诠实相对者，无住大虚空为证，于虚空中所尽十地教义等诸法门，虽与虚空无异相，而非全无为阿含也。此下论虚空处鸟迹所况义等也。}%

@{問。是但約十地耶。通地前耶。}@
%{问：是只约十地呢？还是通地前呢？}%

@{答。說十地即盡前位攝。以六相說十入故。可知也。}@
%{答：说十地即尽前位摄，以六相说十入故，可知也。}%

@{問。乃不知其相何乎。}@
%{问：那么不知道其相是什么呢？}%

@{答。約十地者。加分中根本入本分中願善決定。說分中發菩提心即是。是約實為論。然而法門作不同。加分中十入合體相說。本分中開體相。六決定為十地體。即是體中有總別相等。說十地名為相。說分中但約相門廣現行德相。不同如是。然即其相門中十十句等總別相等說者。為欲顯示其諸行德即是緣起無障礙普法行德。然即是相無非體。體無非相。可知也。}@
%{答：约十地者，加分中根本入本分中愿善决定，说分中发菩提心即是。是约实为论。然而法门作不同。加分中十入合体相说，本分中开体相。六决定为十地体，即是体中有总别相等。说十地名为相。说分中但约相门广现行德相，不同如是。然即其相门中十十句等总别相等说者，为欲显示其诸行德即是缘起无障碍普法行德。然即是相无非体，体无非相，可知也。}%
@{問。何故十入合體相說乎。}@
%{为什么说十入合体相呢？}%
@{答。經云。一切菩薩不思議諸佛法門說令入智慧地故。}@
%{经文里说，一切菩萨不可思议的诸佛法门，都是为了引导他们进入智慧地。}%
@{諸佛法門者。佛證智大虛空也。}@
%{诸佛法门，就是佛证智的大虚空。}%
@{智慧地者。十地智。}@
%{智慧地，就是十地智。}%
@{入者即是十地智入於佛智虛空。}@
%{所谓“入”，就是十地智进入佛智的虚空。}%
@{若已入者即是一味無別體明入。}@
%{如果已经进入，那就是一种味道，没有区别，明明白白地进入。}%
@{是故約一味入說十入為別以示現。}@
%{所以，就一种味道的进入，来说十种进入，是为了分别示现。}%
@{若體門以十入全體。}@
%{如果从体门的角度，十入就是全部的体。}%
@{若以相者十入全相。}@
%{如果从相的角度，十入就是全部的相。}%
@{若總別者九入全總根本入。}@
%{如果从总别的角度，九入就是全部的总，根本入。}%
@{根本入全九入故。}@
%{根本入包含了九入。}%
@{非謂根本入體九入相也。}@
%{不是说根本入是体，九入是相。}%
@{是故體相合說也。}@
%{所以，体相合说。}%
@{本分中如是十入開體門為六決定。}@
%{在根本分中，十入开体门，就是六种决定。}%
@{前相門為十地名也。}@
%{前面相门，就是十地名。}%



@{問。何故十地名為相乎。}@
%{为什么十地名是相呢？}%
@{答。對十障施設十地行德分別可見之相說故為相。}@
%{因为对十种障碍，设置十地行德分别，可以看见的相，所以说是相。}%
@{彼證體中無障可對故自在無礙。}@
%{彼证体中，没有障碍可以对，所以自在无碍。}%
@{諸行德具足非情可見故非相也。}@
%{诸行德具足，不是可以看见的情，所以不是相。}%



@{問。依位示現。普法中地前解行等中已滿顯示。何用十地中復顯乎。}@
%{依位示现，普法中地前解行等中已经充分显示，为什么还要在十地中再显示呢？}%
@{答。雖所顯普法隨位無殘現。}@
%{虽然所显示的普法，随位没有残缺的显示。}%
@{而隨位增勝門別非無。}@
%{但是，随位增胜的门别，不是没有。}%
@{謂前舉隨分顯滿。}@
%{就是说，前面举的随分显示，已经圆满了。}%
@{約初發心一念等顯滿故。}@
%{因为约初发心一念等显示，已经圆满了。}%
@{今十地中舉滿現隨分。}@
%{现在十地中举的满现随分，}%
@{謂舉佛證智虛空以說十盡故。}@
%{就是说，举佛证智的虚空，来说十地圆满。}%
@{法門不同也。}@
%{法门不同。}%



@{問。約所顯法雖隨位全現。}@
%{就所显示的法，虽然随位全部显示。}%
@{而約行人進修得證者。}@
%{但是，就修行人进修得证来说。}%
@{解行時劣。}@
%{解行的时候劣。}%
@{證時勝之義為有耶不耶。}@
%{证的时候胜，这个说法有没有呢？}%
@{答。隨行位言此義不無。}@
%{从修行位的角度来说，这个说法不是没有。}%
@{然而果證時前劣無異證勝法。}@
%{然而，果证的时候，前面的劣，跟证胜法没有区别。}%
@{以前劣自勝名為證故。}@
%{因为以前的劣，自己胜，叫做证。}%
@{若證時至有前劣者。}@
%{如果证的时候，还有以前的劣。}%
@{非為劣勝故。}@
%{就不是劣胜。}%
@{又非劣位動。}@
%{也不是劣位动。}%
@{無劣無勝故。}@
%{因为没有劣，没有胜。}%
@{是故不動勝劣位。}@
%{所以，不动胜劣位。}%
@{即是無二。}@
%{就是无二。}%
@{不移無二即是二也。}@
%{不移无二，就是二。}%
@{緣起無住法法爾故也。}@
%{因为缘起无住法，法尔如是。}%



@{問。請分經云。解脫月菩薩讚諸眾以請中。}@
%{请分经说，解脱月菩萨赞诸众以请中。}%
@{此眾有阿含行五證淨四。}@
%{这些人有阿含行五证净四。}%
@{證淨四中乃至第十地位。}@
%{证净四中，乃至第十地位。}%
@{得證不隨他教淨等。}@
%{得到证，不随他教净等。}%
@{既得證十地者何用亦說十地請乎。}@
%{既然已经证得十地，为什么还要说十地请呢？}%
@{答。有二義。}@
%{有两个意思。}%
@{又一義其所得十地約前解行門所得證十地以讚。}@
%{一个意思，他得到的十地，约前面的解行门所得的证十地，来赞叹。}%
@{今所請十地約證門十地以請說。}@
%{现在所请的十地，约证门十地来请说。}%
@{又一義既請言中云為十力淨心。}@
%{另一个意思，既然请言中说，是十力净心。}%
@{論釋曰。已入證者令得佛十力。}@
%{论释说，已经进入证者，让他得到佛十力。}%
@{未證入者令入證。}@
%{没有证入者，让他进入证。}%
@{故明知已得十地人。}@
%{所以，明白已经得到十地的人。}%
@{欲為成佛故請也。}@
%{想要成佛，所以请。}%



@{問。若爾者但請說佛地。何故請說十地乎。}@
%{如果是这样，就只请说佛地，为什么还要请说十地呢？}%
@{答。十地即佛智慧無十地以外佛地。}@
%{十地就是佛智慧，没有十地以外的佛地。}%
@{然佛地即為果故。}@
%{但是，佛地就是果，所以不能说。}%
@{故不可說。}@
%{所以不能说。}%
@{十地因行故。}@
%{十地是因行，所以可以示说。}%
@{可說示故。}@
%{可以示说。}%
@{請說十地。}@
%{请说十地。}%
@{不請說佛地也。}@
%{不请说佛地。}%



@{問。若爾既得十地。已因即滿。即入佛果。何用請十地乎。}@
%{如果是这样，既然已经得到十地，已经因即满，就进入佛果，为什么还要请十地呢？}%
@{答。欲為現示十地無盡故。}@
%{为了现示十地无尽。}%
@{初地中十地。}@
%{初地中十地。}%
@{二地中十地。}@
%{二地中十地。}%
@{乃至第十地中十地無盡。}@
%{乃至第十地中十地无尽。}%
@{無盡十地雖得下地十地。}@
%{无尽十地，虽然得到下地十地。}%
@{而未得上地十地故請說。}@
%{但是，没有得到上地十地，所以请说。}%
@{何有妨乎。}@
%{有什么妨碍呢？}%



@{問。若十地無盡者即無十地滿時。}@
%{如果十地无尽，就没有十地满的时候。}%
@{即無成佛時。}@
%{就没有成佛的时候。}%
@{何以為成佛故請說十地乎。}@
%{为什么还要为了成佛，请说十地呢？}%
@{答修如無盡十地已入無盡佛地。}@
%{修行如无尽十地，已经进入无尽佛地。}%
@{何有妨也。}@
%{有什么妨碍呢？}%



@{問。十地論通四果有何別耶。}@
%{十地论通四果，有什么区别呢？}%
@{答。一者調柔果者約行以說。}@
%{第一，调柔果，约行来说。}%
@{謂由自地離障故。}@
%{就是说，因为从自地离障。}%
@{自行之行離強健故。}@
%{自己行的行，离开强健。}%
@{名為調柔果。}@
%{叫做调柔果。}%
@{二者發趣果者。}@
%{第二，发趣果。}%
@{有初地時中。}@
%{有初地的时候。}%
@{能解於十地所行諸事。}@
%{能够理解十地所行的诸事。}%
@{約聞思慧說也。}@
%{约闻思慧来说。}%
@{三者攝報果者。}@
%{第三，摄报果。}%
@{由得初地等故。}@
%{因为得到初地等。}%
@{能得勝自在報。}@
%{能够得到胜自在报。}%
@{依此報能修自他利利之義。}@
%{依靠这个报，能够修自他利利的义。}%
@{四者願智果者。}@
%{第四，愿智果。}%
@{由自地諸行熟故即入證自體無住實。}@
%{因为自地诸行熟，就进入证自体无住实。}%
@{相成行用與體無異之義也。}@
%{相成行用，跟体没有区别的意思。}%
@{是故諸地中願智果。}@
%{所以，诸地中愿智果。}%
@{雖增勝而無別增。}@
%{虽然增胜，但是没有别的增。}%
@{即是雖去而不動。}@
%{就是虽然去，但是不动。}%
@{調柔等果雖不動而去之義。}@
%{调柔等果，虽然不动，但是去的意思。}%



@{問。今所說之諸地。}@
%{现在所说的诸地。}%
@{地每各各有所作之障所行之行所得之果等不同。}@
%{每地各有各有所作的障，所行的行，所得的果，等等都不一样。}%
@{即此依行位等示現普法無障礙之法。}@
%{就是依靠修行位等，示现普法无障碍的法。}%
@{是故普法中行者。}@
%{所以，普法中的行者。}%
@{即依此法而為修行耶。}@
%{就依靠这个法来修行吗？}%
@{為此別耶。}@
%{还是别的呢？}%
@{答。即依此法門以修行也。}@
%{就依靠这个法门来修行。}%



@{問。若爾者雖不同所依行位。}@
%{如果是这样，虽然不同所依修行位。}%
@{而亦不壞其法門。}@
%{但是，也不破坏其法门。}%
@{即為普法無障礙果行修行矣。}@
%{就是普法无障碍果行修行。}%
@{一位一切位。}@
%{一位，就是一切位。}%
@{一行一切行。}@
%{一行，就是一切行。}%
@{一斷一切斷。}@
%{一断，就是一切断。}%
@{一得一切得故。}@
%{一得，就是一切得，所以。}%
@{修德數斷惑數皆同齊。}@
%{修德数，断惑数，都相同。}%
@{何故亦云普法中解行移返一切識分別。}@
%{为什么还要说，普法中解行移返一切识分别。}%
@{自此以去無分別心中修功德乎。}@
%{从此以后，在无分别心中修功德呢？}%
@{答。實皆同齊。}@
%{确实都相同。}%
@{然而未得一法門時中。}@
%{但是，没有得到一个法门的时候。}%
@{全迷不知自是本不迷。}@
%{完全迷，不知道自己本来就不迷。}%
@{已得一分無生忍以去。}@
%{已经得到一分无生忍，以后去。}%
@{全知自不迷。}@
%{完全知道自己不迷。}%
@{又知普法始終一相。}@
%{又知道普法始终一相。}%
@{此知時中無後際迷不所斷。}@
%{在这个知道的时候，没有后际迷，没有所断。}%
@{亦無不所修德故。}@
%{也没有不所修德。}%
@{更無復所修斷之法。}@
%{更没有所修断的法。}%
@{而法門不得故亦不盡修。}@
%{但是，法门不得，所以也不尽修。}%
@{是故此以去所如是無分別心中。}@
%{所以，从此以后，在这样的无分别心中。}%
@{入法流具諸功德。}@
%{进入法流，具足诸功德。}%
@{修修無盡而不動初門。}@
%{修修无尽，而不动初门。}%
@{不動初門而念念斷修增。}@
%{不动初门，而念念断修增。}%
@{修增修斷而不修斷。}@
%{修增修断，而不修断。}%
@{以本無不修斷故。}@
%{因为本来没有不修断。}%
@{故第八地中云。}@
%{所以，第八地中说。}%
@{證實性不成佛。}@
%{证实性不成佛。}%
@{以修功德成佛。}@
%{以修功德成佛。}%
@{然莫捨此忍門也。}@
%{但是，不要舍弃这个忍门。}%
@{忍門。}@
%{忍门。}%
@{謂。自體本來空寂滅忍。}@
%{就是，自体本来空寂灭忍。}%
@{不動此忍修諸功德。}@
%{不动这个忍，修诸功德。}%
@{雖修功德而不動寂滅忍。}@
%{虽然修功德，但是不动寂灭忍。}%
@{是故無邊增修而毛毫不增。}@
%{所以，无边增修，而毛毫不增。}%
@{如是方實增亦實不增。}@
%{这样，一方面确实增，另一方面也确实不增。}%
@{實不增故立願智果。}@
%{确实不增，所以立愿智果。}%
@{實增故說調柔等果。}@
%{确实增，所以说调柔等果。}%
@{此四果雖十地中方說而蓋十地。}@
%{这四果，虽然在十地中才说，但是包含了十地。}%
@{即信解行回向矣。}@
%{就是信解行回向。}%
@{彼即此。}@
%{彼就是此。}%
@{此即彼乎。}@
%{此就是彼吗？}%
@{可思也。}@
%{可以思。}%
@{問。此言增不增之相如何乎。}@
%{问：这句话说的是增加还是不增加的相呢？}%

@{答。經論中如所喻也。諸虛空中畫迹等事也。得一相無二故無增減之義。即是為願智果行體。若能畫入言即其畫有增微之義。即是調柔果等行用雖對體用而不有二法。雖無二法而非一法。一切諸行皆如是知。可思也。}@
%{答：经论中就像比喻一样。比如在虚空中画的痕迹等等。获得了一个相，没有第二个相，所以没有增加减少的意思。这就是愿智果行体。如果能够画进去，那么画就有增加微小的意思。这就是调柔果等等行用，虽然对体用而言，但没有两种法。虽然没有两种法，但也不是一种法。一切诸行都是这样知道的，可以思考。}%

@{問。約九世十世法。得攝諸法盡耶不耶。}@
%{问：根据九世十世法，能够摄尽诸法吗？}%

@{答。約此門盡不盡之義具足。以盡門盡以不盡門。不盡同體異體等門。可知得且約一人相續以作九世等者。過去中畜生。現在中人。未來中作佛如是三世。明難品云。一切眾生心普在三世中。又云。一念無量劫等中。過去中有三。謂一者過去過去。謂即自當體是畜生。二者過去現在。謂即其畜生。是現在人。三者過去未來。謂即其畜生。是未來佛。此為過去三世也。約現在有三。謂一者現在過去。謂即現在人。是過去畜生。二者現在現在。謂即是人自當時人。三者現在未來。謂即現在人是未來佛。此現在三世也。約未來世有三。謂一者未來未來。謂即其未來佛自當時佛。二者未來現在。謂即其佛是現在人。三者未來過去。謂即其佛是過去畜生。此未來三世也。如是九世法即是一念。故為第十世。合總別為十世。此即約即門而說也。經第三十四卷普賢行品云。過去是未來。未來是過去。現在是去來。菩薩悉了知。又偈云。三世即一念說也。中門准可知也。若一相續一切相續亦爾。如一法一切法亦爾。一切即一故。人法相即故。}@
%{答：根据这个门，尽和不尽的意思都具备了。用尽门尽，用不尽门，不尽、同体异体等等门，都可以知道。就拿一个人相续来做九世等等举例。过去是畜生，现在是人，未来是成佛，这就是三世。明难品中说：一切众生心都遍在三世中。又说：一念无量劫等等中，过去有三，第一是过去过去，就是说自身本来就是畜生。第二是过去现在，就是说那个畜生，是现在的人。第三是过去未来，就是说那个畜生，是未来的佛。这就是过去三世。根据现在有三，第一是现在过去，就是说现在的人，是过去的畜生。第二是现在现在，就是说这个人，就是当时的人。第三是现在未来，就是说现在的人，是未来的佛。这就是现在三世。根据未来世有三，第一是未来未来，就是说那个未来的佛，就是当时的那个佛。第二是未来现在，就是说那个佛，是现在的人。第三是未来过去，就是说那个佛，是过去的畜生。这就是未来三世。这样九世法就是一念，所以是第十世。合起来分别就是十世。这就是根据即门说的。经第三十四卷普贤行品中说：过去是未来，未来是过去，现在是去来，菩萨都了解。又偈云：三世就是一念说的。中门可以根据它来知道。如果一个相续，一切相续也是这样。如一个法，一切法也是这样。一切就是一，所以人法相即。}%

@{問。現在吾身成未來世佛者。彼佛化今吾身令修行耶不耶。}@
%{问：现在我的身体成未来世佛，那个佛会化我的身体令我修行吗？}%

@{答。化令修行也。}@
%{答：会化令修行。}%

@{問。彼佛今日吾以修行得。云何能化今吾令修行乎。}@
%{问：那个佛今天我通过修行获得了，怎么还能化我令我修行呢？}%

@{答。彼佛不化者今吾身不得作佛故。彼佛化。方吾能修行成彼佛。}@
%{答：如果那个佛不化，那么我现在的身体就不能成佛。那个佛化了，我才能够修行成那个佛。}%

@{問。此義何為也。}@
%{问：这个意思是什么呢？}%

@{答。若約緣起道理者。非彼佛即無今吾。非今吾即無彼佛。故知爾也。如對今乃至盡過去際亦爾。}@
%{答：如果根据缘起道理来说，没有那个佛，就没有现在的我；没有现在的我，就没有那个佛。所以你就知道是这样了。比如对现在，乃至尽过去际也是这样。}%

@{問。未來佛即過去等者。為成佛時即昔成之義耶不耶。}@
%{问：未来的佛就是过去的等等，是不是说成佛的时候就是过去成就的意思呢？}%

@{答。是也。}@
%{答：是的。}%

@{問。若爾但自是。何用為化。}@
%{问：如果是这样，只管自己成就，为什么要化呢？}%

@{答。非他故化。若他者不得化。所以者何。自以外有故。非自所化也。}@
%{答：不是为了别人才化。如果是为了别人，就不能化。为什么呢？因为有除了自己以外的东西，就不是自己所化。}%

@{問。自既佛何用為化。}@
%{问：自己既然是佛，为什么要化呢？}%

@{答。是佛故化。若非是佛終日化不得成佛。本以成佛而不知自是。以化令知自是。以化令知自佛。是名化也。故實化無所化。實成無所成也。}@
%{答：因为是佛，所以才化。如果不是佛，即使整天化，也成不了佛。本来是想成佛，却不知道自己就是佛。用化来令自己知道自己就是佛，用化来令自己知道自己就是佛。这就是叫做化。所以实际上化没有所化，实际上成就没有所成。}%

@{問。若爾但自以乃化。都無化他之義耶。}@
%{问：如果是这样，只管自己成就，就完全没有化别人的意思吗？}%

@{答。亦得化他。非他無自故。以自他緣成無分別故。是故佛能見自全他故。無攝物也。化非化等四句。自他等四句。設分別遣非顯德。隨應可知也。}@
%{答：也能够化别人。因为没有别人就没有自己。因为自己和别人缘起而成，没有分别。所以佛能够见到自己圆满别人，所以没有摄取的对象。化非化等等四句，自己别人等等四句，设立分别遣除，不是显德。随缘可知。}%

@{問。自未來佛還化自現在者。以何文知乎。}@
%{问：未来的佛还会化现在的自己，用什么经文知道呢？}%

@{答。瓔珞經中第八地菩薩云。自見己身當果。諸佛摩頂說法故。已其說灼然。可知。又既諸經經每云。三世佛拜故諸罪業滅。未來諸佛者何為乎也。}@
%{答：璎珞经中第八地菩萨说：自己见到自己将来的果位，诸佛摩顶说法，所以已经说了，很明显，可以知道。又因为诸经经文经常说：三世佛拜，所以诸罪业灭。未来的佛，为什么要拜呢？}%

@{問。此他已成佛拜。何為自未成佛乎。}@
%{问：这个是别人已经成佛拜，为什么是自己的未成佛呢？}%

@{答。拜他佛之義非無。而遠緣非近緣。所以者何。汎諸佛為眾生說佛德。意為欲令眾生自亦得彼果故令修行。是故眾生證自當來所得之果德。為欲得彼故不惜身命修行。非為得他佛果故修行。是故正今吾令發心修行。佛但吾當果。已成佛非他佛也。此義不疑怪也。又有他已成佛。即是自當果佛。所以者何。他成佛時即得三世佛平等果故。又吾當果佛即是他今成佛。所以者何。吾得當佛時即得三世佛平等法故。如是展轉更互平等。平等無差別果德皆化今吾令修行。其義亦非無故也。或今吾身全體如來藏佛等是也。今吾即緣吾性佛。以即是而不知故悲怪發。至心修行欲返迷。是故其觀化吾佛即是吾體佛非。遠求他佛。此義其正觀行者大要也。又此吾性佛者。即於一切法界有情非情中全全即在。無非一物吾體佛故。若能拜自體佛者無物不所拜。此亦甚大要也。常可思惟之。若行者如是思得者。一切時一切處中。無一處一時起三毒煩惱之義。此即入一乘之觀方便。三世佛無非此行修成佛者也。}@
%{答：拜他佛的意思不是没有，而是远缘，不是近缘。为什么呢？因为所有佛陀都为众生说佛德，意思是想要令众生自己也得到那个果位，所以令他们修行。所以众生证得自己将来的果德，为了想要得到那个果位，不惜身命修行，不是为了得到其他佛陀的果位而修行。所以现在正是令我发心修行，佛只是说我将来的果位，已经成佛，不是其他的佛。这个意思不要怀疑奇怪。还有别人已经成佛，就是自己将来的果位佛。为什么呢？因为别人成佛的时候，就得到三世佛平等的果位。又我将来的果位佛，就是他现在的成佛。为什么呢？因为我得到将来的佛的时候，就得到三世佛平等的法。这样互相转折，互相平等。平等没有差别的果德，都化现在的我令我修行。这个意思也不是没有。或者说现在我的身体，全体如来藏佛等等都是。现在我，就是缘我的性佛，因为是它，却不知道，所以悲伤奇怪。至心修行，想要返迷。所以观化我的佛，就是我的体佛，不是远求其他的佛。这个意思，是正观修行者的要点。又这个我的性佛，就是在一切法界，有情无情中，全全都在，没有不是我的体佛的东西。如果能够拜自己的体佛，就没有什么不能拜。这也非常重要。可以经常思考。如果修行者这样思考得到，那么一切时一切处中，没有一处一时起三毒烦恼的意思。这就是进入一乘的观方便，三世佛没有不是这样修行成就佛的人。}%
@{問。第六地中明不住道行勝文。十番十二因緣觀相云何。}@
%{问：在第六地中，说明不住道行胜文，十番十二因缘观相如何？}%

@{答。此觀甚難解。然少少開其門為思所趣也。}@
%{答：这个观法很难理解。但稍微打开一点门，作为思考的方向。}%

@{第一因緣有分次第觀者。釋名因緣有分者。即十二因緣三有之因故為因緣有分。}@
%{第一，因缘有分次第观。解释名词“因缘有分”：就是说，十二因缘是三有的因，所以称为“因缘有分”。}%

@{言次第者。此因緣法因緣漸次以義為次第也。觀者能見通之義也。}@
%{“次第”是指，这个因缘法，因缘逐渐以义为次第。观者能够通达其中的意义。}%

@{此觀以何為所治。即以人我執為所治。謂外人計十二但我作。即此身見邪見為體。}@
%{这个观法以什么为所治？就是以人我执为所治。也就是说，外人是计十二缘，但我作。这就是身见邪见为体。}%

@{即以三空所治。無實我計為我故。此實即空故。以空門所治。}@
%{就是以三空所治。没有实我，就认为是我，因为这个实就是空，所以用空门所治。}%

@{又緣起體非我生計有我生。以妄生故即無生門所治。}@
%{又，缘起体并非我生，却认为有我生。因为是妄生，所以用无生门所治。}%

@{或以生及實法相更無所願故。無願門通治彼二執也。}@
%{或者，因为生和实法相，本来就没有什么可愿的，所以无愿门通治这两个执着。}%

@{若論觀體者。即顯因緣理次第生義以實空。及以并實性等三性為順觀體。}@
%{如果论观体，就是显现因缘理次第生的意义，用实空，以及并实性等三性为顺观体。}%

@{逆觀即成一緣起無性性觀。即用緣起次第理為此觀體也。}@
%{逆观就成为一个缘起无性性观。就是用缘起次第理作为这个观体。}%

@{第二依止一心觀者。釋名者依止即十二因緣。此為能依止。以梨耶一心為所依。故名為依止一心觀。}@
%{第二，依止一心观。解释名词：依止就是十二因缘，这是能依止。以梨耶一心为所依，所以称为依止一心观。}%

@{觀如前釋也。若論所治者。治彼外境自性執。所謂一切境別治。}@
%{观如前解释。如果论所治，就是治彼外境自性执。所谓一切境别治。}%

@{然但自性差別積聚等三通治。可知。若能治所依觀體以空。}@
%{但自性差别积聚等三通治，可以知道。如果能够治所依观体，用空。}%

@{以實等三空門為順觀體。即以二種唯識為順觀體。謂一梨耶唯識。即以真識為體。}@
%{以实等三空门为顺观体。就是以两种唯识为顺观体。一个是梨耶唯识，就是以真识为体。}%

@{二意識唯識。即以妄識為體也。逆觀同前。成一緣起無性性觀也。}@
%{一个是意识唯识，就是以妄识为体。逆观同前，成为一个缘起无性性观。}%

@{此觀合論但以十二因緣即一如來藏。真識無別法。為應云云。}@
%{这个观法合论，就是说，十二因缘就是一如来藏，真识没有别的法，应该说……。}%

@{第三自業助成。論名自因觀。謂即非他外道自性因等故。以自四緣等理為此觀體。}@
%{第三，自业助成。论名自因观。就是说，不是其他的外道自性因等，所以用自四缘等理作为这个观体。}%

@{同三性門為順觀體。以三空門為逆觀體。}@
%{同三性门为顺观体，以三空门为逆观体。}%

@{問其相云何。答。遣外執以施設。所執實即空。}@
%{问：它的相如何？答：遣外执以设施，所执实即空。}%

@{分別性從緣似有為依他性。依他性所詫之一實為真實性。如是為隨情安立三性十二因緣法。}@
%{分别性从缘似有，为依他性。依他性所夸耀的“一实”，为真实性。这样，就随情安立三性十二因缘法。}%

@{見如此理事名為順觀也。若以三空門見意所計。實空本來空。非適今空名為空門。}@
%{见到这样的理事，就称为顺观。如果用三空门见意所计，实空本来就空，不是现在才空，才称为空门。}%

@{既實空非今方空。故此空計似我相非適今似。古非似之似。如是觀為無相門。}@
%{既然实空不是现在才空，所以这个空计似我相，不是现在才似，古时候就不是似，这样观就称为无相门。}%

@{此無相是無生無相。非無實相無相也。又此似既非今方似故。此似所依實性即非有所願證法故。}@
%{这个无相是无生无相，不是没有实相的无相。又，这个似既然不是现在才似，所以这个似所依实性，就不是有所愿证的法，}%

@{如是觀名為無願門。此名為逆觀也。}@
%{这样观就称为无愿门。这就是逆观。}%

@{第四不相捨離觀者。無別時生果義。治因滅果生執。因果同時互生理為此觀體。}@
%{第四，不相舍离观。没有别的时候生果的义，治因灭果生执，因果同时互生理，作为这个观体。}%

@{謂無明緣行者。同時互因果非前後義也。論云。子時無明果時無明者。以二種義緣事現示。}@
%{就是说，无明缘行，同时互因果，不是前后义。论云：子时无明，果时无明，以两种义缘事现示。}%

@{謂一因義。二果義。以因義取時為子時無明。以果義取時為果時無明。}@
%{就是说，一个是因义，一个是果义。以因义取时间，为子时无明。以果义取时间，为果时无明。}%

@{以無明令行生不斷名為子時。即爾時以所生行果者為果時無明。非別二時。}@
%{以无明令行生不断，称为子时。就是那个时候，以所生行果者，为果时无明。不是别的两个时间。}%

@{偈曰。眾緣所生法是即不即因。亦復不異因。非斷亦非常。}@
%{偈曰：众缘所生法，是即不即因，亦复不异因，非断亦非常。}%

@{此偈顯因果各非斷常義。謂行是無明果。故即不是無明因。以是果故不異無明因。}@
%{这个偈显因果各非断常义。就是说，行是无明果，所以就并非无明因。以是果故，不异无明因。}%

@{因反此可知。非斷常者。行因是果非斷。此果無力非常。}@
%{因反此可知。非断常者，行因是果非断。这个果无力非常。}%

@{即此時中無明是因故非斷。是果因故非常。如是同時因果顯中道也。}@
%{就是此时中无明是因，所以非断。是果因，所以非常。这样，同时因果显中道。}%

@{第五三道攝觀者。三道者煩惱業生為三道。道通生義。謂三道互生如束竹。}@
%{第五，三道摄观。三道就是烦恼业生为三道。道通生义，就是说，三道互生如束竹。}%

@{此觀所治即廢事執理執。如言若因緣生一切法一時生。名為理通因執。廢事別因計如一自性等。}@
%{这个观法所治，就是废事执理执。比如，如果说因缘生一切法，同时生，就称为理通因执。废事，别因计如一自性等。}%

@{一切因執等同分此所治。若因緣事理相應齊生。而事理別故皆不一時生。}@
%{一切因执等等，都同分这个所治。如果因缘事理相应齐生，而事理别故，都不同时生。}%

@{以煩惱業等善不善等不同故。六道差別故也。三性為順觀體等同上觀也。}@
%{因为烦恼业等，善不善等等不同，所以六道差别。三性为顺观体等等，同上观。}%

@{第六三際觀者。三時因果理事為此觀體。所治無因執。無因生果即常見。}@
%{第六，三际观。三时因果理事，作为这个观体。所治无因执，无因生果，就是常见。}%

@{又無未來老死等執即斷見。即三際因果以為所對治。三性等觀同上。}@
%{又，没有未来老死等执，就是断见。就是三际因果，作为所对治。三性等观同上。}%

@{第七三苦觀者。十二因緣皆苦。苦治淨樂倒。即戒取等見也。}@
%{第七，三苦观。十二因缘皆苦。苦治净乐倒，就是戒取等见。}%

@{能治觀者。約實十二因緣通三苦。隨增說無明乃至六入為行苦。漸增相顯故。}@
%{能治观者，约实十二因缘通三苦，随增说无明乃至六入为行苦，渐增相显故。}%

@{觸受二為苦苦。以對苦具起故。愛等為壞苦。能壞現身相故。}@
%{触受二为苦苦，因为对苦具起故。爱等为坏苦，能坏现身相故。}%
@{第八因緣生觀者。此即顯因緣有力能故果法得生義。為此觀體。治但因生果執。順逆觀同上可知。此觀等無自生義故空。雖有此義而俗有義增空義微也。}@
%{第八个缘起生观，就是说缘起有力量，所以结果法才能产生。这个观法的目的是为了治疗只看因生果的执着。顺观和逆观跟上面说的都一样，可以理解。这个观法认为没有自生，所以是空。虽然有这个意思，但因为世俗有，所以空的意思就微弱了。}%

@{第九因緣生滅轉觀者。此觀以三空門為順觀體。成一生轉無別觀為逆觀。所治者因緣有力能生果執等。即法我我所執。能治觀者生滅轉轉順轉。謂行果生時中因緣二法非能生。有力故。即其果自體空故不自在。不自在故隨因緣生。隨因緣生故即不生。此名為轉此轉果空義增。成平等俗果故。即以三空所見三無性為順觀體。既不當生不生故。其心無所見處。即成無分別故。逆觀成一生轉無分別觀也。}@
%{第九个缘起生灭转观，用三空门作为顺观，认为一切都是生灭转，没有分别的观法作为逆观。这个观法要治疗的执着是缘起有力量，能生果，还有法我、我所的执着。能治疗这个执着的观法是生灭转，顺转。就是说当果法产生的时候，缘起二法并不是能生，因为有力量，所以果法本身就是空的，不自在。因为不自在，所以随着缘起而生。随着缘起而生，所以就不生。这个叫做转，这个转就是果空的意思增加，成就平等的世俗果。用三空所见的三无性作为顺观，因为既不应生也不生，所以心没有所见之处，就成就了无分别。逆观成就了生灭转无分别观。}%

@{第十隨順無所有盡觀者。此觀有無一相不相妨礙。如陽炎水濕乾。竝顯順觀隨順有觀即以三空門。逆觀隨順無所有。盡觀無所有即空理。所隨順盡即能順俗盡。於空更無攝法。全即是空理故為盡。此即因緣法盡於自如也。即俗事離分別之際。自此去所即是移眾庶盡癡顛倒。即此甚深法。隨舉一盡攝一切。無盡自在緣起法。正十數所顯普法。緣起道理也。十番十二因緣觀略示如是。廣說如論中三番說(云云)。}@
%{第十个随顺无所有尽观，这个观法认为有和无是一相，并不互相妨碍，就像阳光的幻影，水是湿的，火是干的。顺观就是随顺有，用三空门。逆观就是随顺无所有。尽观无所有，就是空理。所随顺尽，就是能随顺世俗尽。在空里面，没有其他的摄法，完全就是空理，所以叫做尽。这就是缘起法尽于自如。就是世俗事离开分别的时候，从这里开始，所是就是移众生尽除痴迷颠倒。这就是很深的法，随举一尽，摄一切。无尽自在缘起法，正十数所显的普法，缘起道理。十番十二缘起观，简单地示现就是这样。详细说的话，就像论典里三番说(等等) 。}%

@{問。三乘緣起一乘緣起有何別耶。答。三乘緣起者。緣集有。緣散即無。一乘緣起即不爾。緣合不有。緣散不無故。}@
%{问：三乘缘起和一乘缘起有什么区别？答：三乘缘起，是缘集就有，缘散就无。一乘缘起不是这样，缘合不有，缘散不无。}%
