@{四教義卷第二}@
%{四教义卷第二}%

@{天台山修禪寺智顗禪師撰}@
%{天台山修禅寺智顗禅师撰}%

@{大門第二辨所詮者。夫教是能詮理是所詮。故因理設教籍教顯理。即理非教即教非理離理無教離教無理。故思益經云。菩提之中無文字。文字之中亦無菩提。離菩提無文字。離文字無菩提。以離菩提無文字。故約理而施教。以離文字無菩提。故施教即能顯理。是則教為能詮理為所詮。意在於此。所言理者。即是所詮諦也。今約諦明理理能起教。教能詮理。教是能詮理是所詮。今明所詮義略為四意。一約四諦之理以明所詮。二約三諦之理以明所詮。三約二諦之理以明所詮。四約一諦之理以明所詮也。}@
%{大门第二辨所诠者。夫教是能诠理是所诠。故因理设教籍教显理。即理非教即教非理离理无教离教無理。故思益经云。菩提之中无文字。文字之中亦无菩提。离菩提无文字。离文字无菩提。以离菩提无文字。故约理而施教。以离文字无菩提。故施教即能显理。是则教为能诠理为所诠。意在於此。所言理者。即是所诠諦也。今约諦明理理能起教。教能诠理。教是能诠理是所诠。今明所诠义略为四意。一约四諦之理以明所诠。二约三諦之理以明所诠。三约二諦之理以明所诠。四约一諦之理以明所诠也。}%

@{一約四諦明所詮者。即為三意一明所詮四諦之理。二明能詮之教。三明約經論。一明所詮四諦之理者。有四種四諦。一生滅四諦。二無生四諦。三無量四諦。四無作四諦也。}@
%{一约四諦明所诠者。即为三意一明所诠四諦之理。二明能诠之教。三明约经论。一明所诠四諦之理者。有四种四諦。一生灭四諦。二无生四諦。三无量四諦。四无作四諦也。}%

@{問曰何處經論出此四種四諦。答曰若散說諸經論趣緣處處有此文義。但不聚在一處耳。大涅槃經明慧聖行。欲為五味譬本。是以次第分別。明此四種四諦。勝鬘亦有四種四諦之文。所謂有作四諦。有量四諦。無作四諦。無量四諦。但涅槃勝鬘明無量四諦。詮次不同義意少異。}@
%{问曰何处经论出此四种四諦。答曰若散说诸经论趣缘处处有此文义。但不聚在一处耳。大涅槃经明慧圣行。欲为五味譬本。是以次第分别。明此四种四諦。胜鬘亦有四种四諦之文。所谓有作四諦。有量四諦。无作四諦。无量四諦。但涅槃胜鬘明无量四諦。诠次不同义意少异。}%

@{問曰前明生滅四諦。是三藏教半字之義。此事可然。次明無量無作云何分別。答曰若作滿字明義。三種四諦同是滿教。不須分別。若五味明義。三種四諦義即不同。無生四諦。此雖大乘猶通二乘。無量四諦但是菩薩之所行之道。無作四實諦乃是佛之境界。此為異也。}@
%{问曰前明生灭四諦。是三藏教半字之义。此事可然。次明无量无作云何分别。答曰若作满字明义。三种四諦同是满教。不须分别。若五味明义。三种四諦义即不同。无生四諦。此虽大乘犹通二乘。无量四諦但是菩萨之所行之道。无作四实諦乃是佛之境界。此为异也。}%

@{初約生滅四諦之理。明所詮者。即是因緣生滅以明諦理。故法華經云。昔於波羅奈轉四諦法輪。分別說諸法五眾之生滅。生滅即是起作。故勝鬘經明有作四聖諦也。}@
%{初约生灭四諦之理。明所诠者。即是因缘生灭以明諦理。故法华经云。昔於波罗奈转四諦法轮。分别说诸法五众之生灭。生灭即是起作。故胜鬘经明有作四圣諦也。}%

@{所言四諦。者一苦諦二集諦三滅諦四道諦也所言苦者。逼切為義。無常三相逼切色心。故名為苦。審實不虛名之為諦。}@
%{所言四諦。者一苦諦二集諦三滅諦四道諦也所言苦者。逼切为义。无常三相逼切色心。故名为苦。审实不虚名之为諦。}%

@{所言集者。招聚為義。煩惱業合。能招聚生死苦果。故名為集。審實不虛名之為諦。}@
%{所言集者。招聚为义。烦恼业合。能招聚生死苦果。故名为集。审实不虚名之为諦。}%

@{所言滅者。滅無為義。無有子果二縛。故名為滅。審實不虛名之為諦。}@
%{所言灭者。灭无为义。无有子果二缚。故名为灭。审实不虚名之为諦。}%

@{所言道者。能通為義。戒定智慧能通至涅槃。故名為道。審實不虛名之為諦。此是生滅四諦。故涅槃經云。聲聞有苦有苦諦。有集有集諦。有滅有滅諦。有道有道諦也。}@
%{所言道者。能通为义。戒定智慧能通至涅槃。故名为道。审实不虚名之为諦。此是生灭四諦。故涅槃经云。声闻有苦有苦諦。有集有集諦。有灭有灭諦。有道有道諦也。}%

@{問曰道滅聖人行因得果。可言審實。苦集虛妄何名審實。答曰凡夫虛妄因果。實是虛妄非不虛妄。是則有漏無漏因果。皆悉審實不可混監。故遺教經云。日可令冷月可令熱。而佛說四諦不可令異釋。此生滅四諦義。備如數人成論分別。今不具明。}@
%{问曰道灭圣人行因得果。可言审实。苦集虚妄何名审实。答曰凡夫虚妄因果。实是虚妄非不虚妄。是则有漏无漏因果。皆悉审实不可混监。故遗教经云。日可令冷月可令热。而佛说四諦不可令异释。此生灭四諦义。备如数人成论分别。今不具明。}%

@{二明無生四諦者。如思益經云。知苦無生名苦聖諦。知集無和合相名集聖諦。以不二相觀名道聖諦。法本不生今即無滅。是名滅聖諦。即苦集滅道四法。名字事相是同而諦義有異。前以生滅之理為諦。今明不生不滅真空之理為諦。亦名四真諦也。}@
%{二明无生四諦者。如思益经云。知苦无生名苦圣諦。知集无和合相名集圣諦。以不二相观名道圣諦。法本不生今即无灭。是名灭圣諦。即苦集灭道四法。名字事相是同而諦义有异。前以生灭之理为諦。今明不生不灭真空之理为諦。亦名四真諦也。}%

@{故涅槃經云。菩薩解苦無苦。是故無苦而有真諦。解集無集。是故無集而有真諦。有滅有真有道有真故名四真諦也。三乘共觀得第一義。證二種涅槃。亦是勝鬘經明有量四諦也。}@
%{故涅槃经云。菩萨解苦无苦。是故无苦而有真諦。解集无集。是故无集而有真諦。有灭有真有道有真故名四真諦也。三乘共观得第一义。证二种涅槃。亦是胜鬘经明有量四諦也。}%

@{問曰若是三乘通學涅槃。何故解滅諦明常樂我淨耶。答曰若方等般若所明。無生真諦三乘共見。而二乘通教菩薩。不見佛性。不明滅諦是常住也。至大涅槃。為三乘人同說佛性。故無生四真諦通別通圓。故明滅諦四德。異於方等大品。意在此也。}@
%{问曰若是三乘通学涅槃。何故解灭諦明常乐我净耶。答曰若方等般若所明。无生真諦三乘共见。而二乘通教菩萨。不见佛性。不明灭諦是常住也。至大涅槃。为三乘人同说佛性。故无生四真諦通别通圆。故明灭諦四德。异於方等大品。意在此也。}%

@{三明無量四聖諦者。如大涅槃經說。知諸陰苦名為苦諦。分別諸陰有無量相悉是諸苦。是名無量苦諦。無量集滅道。至下自當具出經文。如是四諦之理。涅槃經云悉非聲聞緣覺所知。故知皆是別教所詮之理也。}@
%{三明无量四圣諦者。如大涅槃经说。知诸阴苦名为苦諦。分别诸阴有無量相悉是诸苦。是名无量苦諦。无量集灭道。至下自当具出经文。如是四諦之理。涅槃经云悉非声闻缘觉所知。故知皆是别教所诠之理也。}%

@{問曰此無量四聖諦。是何等四諦無量耶。答曰今明四教所詮。菩薩學道種智。並得無量四諦。但此無量四諦的屬別教也。}@
%{问曰此无量四圣諦。是何等四諦无量耶。答曰今明四教所诠。菩萨学道种智。并得无量四諦。但此无量四諦的属别教也。}%

@{問曰若爾涅槃經明四諦無量相。何得定知是別教所詮無量四諦。答曰若不明佛性而說無量。即是前二教所詮之無量也。若明佛性說無量相者。即任運自成後兩教所明無量也。若圓教亦名無量四聖諦者。即是無作四實諦之異名也。}@
%{问曰若尔涅槃经明四諦无量相。何得定知是别教所诠无量四諦。答曰若不明佛性而说无量。即是前二教所诠之无量也。若明佛性说无量相者。即任运自成后两教所明无量也。若圆教亦名无量四圣諦者。即是无作四实諦之异名也。}%

@{四明無作四諦者。如涅槃經明。約一實諦而辨四諦。即是無作四實。諦明四實不作四故名無作。觀四即得實故名四實諦也。}@
%{四明无作四諦者。如涅槃经明。约一实諦而辨四諦。即是无作四实。諦明四实不作四故名无作。观四即得实故名四实諦也。}%

@{涅槃經云。所言苦者為無常相。是可斷相。是為實諦如來之性。非苦非無常非可斷相。是故為實。虛空佛性亦復如是。無作集滅道諦在下當具引涅槃經此文即無作四實諦之明說也。若能依經。解此四諦即一實諦。是為圓教所詮之理。}@
%{涅槃经云。所言苦者为无常相。是可断相。是为实諦如来之性。非苦非无常非可断相。是故为实。虚空佛性亦复如是。无作集灭道諦在下当具引涅槃经此文即无作四实諦之明说也。若能依经。解此四諦即一实諦。是为圆教所诠之理。}%

@{勝鬘經明無作四諦。無一實結成。涅槃經不云無作。皆用一實結成四諦。義既相關。今合兩經立名。故言無作四實諦也。}@
%{胜鬘经明无作四諦。无一实結成。涅槃经不云无作。皆用一实結成四諦。义既相关。今合两经立名。故言无作四实諦也。}%

@{問曰勝鬘經。明無量四聖諦無作四聖諦。涅槃經亦有是說。二處經文為同為異耶。答曰有無量四聖諦。雖依藏識非無作。有無量四聖諦。亦依藏識即是無作。所以者何。若約無明恒沙四諦法事數論無量。即是別教所詮無量非無作。若約法性明四諦無量。即是圓教所詮無量。無量即無作也大涅槃經答迦葉。明無量四諦。正約事數無量。此別教所詮也。若答文殊明四諦。即是明無作四實諦也。勝鬘經明二種四諦。一異未可定判。}@
%{问曰胜鬘经。明无量四圣諦无作四圣諦。涅槃经亦有是说。二处经文为同为异耶。答曰有無量四圣諦。虽依藏识非无作。有無量四圣諦。亦依藏识即是无作。所以者何。若约无明恒沙四諦法事数论无量。即是别教所诠无量非无作。若约法性明四諦无量。即是圆教所诠无量。无量即无作也大涅槃经答迦叶。明无量四諦。正约事数无量。此别教所诠也。若答文殊明四諦。即是明无作四实諦也。胜鬘经明二种四諦。一异未可定判。}%

@{問曰勝鬘明無量四諦。何故在無作四諦後。答曰勝鬘經云。依無作說無量。但依義有三種。一依果說因。因無量即是無作因也。二明依理說義。無作之理不可思量即是無量也。三依體說用。無量即是無作之數量也。若解此三義。次無作後說無量四諦。不足致疑也。}@
%{问曰胜鬘明无量四諦。何故在无作四諦后。答曰胜鬘经云。依无作说无量。但依义有三種。一依果说因。因无量即是无作因也。二明依理说义。无作之理不可思量即是无量也。三依体说用。无量即是无作之数量也。若解此三义。次无作后说无量四諦。不足致疑也。}%

@{問曰無生無作何異。真之與實何異。答曰若覈名論義。一往難者。恒強取意通釋佛意。不無名有所主。二明能詮之教者。即是四教能詮四種四諦之理。即為四意。一初三藏教。詮生滅四諦之理。但生滅四諦之理。即是涅槃經明生生之義。生生既不可說。云何說三藏教能詮此理。又涅槃經云有因緣故。亦可得說即是四悉檀善巧故能詮也。若是世界對治為人。用此三悉檀說生滅四諦。此約隨情辨能詮。用第一義悉檀。說生滅四諦。即是約隨智辨能詮也。若無隨情智之機則不可說。此二機發。則可以方便赴機善巧說生滅四諦。故法華經云。諸法寂滅相不可以言宣。以方便力故為五比丘說。是名轉法輪。便有涅槃音及以阿羅漢也。}@
%{问曰无生无作何异。真之与实何异。答曰若覈名论义。一往难者。恒强取意通释佛意。不无名有所主。二明能诠之教者。即是四教能诠四种四諦之理。即为四意。一初三藏教。诠生灭四諦之理。但生灭四諦之理。即是涅槃经明生生之义。生生既不可说。云何说三藏教能诠此理。又涅槃经云有因缘故。亦可得说即是四悉檀善巧故能诠也。若是世界对治为人。用此三悉檀说生灭四諦。此约随情辨能诠。用第一义悉檀。说生灭四諦。即是约随智辨能诠也。若无随情智之机则不可说。此二机发。则可以方便赴机善巧说生灭四諦。故法华经云。诸法寂灭相不可以言宣。以方便力故为五比丘说。是名转法轮。便有涅槃音及以阿罗汉也。}%

@{二次明通教詮無生四真諦之理。無生四真諦即是大涅槃經。明生不生義。生不生既不可說。云何說通教能詮此理。又涅槃經云。有因緣故亦可得說。即是用四悉檀因緣說也。若世界為人對治三悉檀。故說無生四諦。此約隨情辨能詮也。若用第一義悉檀說無生四諦。即是約隨智辨能詮也。若無情智之機則不可說。此機若發則以方便赴機善巧。而說三乘。向道之人聞說。即入第一義諦無言說道。斷見思煩惱也。}@
%{二次明通教诠无生四真諦之理。无生四真諦即是大涅槃经。明生不生义。生不生既不可说。云何说通教能诠此理。又涅槃经云。有因缘故亦可得说。即是用四悉檀因缘说也。若世界为人对治三悉檀。故说无生四諦。此约随情辨能诠也。若用第一义悉檀说无生四諦。即是约随智辨能诠也。若无情智之机则不可说。此机若发则以方便赴机善巧。而说三乘。向道之人闻说。即入第一义諦无言说道。断见思烦恼也。}%

@{三明別教能詮無量四諦之理。無量四諦之理即是涅槃經明不生生義。不生生既不可說。云何說別教能詮此理。又涅槃經云。有因緣故亦可得說。即用四悉檀因緣說也。若用世界為人對治。三悉壇。故善巧方便而說無量四諦。即是約隨情辨能詮也。若用第一義悉檀說。即是約隨智辨能詮。若無情智二機。發則不可說。若此二機發則可以方便赴機。而說別教。菩薩聞說即入十住十行十迴向登初地也。}@
%{三明别教能诠无量四諦之理。无量四諦之理即是涅槃经明不生生义。不生生既不可说。云何说别教能诠此理。又涅槃经云。有因缘故亦可得说。即用四悉檀因缘说也。若用世界为人对治。三悉坛。故善巧方便而说无量四諦。即是约随情辨能诠也。若用第一义悉檀说。即是约随智辨能诠。若无情智二机。发则不可说。若此二机发则可以方便赴机。而说别教。菩萨闻说即入十住十行十迴向登初地也。}%

@{四次明用圓教。詮無作四實諦理。無作四實諦理。即是大涅槃經。明不生不生義。不生不生既不可說。云何說圓教能詮此理。又涅槃經明。有因緣故亦可得說。即是用四悉檀因緣說也。若用世界為人對治三悉檀。說無作四實諦此乃約隨情辨能詮耳。若用第一義悉檀。說無作四實諦。即是約隨智辨能詮也。若無情智之機。即是不可說。此機若發則可說也。利根大士聞說。即開佛智見。見佛性理住大涅槃也。}@
%{四次明用圆教。诠无作四实諦理。无作四实諦理。即是大涅槃经。明不生不生义。不生不生既不可说。云何说圆教能诠此理。又涅槃经明。有因缘故亦可得说。即是用四悉檀因缘说也。若用世界为人对治三悉檀。说无作四实諦此乃约随情辨能诠耳。若用第一义悉檀。说无作四实諦。即是约随智辨能诠也。若无情智之机。即是不可说。此机若发则可说也。利根大士闻说。即开佛智见。见佛性理住大涅槃也。}%

@{三明對諸經論者。即為二意。一對經二對論。一對經者。若華嚴教用別圓兩教詮無量四諦無作四諦之理。小乘三藏漸教之初。但詮生滅四諦之理。大集方等及此經。用四教詮四種四諦之理。摩訶般若用三教。詮三種四諦之理。法華但用圓教詮無作四實諦理。大涅槃通用四教詮四種四諦之理。事如前引涅槃經文。即其義也。}@
%{三明对诸经论者。即为二意。一对经二对论。一对经者。若华严教用别圆两教诠无量四諦无作四諦之理。小乘三藏渐教之初。但诠生灭四諦之理。大集方等及此经。用四教诠四种四諦之理。摩訶般若用三教。诠三种四諦之理。法华但用圆教诠无作四实諦理。大涅槃通用四教诠四种四諦之理。事如前引涅槃经文。即其义也。}%

@{二明對論者。別通經論類經可知。若通申經論。如中論破一切內外顛倒執諍。競論外人問曰。若一切世間皆空無所有者。即應無生無滅。以無生無滅故即無四諦四沙門果三寶。若受空法有如此等過。論主答曰。汝今實不知空因緣。諸佛常依二諦為眾生說法。若不知二諦則不知真法。以有空不空義故則一切法得成。若無空不空義一切法則不成。一切法成者。有四諦四沙門果三寶也。今釋此語論主破執見既盡。明有四諦四沙門果三寶者。即是申摩訶衍中三種四諦。三種四沙門果。三種三寶也。}@
%{二明对论者。别通经论类经可知。若通申经论。如中论破一切内外颠倒执诤。竞论外人问曰。若一切世间皆空无所有者。即应无生无灭。以无生无灭故即无四諦四沙门果三宝。若受空法有如此等过。论主答曰。汝今实不知空因缘。诸佛常依二諦为众生说法。若不知二諦则不知真法。以有空不空义故则一切法得成。若无空不空义一切法則不成。一切法成者。有四諦四沙门果三宝也。今释此语论主破执见既尽。明有四諦四沙门果三宝者。即是申摩訶衍中三种四諦。三种四沙门果。三种三宝也。}%

@{問曰云何得知。答曰論主說偈故知有也偈云。因緣所生法。我說即是空。此偈申通教大乘詮無生四諦四沙門果三寶也。偈云。亦名為假名。即是申別教大乘。詮無量四聖諦四沙門果三寶也。偈云。亦是中道義。即是申圓教大乘。詮無作四實諦四沙門果三寶也。破申之意。大乘三教亦用一偈。作論之巧妙在於斯。}@
%{问曰云何得知。答曰论主说偈故知有也偈云。因缘所生法。我说即是空。此偈申通教大乘诠无生四諦四沙门果三宝也。偈云。亦名为假名。即是申别教大乘。诠无量四圣諦四沙门果三宝也。偈云。亦是中道义。即是申圆教大乘。诠无作四实諦四沙门果三宝也。破申之意。大乘三教亦用一偈。作论之巧妙在於斯。}%

@{次後說兩品。初品云。問曰已知摩訶衍入第一義。今欲聞聲聞法入第一義。答曰論主具明生滅十二因緣。破六十二見入第一義。即是為鈍根聲聞弟子。說因緣生滅。因緣即是生滅四諦四沙門果三寶也。中論前申摩訶衍通別圓三教。三種四諦四沙門果三寶。後兩品申三藏生滅四諦四沙門果三寶者。以後世人根轉鈍應須還用此教。是則中論文略而義富。申佛四教既明。於四諦之理已顯。故言有四諦也乃是如意珠論。非唾水精論也。若不解此義。單複織假恐虛棄功夫。四假通佛大小乘經。意終難見也。}@
%{次后说两品。初品云。问曰已知摩訶衍入第一义。今欲闻声闻法入第一义。答曰论主具明生灭十二因缘。破六十二见入第一义。即是为钝根声闻弟子。说因缘生灭。因缘即是生灭四諦四沙门果三宝也。中论前申摩訶衍通别圆三教。三种四諦四沙门果三宝。后两品申三藏生灭四諦四沙门果三宝者。以后世人根转钝应须还用此教。是则中论文略而义富。申佛四教既明。於四諦之理已显。故言有四諦也乃是如意珠论。非唾水精论也。若不解此义。单复织假恐虚弃功夫。四假通佛大小乘经。意终难见也。}%

@{第二約三諦明四教所詮之理者。即為三意。一明三諦所詮之理。二明能詮四教。三約經論。一明三諦所詮理者。三諦名義具出瓔珞仁王二經。一者有諦。二者無諦。三者中道第一義諦。}@
%{第二约三諦明四教所诠之理者。即为三意。一明三諦所诠之理。二明能诠四教。三约经论。一明三諦所诠理者。三諦名义具出瓔珞仁王二经。一者有諦。二者无諦。三者中道第一义諦。}%

@{所言有諦者。二十五有世間眾生。妄情所見名之為有。如彼情見審實不虛名之為諦。故言有諦。亦名俗諦亦名世諦。如涅槃經云。如世人心所見者名為世諦。}@
%{所言有諦者。二十五有世间众生。妄情所见名之为有。如彼情见审实不虚名之为諦。故言有諦。亦名俗諦亦名世諦。如涅槃经云。如世人心所见者名为世諦。}%

@{二無諦者。三乘出世之人所見真空。無名無相故名為無。審實不虛目之為諦。故言無諦。亦名真諦亦名第一義諦。故涅槃經云。如出世人心所見。故名為第一義諦。}@
%{二无諦者。三乘出世之人所见真空。无名无相故名为无。审实不虚目之为諦。故言无諦。亦名真諦亦名第一义諦。故涅槃经云。如出世人心所见。故名为第一义諦。}%

@{三中道第一義諦者。遮二邊故說名中道。言遮二邊者。遮凡夫愛見有邊。遮二乘所見無名無相空邊。遮俗諦真諦之二邊。遮世諦第一義諦之二邊。遮如此等之二邊。名為不二。不二之理目之為中。此理虛通無擁名之為道。最上無過故稱第一義。深有所以目之為義。諸佛菩薩之所證見。審實不虛。謂之為諦。故言中道第一義諦。亦名一實諦也。亦名虛空佛性法界如如如來藏也。}@
%{三中道第一义諦者。遮二边故说名中道。言遮二边者。遮凡夫爱见有边。遮二乘所见无名无相空边。遮俗諦真諦之二边。遮世諦第一义諦之二边。遮如此等之二边。名为不二。不二之理目之为中。此理虚通无拥名之为道。最上无过故称第一义。深有所以目之为义。诸佛菩萨之所证见。审实不虚。谓之为諦。故言中道第一义諦。亦名一实諦也。亦名虚空佛性法界如如如来藏也。}%

@{故涅槃經云。凡夫者著有。二乘者著無。菩薩之法不有不無。即是三諦之理不同之義。此理並為四教所詮。故約三諦之理明所詮也。}@
%{故涅槃经云。凡夫者著有。二乘者著无。菩萨之法不有不无。即是三諦之理不同之义。此理并为四教所诠。故约三諦之理明所诠也。}%

@{問曰所言三諦之理為是隨情。理為是隨智之理。答曰今約一家明義所辨諦理。有三種不同。一者隨情。二者隨情智。三者隨智。此義別當料簡。今且用一途。依涅槃判三諦之理也。是則一是隨情之理。二是隨情智之理。三是隨智之理也。又云二是隨情智之理。三是隨智之理也。又云。二是隨情之理。一是隨智之理。情智合說以為三諦之理也。}@
%{问曰所言三諦之理为是随情。理为是随智之理。答曰今约一家明义所辨諦理。有三種不同。一者随情。二者随情智。三者随智。此义别当料简。今且用一途。依涅槃判三諦之理也。是则一是随情之理。二是随情智之理。三是随智之理也。又云二是随情智之理。三是随智之理也。又云。二是随情之理。一是随智之理。情智合说以为三諦之理也。}%

@{二明能詮之四教詮三諦之理者。即為四。意一三藏教。但詮二諦之理。所以稟教之流。不聞佛性常住涅槃。三乘猶存灰斷之果也。}@
%{二明能诠之四教诠三諦之理者。即为四。意一三藏教。但诠二諦之理。所以稟教之流。不闻佛性常住涅槃。三乘犹存灰断之果也。}%

@{二通教亦但詮二諦之理。所以稟教之流。亦不聞佛性常住涅槃。三乘猶存灰斷之}@