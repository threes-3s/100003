@{四教義卷第十二}@
%{四教义卷第十二}%

@{天台山修禪寺智顗禪師撰}@
%{天台山修禅寺智顗禅师撰}%

@{第三引眾經論證誠明圓教位者。大涅槃經明月愛三昧。從初一日至十五日。光明漸漸增長。又從十六日至三十日。光明漸漸滅盡。月光漸漸增長。譬智德十五摩訶般若光明。漸漸滅盡。譬十五斷德。無累解脫無明漸漸滅盡也。十五種智斷者。三十心為三智斷。十地為十智斷。等覺為一智斷。合為十五智斷。故從初一日至十五日。故以月為譬也。月體即譬法身。法身是一光明漸增譬般若智德不生而生。光明漸減譬解脫斷德不滅而滅。故涅槃經明。從初實安置諸子祕密之藏三德涅槃。然後我亦當於此祕藏藏而般涅槃。此最後究竟涅槃。名為不生不生。般若畢竟不生不滅。更無惑可滅也。}@
%{第三，用很多经论来证明圆教的境界。大涅槃经说，明月爱三昧，从初一日到十五日，光明逐渐增强。又从十六日到三十日，光明逐渐消失，月光逐渐增强。这就像智慧德十五摩诃般若光明，逐渐消失，就像十五种断德，无累解脱无明逐渐消失一样。十五种智断，就是三十心为三智断，十地为十智断，等觉为一智断，合起来就是十五种智断。所以，从初一日到十五日，用月亮来做比喻。月亮的本体就比喻法身。法身就是一种光明，光明逐渐增强，比喻般若智慧德不生而生，光明逐渐减少，比喻解脱断德不灭而灭。所以，涅槃经说，从初实安置诸子秘密之藏三德涅槃，然后我也将在此秘密之藏里藏而般涅槃。这最后究竟涅槃，叫做不生不生，般若毕竟不生不灭，再也没有烦恼可以灭了。}%

@{問曰若是圓位頓悟一證即便應究竟。何得引月愛三昧十五日月喻。}@
%{问：如果是圆位顿悟一证，就应该究竟了，为什么还要用明月爱三昧十五日月来做比喻呢？}%

@{答曰一向無淺深已如前破。但證位是諸佛境界。凡夫未識豈可定執。今借十五日月喻者。此約不可喻中而論喻耳。故涅槃經云。又解脫者。名無譬喻。無譬喻者即真解脫。譬如面譬如滿月。實非無有五根相同彼月也。}@
%{答：一向无浅深，已经如前面破斥过。但是证位是诸佛的境界，凡夫没有认识到，怎么能执着呢？现在借十五日月来做比喻，这是在不可喻中论喻而已。所以涅槃经说，又解脱者，名无譬喻，无譬喻者，就是真解脱。譬如面，譬如满月，实际上并非没有五根与彼月相同。}%

@{問曰何得知月喻譬地位。}@
%{问：怎么知道月亮比喻的是什么地位呢？}%

@{答曰勝天王般若具出此義。}@
%{答：胜天王般若经里详细地阐述了这个意思。}%

@{問曰若約佛性中道明無明所覆。何得定有四十二品。}@
%{问：如果根据佛性中道来解释无明所覆，怎么就能确定有四十二品呢？}%

@{答曰此義前已略明。無明雖無所有。不有而有。不無淺深階品。一往大分為四十二品。然論品數。實自無量無邊不可說示。故大智論云。無明品類其數甚多。是故處處說破無明三昧。又云。法愛難盡。處處重說般若也。}@
%{答：这个意思前面已经略微说明过。无明虽然没有所有，但并非没有，它有浅深阶品，一往大分为四十二品。然而论品数，实际上是无量无边，不可说示。所以大智论说，无明品类，其数甚多，所以处处说破无明三昧。又说，法爱难尽，处处重说般若。}%

@{法華經云。諸佛為一大事因緣故。出現於世。為令眾生開佛知見。示佛知見。悟佛知見。入佛知見道故。}@
%{法华经说，诸佛为了一个大事因缘故，出现于世，为了令众生开佛知见，示佛知见，悟佛知见，入佛知见道故。}%

@{此之四義。南嶽師解云。開佛知見即是十住。示佛知見即是十行。悟佛知見即是十迴向。入佛知見即是十地。及等覺地。皆言佛知見者。悉得一切種智也。皆言佛知見者。悉得佛眼也。}@
%{这四种意思，南岳师解释说，开佛知见，就是十住；示佛知见，就是十行；悟佛知见，就是十回向；入佛知见，就是十地，以及等觉地。都说是佛知见，就是悉得一切种智。都说是佛知见，就是悉得佛眼。}%

@{又法句云。是為諸佛一大事因緣者。同入一乘諸佛實相也。}@
%{又法句经说，是为诸佛一大事因缘者，同入一乘诸佛实相。}%

@{又云。唯佛與佛乃能究盡諸法實相。}@
%{又说，唯佛与佛，乃能究尽诸法实相。}%

@{又火宅品。諸子門外索車。長者各賜諸子等一大車。是時諸子。乘此寶車遊於四方嬉戲。快樂自在無礙直至道場。言四方者。即譬開示悟入之四位也。直至道場。即究竟盡諸法實相妙覺極位。如此皆是明圓位之異名也。}@
%{又火宅品，诸子门外索车，长者各赐诸子等一大车，是时诸子，乘此宝车游于四方嬉戏，快乐自在无碍，直至道场。说四方者，即譬开示悟入之四位也。直至道场，即究竟尽诸法实相妙觉极位，如此皆是明圆位之异名也。}%

@{大品經。明阿字等四十二字門。南嶽師解云。此是諸佛之密語。表四十二心之位。若學問人多疑此語。謂大智論無此釋。然龍樹釋大品經。論有千卷什師並略。何必無此釋也。今謂此解深應冥會。所以然者。經說初阿後荼。中有四十二字。初阿字門亦具四十二字。後荼字門亦具四十二字。華嚴經云。從初一地具足一切諸地功德。詳此義意。極似相關。}@
%{大品经，明阿字等四十二字门，南岳师解释说，这是诸佛之密语，表四十二心之位。若学问人多疑此语，谓大智论无此释，然龙树释大品经，论有千卷什师并略，何必无此释也。今谓此解深应冥会，所以然者，经说初阿后荼，中有四十二字，初阿字门亦具四十二字，后荼字门亦具四十二字。华严经说，从初一地具足一切诸地功德，详此义意，极似相关。}%

@{又大品經云。若聞初阿字門。則解一切義。所謂一切法初不生故。此豈非圓教菩薩。初得無生法忍之位也。過荼無字可說。此豈非是妙覺極地無上無上無過。不可過此字有法而可說也。}@
%{又大品经说，若闻初阿字门，则解一切义，所谓一切法初不生故，此岂非圆教菩萨，初得无生法忍之位也。过荼无字可说，此岂非是妙觉极地无上无上无过，不可过此字有法而可说也。}%

@{又大品經廣乘品。說一切法門竟。即說四十二字。豈非是圓教菩薩。從初發心得諸法實相。具一切佛法。故名阿字。至妙覺地窮一切諸法源底。故名荼字。作此解釋圓教之位極似分明。}@
%{又大品经广乘品，说一切法门竟，即说四十二字，岂非是圆教菩萨，从初发心得诸法实相，具一切佛法，故名阿字。至妙觉地穷一切诸法源底，故名荼字。作此解释圆教之位，极似分明。}%

@{又四十二字門。後即說十地。此即是顯別教方便之次位也。}@
%{又四十二字门，后即说十地，此即是显别教方便之次位也。}%

@{又次十地說三乘共十地。即是顯通教方便之位也。}@
%{又次十地，说三乘共十地，即是显通教方便之位也。}%

@{經文三處宛然。比決圓別通三教。顯在大品經文也。}@
%{经文三处宛然，比决圆别通三教，显在大品经文也。}%

@{故大品經云。是乘從三界。出到薩婆若中住。}@
%{故大品经说，是乘从三界，出到萨婆若中住。}%

@{又三慧品云。菩薩從初發心修習三慧。至坐道場。}@
%{又三慧品说，菩萨从初发心修习三慧，至坐道场。}%

@{仁王般若經云。三賢十聖忍中行。唯佛一人能盡源。}@
%{仁王般若经说，三贤十圣忍中行，唯佛一人能尽源。}%

@{前所引思益楞伽等經。明寂滅真如有何次位。即是無次位之次位也。}@
%{前所引思益楞伽等经，明寂灭真如，有何次位，即是无次位之次位也。}%

@{又瓔珞經云。三賢菩薩心心寂滅。自然流入薩婆若海。}@
%{又瓔珞经说，三贤菩萨心心寂灭，自然流入萨婆若海。}%

@{華嚴經明四十一位。既是圓頓之教。明圓位之意甚自分明。}@
%{华严经明四十一位，既是圆顿之教，明圆位之意甚自分明。}%

@{但有時開別教方便之說。事相隔別似如淺近。故十地論師。作教道證道二道明義。或作地相地實二種明義。正是為修行別教方便事相之文也。}@
%{但有时开别教方便之说，事相隔别，似如浅近。故十地论师，作教道证道二道明义，或作地相地实二种明义，正是为修行别教方便事相之文也。}%

@{又云。一切無礙人一切道出生死也。}@
%{又说，一切无碍人，一切道出生死也。}%

@{智度論云。菩薩從初發心。觀涅槃行道。乃至坐道場。}@
%{智度论说，菩萨从初发心，观涅槃行道，乃至坐道场。}%

@{又云。菩薩從初發心。觀諸法實相慧。名為般若波羅蜜。至佛心中變名一切種智。譬如入海有始入者。有後入者有至半者。有到彼岸者。皆名入海。菩薩亦爾。從初發心觀諸法實相。實相雖一。而觀智不無淺深之殊也。}@
%{又说，菩萨从初发心，观诸法实相慧，名为般若波罗蜜，至佛心中变名一切种智。譬如入海，有始入者，有后入者，有至半者，有到彼岸者，皆名入海，菩萨亦尔，从初发心观诸法实相，实相虽一，而观智不无浅深之殊也。}%

@{第四料簡。問曰何不依大乘經論對諸法門明位。}@
%{第四，料简。问：为什么不依大乘经论，对诸法门明位呢？}%

@{答曰。今引此等經論。釋成圓教次位者。此約不思議平等法界。辨不思議非次位之次位也。}@
%{答：现在引此等经论，释成圆教次位者，此约不可思议平等法界，辨不可思议非次位之次位也。}%

@{若別對法門。尋者若不得意。多別解別執。則失圓通中道之正意。不思議諸佛菩薩之次位也。是事非凡夫所知。正可仰信而已。}@
%{若别对法门，寻者若不得意，多别解别执，则失圆通中道之正意，不可思议诸佛菩萨之次位也。是事非凡夫所知，正可仰信而已。}%

@{故華嚴經云。諸地不可說。何況以示人。}@
%{故华严经说，诸地不可说，何況以示人。}%

@{所以然者。且置大乘。懺悔發初隨喜。一信心獲一施陀羅尼門。已不可向一切人說。雖復種種分別。亦不可解。何況圓教四十二心法門。二乘尚不聞其名。豈有凡夫而能說也。}@
%{所以然者，且置大乘，忏悔发初随喜，一信心获一施陀罗尼门，已不可向一切人说，虽复种种分别，亦不可解，何況圆教四十二心法门，二乘尚不闻其名，岂有凡夫而能说也。}%

@{且置是事。如聲聞法中學四念處。發煖法時。亦不可向一切外凡未證者說。設種種因緣而解說者。終不可能解。豈況圓教諸佛菩薩位行。而可知可說也。}@
%{且置是事，如声闻法中，学四念处，发煖法时，亦不可向一切外凡未证者说，设种种因缘而解说者，终不可能解，岂況圆教诸佛菩萨位行，而可知可说也。}%

@{且置是事。如世凡人坐禪。發禪五支功德。尚不可為未證者說。設方便巧說。未證之者亦不能解。豈況諸佛菩薩地位法門而可分別也。}@
%{且置是事，如世凡人坐禅，发禅五支功德，尚不可为未证者说，设方便巧说，未证之者亦不能解，岂況诸佛菩萨地位法门而可分别也。}%

@{末代法師。多取經論方便所明斷伏。對諸法門。釋大乘賢聖地位(云云)。}@
%{末代法师，多取经论方便所明断伏，对诸法门，释大乘贤圣地位(云云) 。}%

@{今意不爾。所以者何。如水性冷飲者方知。心無實行何用問為。}@
%{今意不尔，所以者何，如水性冷饮者方知，心无实行何用问为。}%

@{是以今辨四教四位者。出諸經論。此乃諸佛權實法門。於四不可說中。用四悉檀而說。此是諸佛大菩薩境界。非諸小菩薩聲聞緣覺所知。豈況末代凡夫所能解也。}@
%{是以今辨四教四位者，出诸经论，此乃诸佛权实法门，于四不可说中，用四悉檀而说，此是诸佛大菩萨境界，非诸小菩萨声闻缘觉所知，岂況末代凡夫所能解也。}%

@{深屬一家學道說法之者。自非得證分明。慎勿偏執諸經論諸佛菩薩方便赴緣之言。空諍不思議不可測量之行位也。}@
%{深属一家学道说法之者，自非得证分明，慎勿偏执诸经论诸佛菩萨方便赴缘之言，空诤不可思议不可测量之行位也。}%

@{普願法界眾生。歸僧息諍論。入大和合海也。}@
%{普愿法界众生，归僧息诤论，入大和合海也。}%

@{第五約圓教位釋淨無垢稱義者。維摩大士。若是位在法身補處。即是等覺金剛無垢之位。智慧將圓。如十四日月。無明將盡。如二十九日月。}@
%{第五，约圆教位释净无垢称义者，维摩大士，若是位在法身补处，即是等觉金刚无垢之位，智慧将圆，如十四日月，无明将尽，如二十九日月。}%

@{故智度論云。普賢文殊。亦有十力四無所畏。如十四日月。佛亦具足十力四無所畏。如十五日月也。}@
%{故智度论说，普贤文殊，亦有十力四无所畏，如十四日月，佛亦具足十力四无所畏，如十五日月也。}%

@{法性理顯。故名為淨。無明惑垢將盡。故稱無垢。等覺智慧稱理圓明。稱機而照。故言淨無垢稱也。}@
%{法性理显，故名为净，无明惑垢将尽，故称无垢，等觉智慧称理圆明，称机而照，故言净无垢称也。}%

@{是則位隣妙覺。若論圓應。乃至十方佛土現十法界身八相成道。此土應宜現補處之形。故居無動佛所。為補處菩薩。來遊忍界。呵諸菩薩。皆稱不任問疾者。正以圓破偏也。}@
%{是则位邻妙觉，若论圆应，乃至十方佛土现十法界身八相成道，此土应宜现补处之形，故居无动佛所，为补处菩萨，来游忍界，呵诸菩萨，皆称不任问疾者，正以圆破偏也。}%

@{又說入不二法門而獨默然者。表圓教內證法門。不可說示也。}@
%{又说，入不二法门而独默然者，表圆教内证法门，不可说示也。}%

@{第五約五味譬。明四教位者。大涅槃經明五味譬不同。以成四教辨位不同之相也。}@
%{第五，约五味譬，明四教位者，大涅槃经明五味譬不同，以成四教辨位不同之相也。}%

@{經云。凡夫如乳。須陀洹如酪。斯陀含如生蘇。阿那含如熟蘇。阿羅漢辟支佛如醍醐。}@
%{经说，凡夫如乳，须陀洹如酪，斯陀含如生苏，阿那含如熟苏，阿罗汉辟支佛如醍醐。}%

@{此譬意。恐是顯三藏教明位也。}@
%{此譬意，恐是显三藏教明位也。}%

@{經又云。凡夫如乳聲聞如酪。辟支佛如生蘇。菩薩如熟蘇。佛如醍醐。}@
%{经又说，凡夫如乳声闻如酪，辟支佛如生苏，菩萨如熟苏，佛如醍醐。}%

@{此譬意恐是顯通教明位也。}@
%{此譬意恐是显通教明位也。}%

@{經又云。凡夫如雜血乳。羅漢如清淨乳。辟支佛如酪。菩薩如生熟蘇。佛如醍醐。}@
%{经又说，凡夫如杂血乳，罗汉如清净乳，辟支佛如酪，菩萨如生熟苏，佛如醍醐。}%

@{此譬意恐顯別教明位也。}@
%{此譬意恐显别教明位也。}%

@{經又云。雪山有草名曰忍辱。牛若食者即得醍醐。忍辱草者喻八聖道。乳喻十二部經。隨有能修八聖道者。即見佛性住大涅槃。}@
%{经又说，雪山有草名曰忍辱，牛若食者即得醍醐，忍辱草者喻八圣道，乳喻十二部经，随有能修八圣道者，即见佛性住大涅槃。}%

@{此即譬於圓教菩薩。從初發心即開佛知見。見佛性住大涅槃也。}@
%{此即譬于圆教菩萨，从初发心即开佛知见，见佛性住大涅槃也。}%

@{涅槃經明此之四譬。譬四教明位其義宛然。}@
%{涅槃经明此之四譬，譬四教明位其义宛然。}%

@{若不信四教明位不同者。云何消釋此五味四種譬也。}@
%{若不信四教明位不同者，云何消释此五味四种譬也。}%

@{今明前四教明位合此四譬。一往似如目覩。只自聖人密意難知。何可定執。}@
%{今明前四教明位合此四譬，一往似如目睹，只自圣人密意难知，何可定执。}%

@{又涅槃經云。譬如有人置毒於乳。乃至醍醐。亦能殺人。}@
%{又涅槃经说，譬如有人置毒于乳，乃至醍醐，亦能杀人。}%

@{此譬應得兩用。}@
%{此譬应得两用。}%

@{若對經教五味明義。處處皆得見佛性。入涅槃也。}@
%{若对经教五味明义，处处皆得见佛性，入涅槃也。}%

@{此即是不定教門事在下釋。}@
%{此即是不定教门事在下释。}%

@{若是約位明殺人義。四位五味根緣不定。隨其大乘機發。即皆以如來滅度而滅度之故同殺人之義也。}@
%{若是约位明杀人义，四位五味根缘不定，随其大乘机发，即皆以如来灭度而灭度之故同杀人之义也。}%

@{第六辨眾經明四教位多少不同者。}@
%{第六，辨众经明四教位多少不同者。}%

@{華嚴頓教。但明別圓二教位。漸教之初。聲聞經但明三藏教三乘之位。}@
%{华严顿教，但明别圆二教位，渐教之初，声闻经但明三藏教三乘之位。}%

@{若方等大乘具用四教明位。摩訶般若但明通別圓三教之位。}@
%{若方等大乘具用四教明位，摩诃般若但明通别圆三教之位。}%

@{若法華經但明圓教一佛乘。開示悟入之位。俱通大乘。明二乘如前。但通教菩薩位。用別接通。明佛性四德涅槃。}@
%{若法华经但明圆教一佛乘，开示悟入之位，俱通大乘，明二乘如前，但通教菩萨位，用别接通，明佛性四德涅槃。}%

@{三藏二乘如前。廢三藏大乘之位。三阿僧祇劫伏結之因。三十四心斷結之果入二涅槃也。}@
%{三藏二乘如前，废三藏大乘之位，三阿僧祇劫伏结之因，三十四心断结之果入二涅槃也。}%

@{又通教三藏教明二乘位至大涅槃。俱引入別圓二位也。}@
%{又通教三藏教明二乘位至大涅槃，俱引入别圆二位也。}%

@{問曰若廢三藏佛位。何得言羅漢辟支佛。佛如醍醐。}@
%{问：如果废三藏佛位，何得言罗汉辟支佛，佛如醍醐。}%

@{答曰三位但界內結盡。此結成往昔之義。非今涅槃之所用也。}@
%{答：三位但界内结尽，此結成往昔之义，非今涅槃之所用也。}%

@{大門第五明權實者。就此即為三意。一略明權實。二明格位。三明興廢。}@
%{大门第五明权实者，就此即为三意，一略明权实，二明格位，三明兴废。}%

@{一明權實者。權是暫用之名。實以永施為義。方便波羅蜜隨情近益。故名為權。智慧波羅蜜稱理究竟。故名為實也。}@
%{一明权实者，权是暂用之名，实以永施为义，方便波罗蜜随情近益，故名为权，智慧波罗蜜称理究竟，故名为实也。}%

@{是則三教暫赴物情。故名為權。圓教究竟利物。故名為實。}@
%{是则三教暂赴物情，故名为权，圆教究竟利物，故名为实。}%

@{分別權實應須四義。一明一切非權非實。二明一切皆權。三明一切皆實。四明一切佛法非權非實而權而實。}@
%{分别权实应须四义，一明一切非权非实，二明一切皆权，三明一切皆实，四明一切佛法非权非实而权而实。}%

@{一明一切非權非實者。若論四不可說。無說則無四教可分無三教。即非權。無圓教則非實。是則一切佛法皆非權非實。}@
%{一明一切非权非实者，若论四不可说，无说则无四教可分无三教，即非权，无圆教则非实，是则一切佛法皆非权非实。}%

@{二明一切皆權者。若論四不可說有因緣而說。是則四教皆是權巧化物也。}@
%{二明一切皆权者，若论四不可说有因缘而说，是则四教皆是权巧化物也。}%

@{故佛言。我坐道場時。不得一法實。空拳誑小兒。以度於一切也。}@
%{故佛言，我坐道场时，不得一法实，空拳誑小儿，以度于一切也。}%

@{三明一切皆實者。無說而說之。必應機赴緣之益。其義皆實。故四教皆名實也。}@
%{三明一切皆实者，无说而说之，必应机赴缘之益，其义皆实，故四教皆名实也。}%

@{故智度論云。有世界對治為人故實。有第一義故實。}@
%{故智度论说，有世界对治为人故实，有第一义故实。}%

@{此即皆實不虛之義也。}@
%{此即皆实不虚之义也。}%

@{四明一切佛法非權非實而權實者。若四不可說則無權實之可分。故言非權非實。}@
%{四明一切佛法非权非实而权实者，若四不可说则无权实之可分，故言非权非实。}%

@{不說而說三教即是權也。而說圓教即是實也。}@
%{不说而说三教即是权也，而说圆教即是实也。}%

@{但一家明權實義有三種。一化他權實。二自行化他權實。三自行權實。}@
%{但一家明权实义有三種，一化他权实，二自行化他权实，三自行权实。}%

@{若是化他權實。前三教非但是權。就此權中。亦各說權實也。}@
%{若是化他权实，前三教非但是权，就此权中，亦各说权实也。}%

@{若明自行化他權實。即是前三教並是權用。圓教所明一向是實。}@
%{若明自行化他权实，即是前三教并是权用，圆教所明一向是实。}%

@{若論自行權實。即就圓教之位辨。照中道為實。雙照二諦為權也。}@
%{若论自行权实，即就圆教之位辨，照中道为实，双照二諦为权也。}%

@{第二明格位者即為三意。一約三藏教位格後三教。二約通教位格後二教。三約別教格後圓教。}@
%{第二明格位者即为三意，一约三藏教位格后三教，二约通教位格后二教，三约别教格后圆教。}%

@{一約三藏教位格後三教者。即為三意。一明三藏教位格通教。二格別教。三格圓教。}@
%{一约三藏教位格后三教者，即为三意，一明三藏教位格通教，二格别教，三格圆教。}%

@{一格通教者。若論聲聞緣覺。與通教明二乘不殊。若約大乘明位。此則大為殊別。}@
%{一格通教者，若论声闻缘觉，与通教明二乘不殊，若约大乘明位，此则大为殊别。}%

@{所以者何。三藏教明三阿僧祇劫修行乃至補處即是無垢位。正得齊於通教柔順忍信地忍法中忍也。}@
%{所以者何，三藏教明三阿僧祇劫修行乃至补处即是无垢位，正得齐于通教柔顺忍信地忍法中忍也。}%

@{若三藏之佛則得齊於通教佛地正習俱盡八相齊也。}@
%{若三藏之佛则得齐于通教佛地正习俱尽八相齐也。}%

@{傍論。三藏佛是折法智力拙。通教佛是體法。故為巧。}@
%{傍论，三藏佛是折法智力拙，通教佛是体法，故为巧。}%

@{問曰。智度論云。阿羅漢地於聲聞經中名之為佛。但得二種涅槃。}@
%{问：智度论说，阿罗汉地于声闻经中名之为佛，但得二种涅槃。}%

@{答曰。今謂皆除正使。已辦地齊。若取二諦滿正習盡。二佛齊也。}@
%{答：今谓皆除正使，已办地齐，若取二諦满正习尽，二佛齐也。}%

@{二明用三藏教位格別教位者。三藏教明一生補處淨無垢稱位。格別教。與鐵輪位十信第十願心齊。}@
%{二明用三藏教位格别教位者，三藏教明一生补处净无垢称位，格别教，与铁轮位十信第十愿心齐。}%

@{佛地但與別教第十迴向齊。或可與初地齊也。}@
%{佛地但与别教第十回向齐，或可与初地齐也。}%

@{此乃正意。傍論類通教可知。}@
%{此乃正意，傍论类通教可知。}%

@{三明三藏教格圓教位者。三藏補處淨無垢稱位。但與圓教五品弟子第五品齊。}@
%{三明三藏教格圆教位者，三藏补处净无垢称位，但与圆教五品弟子第五品齐。}%

@{佛地但與鐵輪位十信後願心齊。正義如此。傍論亦有優劣。三藏佛正習俱盡。以此為勝。不明六根清淨不思議之妙用。此為劣也。}@
%{佛地但与铁轮位十信后愿心齐，正義如此，傍论亦有优劣，三藏佛正习俱尽，以此为胜，不明六根清净不可思议之妙用，此为劣也。}%

@{故華嚴經歎初發心住菩薩云。初發心以過於牟尼也。}@
%{故华严经叹初发心住菩萨云，初发心以过於牟尼也。}%

@{二明用通教位格後二教位即為二。一格別教。二}@