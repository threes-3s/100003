@{大乘止觀法門卷第二}@
%{大乘止观法门卷第二}%

@{南嶽思大禪師曲授心要}@
%{南岳思大禅师曲授心要}%

@{問曰。違本起違末便違不二之體。即應並有滅離之義也。何故上言法界法爾具足二性不可破壞耶。}@
%{问曰：违本起违末，便违不二之体，即应并有灭离之义也。何故上言法界法尔具足二性不可破壞耶？}%

@{答曰。違本雖起違末。但是理用故與順一味。即不可除。違末雖依違本。但是事用故即有別義是故可滅。以此義故二性不壞之義成也。}@
%{答曰：违本虽起违末，但是理用故与顺一味，即不可除。违末虽依违本，但是事用故即有别义，是故可灭。以此义故二性不坏之义成也。}%

@{問曰。我仍不解染用違心之義。願為說之。}@
%{问曰：我仍不解染用违心之义，愿为说之。}%

@{答曰。無明染法。實從心體染性而起。但以體闇故。不知自己及諸境界從心而起。亦不知淨心具足染淨二性而無異相。一味平等以不知如此道理。故名之為違。智慧淨法實從心體而起。以明利故能知己及諸法皆從心作。復知心體具足染淨二性而無異相。一味平等以如此稱理而知。故名之為順。}@
%{答曰：无明染法，实从心体染性而起。但以体闇故，不知自己及诸境界从心而起。亦不知净心具足染净二性而无异相。一味平等以不知如此道理。故名之为违。智慧净法实从心体而起。以明利故能知己及诸法皆从心作。复知心体具足染净二性而无异相。一味平等以如此称理而知。故名之为顺。}%

@{如似窮子實從父生父實追念。但以癡故不知己從父生。復不知父意。雖在父舍不認其父。名之為違。復為父誘說經歷多年。乃知己從父生。復知父意。乃認家業受父教勅。名之為順。}@
%{如似穷子实从父生父实追念。但以痴故不知己从父生。复不知父意。虽在父舍不认其父。名之为违。复为父诱说经历多年。乃知己从父生。复知父意。乃认家业受父教勅。名之为顺。}%

@{眾生亦爾。以無明故。不知己身及以諸法悉從心生。復遇諸佛方便教化。故隨順淨心能證真如也。}@
%{众生亦尔。以无明故，不知己身及以诸法悉从心生。复遇诸佛方便教化。故随顺净心能证真如也。}%

@{問曰。既說無明染法。與心相違。云何得熏心耶。}@
%{问曰：既说无明染法，与心相违。云何得熏心耶？}%

@{答曰。無明染法無別有體故不離淨心以不離心故。雖復相違而得相熏。如木出火炎炎違木體而上騰。以無別體不離木故還燒於木。後復不得聞斯譬喻便起燈爐之執也。}@
%{答曰：无明染法无别有体故不离净心，以不离心故。虽复相违而得相熏。如木出火炎炎违木体而上腾。以无别体不离木故还烧于木。后复不得闻斯譬喻便起灯炉之执也。}%

@{此明心體具足染性名為不空也。}@
%{此明心体具足染性名为空也。}%

@{次明心體具足染事者。即彼染性為染業熏。故成無明住地。及一切染法種子。依此種子現種種果報。此無明及與業果即是染事也。}@
%{次明心体具足染事者。即彼染性为染业熏。故成无明住地。及一切染法种子。依此种子现种种果报。此无明及与业果即是染事也。}%

@{然此無明住地及以種子果報等。雖有相別顯現說之為事。而悉一心為體悉不在心外。以是義故復以此心為不空也。}@
%{然此无明住地及以种子果报等。虽有相别显现说之为此。而悉一心为体悉不在心外。以是义故复以此心为空也。}%

@{譬如明鏡所現色像無別有體。唯是一鏡而復不妨萬像區分不同。不同之狀皆在鏡中顯現。故名不空鏡也。}@
%{譬如明镜所现色像无别有体。唯是一镜而复不妨万像区分不同。不同之状皆在镜中显现。故名为空镜也。}%

@{是以起信論言因熏習鏡。謂如實不空。一切世間境界。悉於中現。不出不入不失不壞。常住一心。以一切法即真實性故。以此驗之。具足世間染法。亦是不空如來藏也。}@
%{是以起信论言因熏习镜。谓如实不空。一切世间境界。悉于中现。不出不入不失不坏。常住一心。以一切法即真实性故。以此验之。具足世间染法。亦是不空如来藏也。}%

@{上來明具足染淨二法。以明不空義竟。}@
%{上来明具足染净二法。以明不空义竟。}%

@{次明藏體一異以釋實有義。就中復有六種差別。}@
%{次明藏体一异以释实有义。就中复有六种差別。}%

@{一明圓融無礙法界法門。}@
%{一明圆融无碍法界法门。}%

@{二明因果法身名別之義。}@
%{二明因果法身名别之义。}%

@{三明真體在障出障之理。}@
%{三明真体在障出障之理。}%

@{四明事用相攝之相。}@
%{四明事用相摄之相。}%

@{五明治惑受報不同之義。}@
%{五明治惑受报不同之义。}%

@{六明共不共相識。}@
%{六明共不共相识。}%

@{第一明圓融無礙法界法門者。}@
%{第一明圆融无碍法界法门者。}%

@{問曰。不空如來藏者。為一一眾生各有一如來藏。為一切眾生一切諸佛唯共一如來藏耶。}@
%{问曰：不空如来藏者，为一一众生各有一如来藏。为一切众生一切诸佛唯共一如来藏耶？}%

@{答曰。一切眾生一切諸佛。唯共一如來藏也。}@
%{答曰：一切众生一切诸佛。唯共一如来藏也。}%

@{問曰。所言藏體具包染淨者。為俱時具為始終具耶。}@
%{问曰：所言藏体具包染净者，为俱时具为始终具耶？}%

@{答曰。所言如來藏具染淨者。有其二種。一者性染性淨。二者事染事淨。如上已明也。若據性染性淨即無始以來俱時具有。若據事染事淨即有二種差別。一者一一時中俱具染淨二事。二者始終方具染淨二事。}@
%{答曰：所言如来藏具染净者，有其二种。一者性染性净。二者事染事净。如上已明也。若据性染性净即无始以来俱时具有。若据事染事净即有二种差別。一者一一时中俱具染净二事。二者始终方具染净二事。}%

@{此義云何。謂如來藏體具足一切眾生之性。各各差別不同。即是無差別之差別也。}@
%{此义云何。谓如来藏体具足一切众生之性。各各差別不同。即是无差別之差別也。}%

@{然此一一眾生性中。從本已來復具無量無邊之性。所謂六道四生。苦樂好醜。壽命形量。愚癡智慧等。一切世間染法。及三乘因果等。一切出世淨法。如是等無量差別法性。一一眾生性中。悉具不少也。}@
%{然此一一众生性中。从本已来复具无量无边之性。所谓六道四生。苦乐好丑。寿命形量。愚痴智慧等。一切世间染法。及三乘因果等。一切出世净法。如是等无量差別法性。一一众生性中。悉具不少也。}%

@{以是義故如來之藏。從本已來俱時具有染淨二性。以具染性故能現一切眾生等染事。故以此藏為在障本住法身。亦名佛性復具淨性故。能現一切諸佛等淨德。故以此藏為出障法身。亦名性淨法身。亦名性淨涅槃也。}@
%{以是义故如来之藏。从本已来俱时具有染净二性。以具染性故能现一切众生等染事。故以此藏为在障本住法身。亦名佛性复具净性故。能现一切诸佛等净德。故以此藏为出障法身。亦名性净法身。亦名性净涅槃也。}%

@{然諸一一眾生。無始已來雖復各各具足染淨二性。但以造業不同故。熏種子性成種子用。亦即有別種子用別。故一時之中受報不同。所謂有成佛者。有成二乘果者。有入三塗者。有生天人中者。復於一一趣中無量差別不同。}@
%{然诸一一众生。无始已来虽复各各具足染净二性。但以造业不同故。熏种子性成种子用。亦即有别种子用别。故一时之中受报不同。所谓有成佛者。有成二乘果者。有入三涂者。有生天人中者。复于一一趣中无量差別不同。}%

@{以此論之。如來藏心之內。俱時得具染淨二事。如一時中一切時中亦復如是也。}@
%{以此论之。如来藏心之内。俱时得具染净二事。如一时中一切时中亦复如是也。}%

@{然此一一凡聖。雖於一時之中受報各別。但因緣之法無定故。一一凡聖無始以來具經諸趣無數迴返。後遇善友教修出離學三乘行及得道果。}@
%{然此一一凡圣。虽于一时之中受报各别。但因缘之法无定故。一一凡圣无始以来具经诸趣无数迴返。后遇善友教修出离学三乘行及得道果。}%

@{以此論之一一眾生始終乃具染淨二事。何以故。以一眾生受地獄身時無餘趣報。受天報時亦無餘趣報。受一一趣中一一身時亦無餘身報。又受世間報時不得有出世果。受出世果時無世間報。以是義故。一眾生不得俱時具染淨二事。始終方具二事也。}@
%{以此论之一一众生始终乃具染净二事。何以故。以一众生受地狱身时无余趣报。受天报时亦无余趣报。受一一趣中一一身时亦无余身报。又受世间报时不得有出世果。受出世果时无世间报。以是义故。一众生不得俱时具染净二事。始终方具二事也。}%

@{一切眾生亦如是。是故如來之藏有始終方具染淨二事之義也。}@
%{一切众生亦如是。是故如来之藏有始终方具染净二事之义也。}%

@{問曰。如來之藏具如是等無量法性之時。為有差別為無差別。}@
%{问曰：如来之藏具如是等无量法性之时。为有差別为无差別？}%

@{答曰。藏體平等實無差別。即是空如來藏。然此藏體復有不可思議用。故具足一切法性有其差別即是不空如來藏。此蓋無差別之差別也。}@
%{答曰：藏体平等实无差別。即是空如来藏。然此藏体复有不可思議用。故具足一切法性有其差別即是不空如来藏。此盖无差別之差別也。}%

@{此義云何。謂非如泥團具眾微塵也。何以故。泥團是假微塵是實。故一一微塵各有別質。但以和合成一團泥。此泥團即具多塵之別。如來之藏即不如是。何以故。以如來藏是真實法圓融無二故。}@
%{此义云何。谓非如泥团具众微尘也。何以故。泥团是假微尘是实。故一一微尘各有别质。但以和合成一团泥。此泥团即具多尘之别。如来之藏即不如是。何以故。以如来藏是真实法圆融无二故。}%

@{是故如來之藏全體是一眾生一毛孔性。全體是一眾生一切毛孔性。如毛孔性。其餘一切所有世間一一法性亦復如是。如一眾生世間法性。一切眾生所有世間一一法性。一切諸佛所有出世間一一法性亦復如是。是如來藏全體也。}@
%{是故如来之藏全体是一众生一毛孔性。全体是一众生一切毛孔性。如毛孔性。其余一切所有世间一一法性亦复如是。如一众生世间法性。一切众生所有世间一一法性。一切诸佛所有出世间一一法性亦复如是。是如来藏全体也。}%

@{是故舉一眾生一毛孔性。即攝一切眾生所有世間法性。及攝一切諸佛所有出世間法性。如舉一毛孔性即攝一切法性。舉其餘一切世間一一法性亦復如是。即攝一切法性如舉世間一一法性。即攝一切法性。舉一切出世間所有一一法性亦復如是。即攝一切法性。}@
%{是故举一众生一毛孔性。即摄一切众生所有世间法性。及摄一切诸佛所有出世间法性。如举一毛孔性即摄一切法性。举其余一切世间一一法性亦复如是。即摄一切法性如举世间一一法性。即摄一切法性。举一切出世间所有一一法性亦复如是。即摄一切法性。}%

@{又復如舉一毛孔事。即攝一切世出世事。如舉一毛孔事即攝一切事。舉其餘世間出世間中一切所有隨一一事亦復如是。即攝一切世出世事。何以故。謂以一切世間出世間事。即以彼世間出世間性為體故。}@
%{又复如举一毛孔事。即摄一切世出世事。如举一毛孔事即摄一切事。举其余世间出世间中一切所有随一一事亦复如是。即摄一切世出世事。何以故。谓以一切世间出世间事。即以彼世间出世间性为体故。}%

@{是故世間出世間性體融相攝。故世間出世間事。亦即圓融相攝無礙也。}@
%{是故世间出世间性体融相摄。故世间出世间事。亦即圆融相摄无碍也。}%

@{是故經言心佛及眾生是三無差別。譬如明鏡體具一切像性各各差別不同。即是無差別之差別也。若此鏡體本無像性差別之義者。設有眾色來對像終不現。如彼熾火雖復明淨不能現像者。以其本無像性也。}@
%{是故经言心佛及众生是三无差別。譬如明镜体具一切像性各各差別不同。即是无差別之差別也。若此镜体本无像性差別之义者。设有众色来对像终不现。如彼炽火虽复明净不能现像者。以其本无像性也。}%

@{既見鏡能現像。定知本具像性。以是義故。此一明鏡於一時中。俱能現於一切淨穢等像。而復淨像不妨於穢。穢像不妨於淨。無障無礙淨穢用別。雖然有此像性像相之別。而復圓融不異。唯是一鏡。}@
%{既见镜能现像。定知本具像性。以是义故。此一明镜于一时中。俱能现于一切净秽等像。而复净像不妨于秽。秽像不妨于净。无障无碍净秽用别。虽然有此像性像相之别。而复圆融不异。唯是一镜。}%

@{何以故。謂以此鏡全體是一毛孔像性故。全體是一切毛孔像性故。如毛孔像性。其餘一一微細像性一一麁大。像性一淨像性一穢。像性等亦復如是。是鏡全體也。}@
%{何以故。谓以此镜全体是一毛孔像性故。全体是一切毛孔像性故。如毛孔像性。其余一一微细像性一一麁大。像性一净像性一秽。像性等亦复如是。是镜全体也。}%

@{是故若舉一毛孔像性。即攝其餘一切像性。如舉一毛孔像性。即攝一切像性。舉其餘一一像性亦復如是。即攝一切像性也。}@
%{是故若举一毛孔像性。即摄其余一切像性。如举一毛孔像性。即摄一切像性。举其余一一像性亦复如是。即摄一切像性也。}%

@{又若舉一毛孔像相即攝一切像相。如舉一毛孔像相即攝一切像相。舉其餘一一像相亦復如是。即攝一切像相。何以故。以一切像相即以彼像性為體故。}@
%{又若举一毛孔像相即摄一切像相。如举一毛孔像相即摄一切像相。举其余一一像相亦复如是。即摄一切像相。何以故。以一切像相即以彼像性为体故。}%

@{是故一切像性體融相攝。故一切像相亦即相融相攝也。}@
%{是故一切像性体融相摄。故一切像相亦即相融相摄也。}%

@{以是譬故。一切諸佛一切眾生。同一淨心如來之藏不相妨礙。即應可信。}@
%{以是譬故。一切诸佛一切众生。同一净心如来之藏不相妨碍。即应可信。}%

@{是故經言。譬如明淨鏡隨對面像現。各各不相知。業性亦如是。}@
%{是故经言。譬如明净镜随对面像现。各各不相知。业性亦如是。}%

@{此義云何。謂明淨鏡者。即喻淨心體也。隨對者。即喻淨心體具一切法性。故能受一切熏習。隨其熏別現報不同也。}@
%{此义云何。谓明净镜者。即喻净心体也。随对者。即喻净心体具一切法性。故能受一切熏习。随其熏别现报不同也。}%

@{面者。即喻染淨二業也。像現者。即喻心體染淨二性依熏力。故現染淨二報也。各各不相知者。即喻淨心與業果報各不相知也。}@
%{面者。即喻染净二业也。像现者。即喻心体染净二性依熏力。故现染净二报也。各各不相知者。即喻净心与业果报各不相知也。}%

@{業者。染淨二業合上面也。性者。即是真心染淨二性。合上明鏡具一切像性也。亦如是者。總結成此義也。}@
%{業者。染净二业合上面也。性者。即是真心染净二性。合上明镜具一切像性也。亦如是者。总结成此义也。}%

@{又復長行問云。心性是一者。此據法性體融說為一也。云何能生種種果報者。謂不解無差別之差別。故言云何能生種種果報也。}@
%{又复长行问云。心性是一者。此据法性体融说为一也。云何能生种种果报者。谓不解无差別之差別。故言云何能生种种果报也。}%

@{此修多羅中喻意。偏明心性能生世間果報。今即通明能生世出世果亦無所妨也。}@
%{此修多罗中喻意。偏明心性能生世间果报。今即通明能生世出世果亦无所妨也。}%

@{是故論云。三者用大。能生世間出世間善惡因果。故以此義故。一切凡聖一心為體。決定不疑也。}@
%{是故论云。三者用大。能生世间出世间善恶因果。故以此义故。一切凡圣一心为体。决定不疑也。}%

@{又復經言。一切諸佛法身。唯是一法身者。此即證知一切諸佛同一真心為體。以一切諸佛法身是一故。一切眾生及與諸佛即同一法身也。}@
%{又复经言。一切诸佛法身。唯是一法身者。此即证知一切诸佛同一真心为体。以一切诸佛法身是一故。一切众生及与诸佛即同一法身也。}%

@{何以故。修多羅為證故。所證云何。謂即此法身流轉五道說名眾生。反流盡源說名為佛。以是義故。一切眾生一切諸佛。唯共一清淨心。如來之藏平等法身也。}@
%{何以故。修多罗为证故。所证云何。谓即此法身流转五道说名众生。反流尽源说名为佛。以是义故。一切众生一切诸佛。唯共一清净心。如来之藏平等法身也。}%

@{此明第一圓融無礙法界法門竟。}@
%{此明第一圆融无碍法界法门竟。}%

@{次明第二因果法身名別之義。}@
%{次明第二因果法身名别之义。}%

@{問曰。既言法身唯一。何故上言眾生本住法身。及云諸佛法身耶。}@
%{问曰：既言法身唯一。何故上言众生本住法身。及云诸佛法身耶？}%

@{答曰。此有二義。一者以事約體說此二名。二者約事辨性以性約體說此二名。}@
%{答曰：此有二义。一者以事约体说此二名。二者约事辨性以性约体说此二名。}%

@{所言以事約體說二法身名者。然法身雖一。但所現之相凡聖不同。故以事約體說言諸佛法身眾生法身之異。然其心體平等實無殊二也。}@
%{所言以事约体说二法身名者。然法身虽一。但所现之相凡圣不同。故以事约体说言诸佛法身众生法身之异。然其心体平等实无殊二也。}%

@{若復以此無二之體。收彼所現之事者。彼事亦即平等凡聖一味也。}@
%{若复以此无二之体。收彼所现之事者。彼事亦即平等凡圣一味也。}%

@{譬如一明鏡能現一切色像。若以像約鏡。即云人像體鏡。馬像體鏡。即有眾鏡之名。若廢像論鏡其唯一焉。}@
%{譬如一明镜能现一切色像。若以像约镜。即云人像体镜。马像体镜。即有众镜之名。若废像论镜其唯一焉。}%

@{若復以此無二之鏡體。收彼人馬之異像者。人馬之像亦即同體無二也。}@
%{若复以此无二之镜体。收彼人马之异像者。人马之像亦即同体无二也。}%

@{淨心如鏡凡聖如像。類此可知。以是義故常同常別。法界法門以常同故。論云。平等真法界佛不度眾生。以常別故。經云。而常修淨土教化諸眾生。}@
%{净心如镜凡圣如像。类此可知。以是义故常同常别。法界法门以常同故。论云。平等真法界佛不度众生。以常别故。经云。而常修净土教化诸众生。}%

@{此明約事辨體也。}@
%{此明约事辨体也。}%

@{所言約事辨性以性約體說有凡聖法身之異名者。所謂以此真心能現淨德故。即知真心本具淨性也。復以真心能現染事故。即知真心本具染性也。}@
%{所言约事辨性以性约体说有凡圣法身之异名者。所谓以此真心能现净德故。即知真心本具净性也。复以真心能现染事故。即知真心本具染性也。}%

@{以本具染性故。說名眾生法身。以本具淨性故。說名諸佛法身。以此義故。有凡聖法身之異名。}@
%{以本具染性故。说名众生法身。以本具净性故。说名诸佛法身。以此义故。有凡圣法身之异名。}%

@{若廢二性之能以論心體者。即非染非淨。非聖非凡。非一非異。非靜非亂。圓融平等不可名目。但以無異相故。稱之為一。復是諸法之實。故名為心。復為一切法所依止。故名平等法身。}@
%{若废二性之能以论心体者。即非染非净。非圣非凡。非一非异。非静非乱。圆融平等不可名目。但以无异相故。称之为一。复是诸法之实。故名为心。复为一切法所依止。故名平等法身。}%

@{依此平等法身有染淨性。故得論凡聖法身之異。然實無別有體。為凡聖二種法身也。}@
%{依此平等法身有染净性。故得论凡圣法身之异。然实无别有体。为凡圣二种法身也。}%

@{是故道一切凡聖同一法身亦無所妨。何以故。以依平等義故。道一一凡一一聖各別法身亦無所失。何以故。以依性別義故。}@
%{是故道一切凡圣同一法身亦无所妨。何以故。以依平等义故。道一一凡一一圣各别法身亦无所失。何以故。以依性别义故。}%

@{問曰。如來之藏體具染淨二性者。為是習以成性。為是不改之性耶。}@
%{问曰：如来之藏体具染净二性者。为是习以成性。为是不改之性耶？}%

@{答曰。此是理體用不改之性。非習成之性也。故云。佛性大王非造作法。焉可習成也。佛性即是淨性既不可造作。故染性與彼同體。是法界法爾亦不可習成。}@
%{答曰：此是理体用不改之性。非习成之性也。故云。佛性大王非造作法。焉可习成也。佛性即是净性既不可造作。故染性与彼同体。是法界法尔亦不可习成。}%

@{問曰。若如來藏體具染性能生生死者。應言佛性之中有眾生。不應言眾生身中有佛性。}@
%{问曰：若如来藏体具染性能生生死者。应言佛性之中有众生。不应言众生身中有佛性。}%

@{答曰。若言如來藏體具染性能生生死者。此明法性能生諸法之義。若言眾生身中有佛性者。此明體為相隱之語。如說一切色法依空而起悉在空內。復言一切色中悉有虛空。空喻真性。色喻眾生。類此可知。}@
%{答曰：若言如来藏体具染性能生生死者。此明法性能生诸法之义。若言众生身中有佛性者。此明体为相隐之语。如说一切色法依空而起悉在空内。复言一切色中悉有虚空。空喻真性。色喻众生。类此可知。}%

@{以是義故。如來藏性能生生死。眾生身中悉有佛性義不相妨。}@
%{以是义故。如来藏性能生生死。众生身中悉有佛性义不相妨。}%

@{問曰。真如出障既名性淨涅槃。真如在障應名性染生死。何得稱為佛性耶。}@
%{问曰：真如出障既名性净涅槃。真如在障应名性染生死。何得称为佛性耶？}%

@{答曰。在纏之實雖體具染性。故能建生死之用。而即體具淨性故。畢竟有出障之能。故稱佛性。若據真體具足染淨二性之義者。莫問在障出障。俱得稱為性淨涅槃。並合名性染生死。但名涉事染化儀有濫。是故在障出障俱匿性染之義也。}@
%{答曰：在缠之实虽体具染性。故能建生死之用。而即体具净性故。毕竟有出障之能。故称佛性。若据真体具足染净二性之义者。莫问在障出障。俱得称为性净涅槃。并合名性染生死。但名涉事染化仪有滥。是故在障出障俱匿性染之义也。}%

@{又復事染生死唯多熱惱。事淨涅槃偏足清涼。是以單彰性淨涅槃。為欲起彼事淨之泥洹。便隱性染輪迴。冀得廢斯事染之生死。若孤題性染惑者。便則無羨於真源。故偏導清升愚子遂乃有欣於實際。}@
%{又复事染生死唯多热恼。事净涅槃偏足清凉。是以单彰性净涅槃。为欲起彼事净之泥洹。便隐性染轮回。冀得废斯事染之生死。若孤题性染惑者。便则无羡于真源。故偏导清升愚子遂乃有欣于实际。}%

@{是故在障出障法身俱隱性染之名。有垢無垢真如並彰性淨之號。}@
%{是故在障出障法身俱隐性染之名。有垢无垢真如并彰性净之号。}%

@{此明第二因果法身名別之義竟。}@
%{此明第二因果法身名别之义竟。}%

@{次明第三在障出障之義。}@
%{次明第三在障出障之义。}%

@{問曰。既言真如法身平等無二。何得論在障出障有垢無垢之異耶。}@
%{问曰：既言真如法身平等无二。何得论在障出障有垢无垢之异耶？}%

@{答曰。若論心體平等實無障與不障不論垢與不垢。若就染淨二性。亦復體融一味不相妨礙。但就染性依熏起故有障垢之名。}@
