@{佛說佛印三昧經一卷}@
%{佛说佛印三昧经一卷}%

@{後漢安息國三藏安世高譯}@
%{后汉安息国三藏安世高译}%

@{佛在羅閱祇耆闍崛山中，時摩訶比丘僧萬二千人皆阿羅漢，時諸菩薩有四百億萬人，皆賢者如彌勒輩也。及八方上下諸菩薩，稍增無央數不可復計，皆飛到佛所，前以頭面著佛足，起繞佛七匝却坐，上下相次，百億萬重不可復勝數。文殊師利菩薩最高才第一，光明智慧與諸菩薩絕異，無能及者。}@
%{佛在罗阅祇耆闍崛山中，当时有摩诃比丘僧一万二千人都是阿罗汉，当时有诸菩萨四百亿万人，都是贤者，比如弥勒菩萨这一类。以及八方上下诸菩萨，稍微增加无央数，不可计数，都飞到佛的面前，用头面顶礼佛的足，起来绕佛七圈，然后坐下，上下相次，百亿万重不可计数。文殊师利菩萨最高才第一，光明智慧与诸菩萨迥然不同，没有谁能比得上他。}%

@{時佛坐三昧，佛身神外衣、中衣，佛坐光照悉不現，即八方上下無數佛國悉皆明，諸有佛國皆自然供養諸佛、菩薩及辟支佛、羅漢、諸比丘僧。八方上下無數諸佛，各遣諸菩薩飛到佛所，坐處邊坐。諸菩薩皆會，其數如恒水邊流沙，一沙者為一菩薩。如是四十恒邊沙，皆悉上下相次。一菩薩者，自然坐一大蓮華上。佛都却化天地界數千萬里，諸菩薩皆坐滿其中已。}@
%{当时佛坐在三昧中，佛身的神外衣、中衣，佛坐的光照都消失不见，于是八方上下无数佛国都光明起来，所有佛国都自然供养诸佛、菩萨以及辟支佛、罗汉、诸比丘僧。八方上下无数诸佛，各自派遣诸菩萨飞到佛的面前，在佛坐的地方旁边坐下。诸菩萨都聚会在一起，其数量就像恒河边上的流沙一样，一粒沙子就是一个菩萨。这样四十恒河边的沙子，都上下相次。一个菩萨，自然坐在一个大莲花上。佛都化成天地界数千万里，诸菩萨都坐满了其中。}%

@{彌勒菩薩等及舍利弗，即前叉手，問文殊師利菩薩言：仁者最高才！佛向者三昧，今皆不現，不知所至。疑當有意，願欲聞之。}@
%{弥勒菩萨等等以及舍利弗，就上前合掌，问文殊师利菩萨说：仁者最高才！佛刚才在三昧中，现在都消失不见，不知道去了哪里。怀疑应该是有意，想要听闻。}%

@{文殊師利謂彌勒言：仁者高才！且暮當作佛。舍利弗者，卿是佛弟子，得羅漢道最智慧才猛。何不各自一心坐禪，推索佛身神知何如行乎？即諸菩薩及阿羅漢等，無央數皆坐一心，推索八方上下無數諸佛國無窮無極，無有能知佛身神處者。彌勒菩薩等，舍利弗等，復長跪叉手，問文殊師利菩薩：我等一心推索佛身神，無能知處者。願欲知其說。}@
%{文殊师利对弥勒说：仁者高才！不久你将成佛。舍利弗，你是佛的弟子，得到罗汉道，最智慧才猛。为什么不各自一心坐禅，推索佛身神知道如何行呢？于是诸菩萨以及阿罗汉等等，无央数都一心坐禅，推索八方上下无数诸佛国无穷无尽，没有谁能知道佛身神在哪里。弥勒菩萨等等，舍利弗等等，又长跪合掌，问文殊师利菩萨：我们一心推索佛身神，没有谁能知道在哪里。想要知道这个说法。}%

@{文殊師利言：皆悉安坐須臾頃，自當來還。}@
%{文殊师利说：大家都安然坐着片刻，佛自然会回来。}%

@{聞佛還劇坐，座中皆見佛來還，時皆歡喜，起為佛作禮，禮彌勒菩薩等、舍利弗等，前長跪叉手問佛：向者三昧時，佛身神外衣、中衣皆悉不現，亦不知如行。我等共一心禪索佛身神，八方上下無窮無極，了不知佛處，願從佛聞。}@
%{听到佛回来，大家都在座位上坐着，都看到佛回来了，当时大家都欢喜，起来为佛作礼，礼拜弥勒菩萨等等、舍利弗等等，上前长跪合掌问佛：刚才在三昧的时候，佛身的神外衣、中衣都消失不见，也不知道如何行。我们共同一心禅定推索佛身神，八方上下无穷无尽，全然不知道佛在哪里，希望从佛那里听到。}%

@{佛言：所至到處者大深，非汝曹所知也，獨諸佛自知之耳。佛言：三昧者甚難值也，與相值聞知者，甚快不可言也。所以者何？甚難聞也。}@
%{佛说：所到之处非常深奥，不是你们所能知道的，只有诸佛自己知道。佛说：三昧非常难遇到，与之相遇，听到知道的人，非常快乐，不可言说。为什么呢？因为非常难听到。}%

@{佛言：諸菩薩求道，奉行六波羅蜜不毀失，千億萬劫尚不能得；值佛三昧時，亦不能得聞知佛三昧名也。復行六波羅蜜精進不懈，三千億萬劫，聞佛三昧名，與相值尚復不信向之有也。復行六波羅蜜不毀失，七千億萬劫，聞佛三昧者，尚復不信向之有也。復行六波羅蜜不毀失，八千億萬劫，聞佛三昧名者，乃信向值之耳。信向有者，一時之間若與相值者，心中歡喜踊躍，一日一夜，勝復行六波羅蜜却後三千億萬劫也。所以者何？聞知三昧者，其後求道得佛疾。佛三昧名者，是摩訶般若波羅蜜經智慧印也。菩薩求道，得聞摩訶般若波羅蜜經智慧印者，大善不可得聞也。菩薩求道欲得作佛，要當得摩訶般若波羅蜜經。摩訶般若波羅蜜經者，是八方上下諸佛大父母也。得摩訶般若波羅蜜經，乃得作佛耳。菩薩求道，要當積功累德滿，乃聞摩訶般若波羅蜜經耳。菩薩求道，不得摩訶般若波羅蜜經者，不得作佛也。}@
%{佛说：诸菩萨求道，奉行六波罗蜜不毁失，千亿万劫尚且不能得到；遇到佛三昧的时候，也不能听到知道佛三昧的名字。再行六波罗蜜精进不懈，三千亿万劫，听到佛三昧的名字，与之相遇，尚且不相信以前有。再行六波罗蜜不毁失，七千亿万劫，听到佛三昧，尚且不相信以前有。再行六波罗蜜不毁失，八千亿万劫，听到佛三昧的名字，才相信以前遇到过。相信以前有的人，如果一时之间与之相遇，心中欢喜踊跃，一日一夜，胜过再行六波罗蜜之后三千亿万劫。为什么呢？听到知道三昧，其后求道得佛很快。佛三昧的名字，是摩诃般若波罗蜜经智慧印。菩萨求道，听到摩诃般若波罗蜜经智慧印，是大善，不可得闻。菩萨求道，想要成佛，一定要得到摩诃般若波罗蜜经。摩诃般若波罗蜜经，是八方上下诸佛的大父母。得到摩诃般若波罗蜜经，才能成佛。菩萨求道，一定要积功累德圆满，才能听到摩诃般若波罗蜜经。菩萨求道，得不到摩诃般若波罗蜜经，就不能成佛。}%

@{佛言：其有善男子、善女人，信向有佛三昧經名，對其跪拜、慈心歡喜者，其人即得其福，後世亦復得其福，壽終盡生天上作天王，壽盡下生世間，復作遮迦越王。如是壽終生天上，天上壽終下生王侯家，展轉天道、人道中，終不復更泥犁、禽獸、薜荔、鬼神、龍，却後無數劫皆當作佛。其有聞三昧名，小有狐疑不信大如毛髮者，其人壽終已入十八泥犁中，燒煮終無有出時。然後得出求道者，未央作佛也。所以者何？佛三昧經，是八方上下諸佛要決、印明也。}@
%{佛说：如果有善男子、善女人，相信以前有佛三昧经的名字，对着它跪拜，慈心欢喜，这个人就得到福报，后世也得到福报，寿命终了，就生到天上，做天王，寿命终了，就生到世间，再做遮迦越王。这样，寿命终了，生到天上，天上寿命终了，就生到王侯之家，辗转天道、人道中，最终不再堕入泥犁、禽兽、薜荔、鬼神、龙，之后无数劫都将成佛。如果有听到三昧的名字，稍微有点狐疑不信，大如头发，这个人寿命终了，就进入十八泥犁中，烧煮，最终没有出来的时候。然后出来求道，无央劫之后成佛。为什么呢？佛三昧经，是八方上下诸佛的要诀、印证。}%

@{佛言：我所語如是，汝曹皆當信之無得疑也。誰當證明之者？獨有四十恒水邊流沙諸菩薩，是我小弟，皆證明之耳。}@
%{佛说：我所说的话就是这样，你们都要相信，不要怀疑。谁来证明呢？只有四十恒河边流沙诸菩萨，是我的小弟，都来证明。}%

@{佛說經已，文殊師利菩薩等、彌勒菩薩等，舍利弗阿羅漢等，及諸天人民，聞經皆大歡喜，起為佛作禮。}@
%{佛说完经，文殊师利菩萨等等、弥勒菩萨等等，舍利弗阿罗汉等等，以及诸天人民，听到经文都非常欢喜，起来为佛作礼。}%

@{佛說佛印三昧經}@
%{佛说佛印三昧经}%
