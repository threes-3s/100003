@{佛祖統紀卷第七}@
%{佛祖统纪卷第七}%

@{宋景定四明東湖沙門志磐撰}@
%{宋景定四明东湖沙门志磐撰}%

@{東土九祖紀第三之二(本紀失此目今補出)}@
%{东土九祖纪第三之二(本纪失此目今补出) }%

@{五祖章安尊者灌頂(其師。以此子非凡。故以地住極位。為立名字。將以進之也)姓吳氏。臨海章安人。始生三月(陳文帝天嘉二年生)能隨母稱三寶名。有僧過門謂其母曰。此子非凡因以為名。七歲入攝靜寺。依慧拯日記萬言。年二十受具戒。天縱慧解一聞不忘。陳至德初(陳後主)謁智者於修禪寺。稟受觀法研繹既久。頓蒙印可因為侍者隨所住處。所說法門悉能領解。禎明元年。隨智者止金陵光宅聽講法華(文句注云。二十七。聽受金陵)隋開皇十三年(隋文帝)夏受法華玄義於江陵玉泉(時年三十三。次在江陵。奉蒙玄義是也)十四年夏。受圓頓止觀於玉泉(一夏敷揚二時慈霔是也)至於餘處講說。聽受之次悉與結集。大小部帙百有餘卷。傳諸未聞皆師之功也。十八年正月。師與普明奉智者遺書。自天台至揚州謁晉王。并奉淨名義疏。二月。王遣使王弘送還山。為智者設千僧齋。始用工造國清寺。仁壽元年。晉王為皇太子。師與璪。奉表至長安稱賀。并謝造寺。右庶子張衡。宣令問智者亡後靈異。對以五事(備見百錄)皇太子悲喜交至。遣散騎常侍張乾震。入山設千僧齋。二年四月。遣揚州參軍張諧。入山宣令慧日道場道莊法論二師(隋改寺曰道場。此寺在東都。二師見唐續僧傳)於東宮講淨名經。全用智者疏文判釋。可令寺眾諳委法華玄義者。齎疏入京。眾推師隨使應令。八月。遣使送師還山。煬帝大業十年(時年四十五)著涅槃玄義二卷疏二十卷。時隋末兵興寇盜群起。師自序云。推度聖文凡歷五載。何年不見兵火。何月不見干戈。菜食水齋氷床雪被。其勞苦有若此云。疏成烈火焚之不爇。師晚年於會稽稱心精舍講說法華。時人讚之有跨朗籠基超雲邁印之語(興皇朗師齊山陰慧基撰法華疏。梁光宅法雲製疏講經。並見唐續僧傳。印師未詳)。郡中有嘉祥吉藏。先曾疏解法華。聞章安之道。廢講散眾投足請業。深悔前作之妄。唐貞觀六年八月七日終於國清。壽七十二。臘五十二。初示疾。室有異香。臨終命弟子曰。彌勒經說。世尊入滅。多爇名香。其煙如雲。汝今可多焚香。吾將去矣。因委曲遺誡。辭理甚切。忽起合掌如有所敬。稱淨土佛菩薩名。奄然而化。先是貞觀元年。同學智晞臨終曰。吾生兜率見先師智者。寶座行列皆悉有人。唯一座空。彼天人曰。却後六年頂法師來升此座。計歲論期審晞不謬。是月九日。窆於寺之南山。居國清日。有老父染疾。百藥不瘳。其子求救於師。即焚香轉法華經。病者聞香入鼻。其疾遂愈。仙居樂安嶺南曰安洲。溪流湍急。歲常溺人。師誓之曰。若此溪坦平當於此講經。旬浹之間白沙遍涌。平如玉鏡。乃講光明法華以答靈惠。嘗於攝靜寺講涅槃經。群盜突至。見寺門旌旗耀日神兵執仗皆長丈餘。賊眾大驚奔走潰散。俗因稱為山兵寺。每誦經宴坐。常有天華飄墜其側。所著八教大意。智者別傳。各一卷。觀心論疏二卷。國清百錄五卷。涅槃玄義二卷。涅槃經疏二十卷。真觀法師傳。南岳記各一卷。吳越王。請諡為總持尊者(出百錄。九祖傳。高僧傳。三部疏記)。}@
%{五祖章安尊者灌顶(他的师父认为这孩子不凡，所以以地住极位为他立名字，准备将来推荐他) 姓吴氏，临海章安人。刚出生三个月(陈文帝天嘉二年出生) 就能跟着母亲念三宝名。有僧人路过他家，对他的母亲说：这孩子不凡，就以此为名。七岁进入摄静寺，依慧拯日记万言。二十岁受具戒。天资聪慧，过目不忘。陈至德初(陈后主) 谒智者于修禅寺，禀受观法，研习很久，顿蒙印可，成为智者的侍者，跟随智者住处。智者所说的一切法门，他都能领会。祯明元年，跟随智者到金陵光宅听讲法华经(文句注云：二十七岁，听受于金陵) 。隋开皇十三年(隋文帝) 夏，受法华玄义于江陵玉泉(时年三十三岁，在江陵，受蒙玄义) 。十四年夏，受圆顿止观于玉泉(一夏敷扬二时慈霔) 。至于其他地方讲说，听受的次第，都与智者结集。大小部帙，百有余卷。传播给那些未曾听说的人，都是师父的功劳。十八年正月，师父与普明奉智者遗书，从天台到扬州谒晋王，并奉净名义疏。二月，晋王遣使王弘送他们回山，为智者设千僧斋。开始建造国清寺。仁寿元年，晋王成为皇太子，师父与璪奉表到长安祝贺，并谢造寺。右庶子张衡宣令询问智者亡后灵异，师父以五事相答(备见百录) ，皇太子悲喜交至，遣散骑常侍张乾震入山设千僧斋。二年四月，遣扬州参军张谐入山宣令慧日道场道庄法论二师(隋改寺曰道场，此寺在东都，二师见唐续僧传) 于东宫讲净名经，完全用智者疏文判释，可以令寺众谙委法华玄义者，携带疏文入京。众人推举师父跟随使者应令。八月，遣使送师父回山。炀帝大业十年(时年四十五岁) ，著《涅槃玄义》二卷，《疏》二十卷。时隋末兵兴，寇盗群起，师父自序云：推度圣文，凡历五载，何年不见兵火，何月不见干戈？菜食水斋，冰床雪被，其劳苦有若此云。疏成，烈火焚之不爇。师父晚年于会稽称心精舍讲说法华经，时人赞之有跨朗笼基超云迈印之语(兴皇朗师齐山阴慧基撰法华疏，梁光宅法云制疏讲经，并见唐续僧传，印师未详) 。郡中有嘉祥吉藏，先前曾疏解法华经，闻章安之道，废讲散众，投足请业，深悔前作之妄。唐贞观六年八月七日终于国清，寿七十二岁，腊五十二岁。初示疾，室有异香。临终命弟子曰：弥勒经说，世尊入灭，多爇名香，其烟如云，汝今可多焚香，吾将去矣。因委曲遗诫，辞理甚切。忽起合掌，如有所敬，称净土佛菩萨名，奄然而化。先是贞观元年，同学智晞临终曰：吾生兜率见先师智者，宝座行列皆悉有人，唯一座空，彼天人曰：却后六年顶法师来升此座。计岁论期，审晞不谬。是月九日，窆于寺之南山。居国清日，有老父染疾，百药不瘳，其子求救于师，即焚香转法华经，病者闻香入鼻，其疾遂愈。仙居乐安岭南曰安洲，溪流湍急，岁常溺人，师誓之曰：若此溪坦平当于此讲经。旬浃之间，白沙遍涌，平如玉镜，乃讲光明法华以答灵惠。尝于摄静寺讲涅槃经，群盗突至，见寺门旌旗耀日，神兵执仗皆长丈余，贼众大惊奔走溃散，俗因称为山兵寺。每诵经宴坐，常有天华飘坠其侧。所著《八教大意》、《智者别传》各一卷，《观心论疏》二卷，《国清百录》五卷，《涅槃玄义》二卷，《涅槃经疏》二十卷，《真观法师传》、《南岳记》各一卷。吴越王请谥为总持尊者(出百录、九祖传、高僧传、三部疏记) 。}%
@{贊曰。昔在智者為佛所使。以靈山親聞法華之旨惠我震旦。乃開八教明三觀。縱辨宣說以被當機。可也。至於末代傳弘之寄。則章安侍右。以一遍記之才(昔河南有一遍照。蒲州有不聽泰)筆為論疏垂之將來。殆與慶喜結集同功而比德也。微章安吾恐智者之道將絕聞於今日矣。}@
%{赞曰：当年智者大师受佛陀派遣，在灵山亲耳聆听佛陀讲的法华经旨意，并将此经旨意传到我们中国。他开创了八教，阐明了三观，并广泛辩论宣说，以契合有缘众生的心性。这都是可以的。到了后代，传承弘扬佛法的重任就落在了章安大师身上。章安大师以他过目不忘的记忆，用笔写下了论疏，留传给后世，这功德几乎可以与庆喜大师结集佛经相比拟。如果没有章安大师，恐怕智者大师的佛法之道在今天就无人知晓了。}%

@{六祖法華尊者智威。姓蔣氏。處州縉雲人。母朱氏。家世業儒。年十八。為本郡堂長(郡學之職)父母令歸納婦。路逢梵僧謂之曰。少年何意欲違昔日重誓耶。因示其五願曰。一願臨終正念。二願不墮三途。三願人中託生。四願童真出家。五願不為流俗之僧。蓋前身為徐陵。聽智者講經。深有詣入。對智者親立此願。師聞願已不復還家。即往國清投章安為師。受具之後咨受心要。定慧俱發即證法華三昧。唐上元元年(高宗)欲卜勝地說法度人。執錫而誓曰。錫止之處即吾住所。其錫自國清飛至蒼嶺普通山(台婺分界)可五百里。以隘狹不容廣眾。陵空再擲。至軒轅鍊丹山。師既戾止。翦棘刈茅班荊為座聚石為徒。晝講夜禪手寫藏典。於是名其地曰法華。既而學者子來。習禪者三百人。聽講者七百眾。常分為九處安居。師身長七尺。骨法古秀。每登座有紫雲覆頂。狀如寶蓋。鳥雀旁止有同家畜。眾苦乏水。浚一石井纔三尺深。日給千眾冬夏無竭。法華至仙居上阪(仙居台州屬色阪坂同坡也音反)約八十里。師每日往反。齋粥禪講未嘗少違。咸謂有神足通。永隆元年十一月二十八日趺坐禪堂而化。異香七日不歇(自上元初建寺。至永隆初入滅。纔七年耳)是日眾見坐逝於寺。而上阪之人見師赴檀越舍。至人起滅其不可測識若此。傳法雖眾。唯天宮威師為之正嗣。師在大宗朝。名德升聞。召補朝散大夫封四大師(耆老相傳云。唐有四大師。謂引駕大師。護國大師。餘二闕聞。今詳考隋唐僧傳。但有引駕之名。其員有四)吳越王。請諡玄達尊者。宋朝皇祐初元。仙居令伍祑。於傳道處重修殿庭奉安真像。是夜有虎繞殿三匝而去。元豐五年十三代孫忠法師。躬禮舍利增飾其塔。錄行實而記之曰。師與天宮同時行化。俱受封官繼祖之位。若橫論秖成八世。竪分則有九代也。昔如來涅槃。阿難結集。出二弟子。一名商那。一名末田地。居國雖異行化則同。故付法藏。橫列二十三。堅分二十四。今智者示滅。章安結集。出二弟子。亦同其時。阿難結集之際。闍王送供一夏。章安結集之日。煬帝送供十年。挹流尋源。智者如東土一佛。章安有似阿難。二威亦猶商那末田地。煬帝外護有同闍王。可不信哉。師平日坐禪舊阯。至今不生春草。}@
%{六祖法华尊者智威，姓蒋氏，是处州缙云人。母亲朱氏，家世世代为儒。智威十八岁的时候，担任本郡的堂长(郡学的职位) ，父母让他回家娶妻。路上遇到一位梵僧，对他说：“少年，你为何要违背昔日的重誓呢？”于是，梵僧向他示出了五个愿望：一愿临终正念，二愿不堕三途，三愿人中托生，四愿童真出家，五愿不为流俗之僧。原来，智威的前身是徐陵，他曾经听智者大师讲经，深有感悟，并当面向智者大师立下了这五个愿望。智者大师听到他的愿望后，智威就没有再回家，而是前往国清寺，拜章安大师为师。受具之后，他请教章安大师佛法要义，定慧双修，很快就证得了法华三昧。唐朝上元元年(高宗年间) ，智威想要寻找一个好的地方说法度人。他拿着锡杖发誓说：“锡杖停下的地方就是我住的地方。”他的锡杖从国清寺飞到苍岭普通山(台州和婺州的分界处) ，大约五百里。因为那里地方狭窄，容纳不了很多人，所以智威又把锡杖抛向空中，最后落在了轩辕炼丹山。智威到达那里后，就砍伐荆棘，刈除茅草，摆上荆条作为座位，聚集石头作为弟子，白天讲经，晚上禅修，手抄藏经。于是，他把这个地方命名为法华寺。后来，学者和学禅的人纷纷前来，学禅的人有三百人，听讲的人有七百人，他们常年分成九处住。智威身高七尺，骨骼清秀，每次登上讲台，头顶都有紫云覆盖，形状像宝盖。鸟雀在他身边停留，就像家畜一样。大家缺水，就挖了一口石井，才三尺深，却能每天供应一千人饮用，冬夏不竭。法华寺到仙居上阪(仙居属于台州，色阪、坂同坡，读音反) 大约八十里，智威每天都往返于两地，斋粥、禅修、讲经，从未间断。大家都说他有神足通。永隆元年十一月二十八日，智威在禅堂端坐而化，异香七天不散(从上元元年初建寺，到永隆元年入灭，仅仅七年而已) 。当天，大家看到智威坐在寺里圆寂，而上阪的人却看到智威前往檀越的住所。由此可见，智威的起灭不可测度，智慧非凡。虽然传法的人很多，但是只有天宫威师是他的正嗣。智威在唐朝大宗年间，名声远播，被朝廷召补为朝散大夫，封为四大师(老一辈人相传，唐朝有四大师，分别是引驾大师、护国大师，另外两个名字失传了。现在仔细考查隋唐僧传，只有引驾大师的名字，而且只有四个人) 。吴越王请谥号为玄达尊者。宋朝皇祐初元，仙居县令伍祑在智威传道的地方重修殿堂，安放真像。当晚，有一只老虎绕着殿堂走了三圈就离开了。元丰五年，智威的十三代孙忠法师亲自礼拜舍利，增饰塔，记录了智威的生平事迹，写成了一部传记。智威和天宫大师同时行化，都受封官位，继承祖师的位次。如果横向论述，只有八世，如果纵向划分，就有九代。当年佛陀涅槃，阿难结集佛经，出了两个弟子，一个叫商那，一个叫末田地，他们居住的国家虽然不同，但弘扬佛法的行为却是一样的。所以，法藏经被传了下来，横向排列有二十三世，纵向划分有二十四世。现在智威大师圆寂，章安大师结集佛经，也出了两个弟子，与当时的情况一样。阿难结集佛经的时候，闍王供养了一夏，章安大师结集佛经的时候，炀帝供养了十年。溯流寻源，智者大师就像东土的佛陀，章安大师就像阿难，智威和天宫大师也就像商那和末田地，炀帝的外护就像闍王。这些都是可以相信的。智威大师平时坐禅的地方，至今不长春草。}%

@{贊曰。世謂徐陵對智者發五願。轉身得出家學道。證法華三昧嗣承祖位。今詳觀願辭。何期心未深。而所獲更勝。殊不知靈鷲同會。咸為得入。故能以自在力用。或現宰官身。或示比丘相。昔徐陵今法華。大權益物隨願出興。豈當以世間仕宦因福受報者比量之耶。此意有權實二義。唯明教者知之。}@
%{赞曰：世人说徐陵对智者大师发了五个愿望，转世后就出家学道，证得了法华三昧，继承了祖师的位次。现在仔细看看他的愿望，怎么他的心愿还没有深入，却获得了更大的成就呢？殊不知灵鹫山同会的人，都得到了佛法真谛，所以他们能够运用自在的力量，或现宰官身，或示比丘相。昔日的徐陵，现在的法华尊者，他们以大权利益众生，随心所欲地兴起。怎么可以用世间仕宦因福报而获得的职位来衡量他们呢？这里面包含着权巧和真实的两种含义，只有真正明白佛法的人才能理解。}%

@{七祖天宮尊者慧威。姓劉氏。婺州東陽人。總角之歲深厭勞生。遂入空門祝髮受具。聞法華大弘天台之道。即往受業刻志禪法。晝夜惟勤三觀法門。頓獲開悟。時人見其深入威師之室。遂以小威師稱之。後歸止東陽。深居山谷罕交人事。自法華入滅之後。登門求道者不知其數。傳法之的唯左溪耳。師於高宗朝。與法華同封朝散大夫四大師。吳越王。請諡全真尊者。}@
%{七祖天宫尊者慧威，姓刘氏，是婺州东阳人。他从小就厌倦世俗生活，于是就出家，剃度受戒。他听说法华大师弘扬天台宗的佛法，就前往学习，专心致志地钻研禅法，昼夜勤修三观法门，很快就获得了开悟。当时人们看到他经常深入到威师的房间，就称他为小威师。后来，慧威回到东阳，隐居深山，很少与人交往。自从法华大师圆寂之后，前来拜访他求道的人数不胜数。传法的人只有左溪一人。慧威在高宗年间，与法华大师一同被封为朝散大夫、四大师。吴越王请谥号为全真尊者。}% 
@{贊曰。或見梁氏統例二威緘授其道不行之言。則便以為緘默無言坐證而已。然梁氏此言。將以張皇荊溪立言。弘道之盛。故權為之重輕耳。要之講經坐禪未嘗不並行也。不然法華聽習千眾。天宮求道無數。為何事耶。是知其道不行亦太過論。}@
%{赞曰：有人看到梁氏在统例中说二威缄授其道不行，就以为缄默无言是坐证而已。然而梁氏此言，是为了张扬荆溪立言，弘扬道教之盛，所以才权衡轻重而已。总之，讲经和坐禅从未不是并行的。不然，法华听习千众，天宫求道无数，这是为什么呢？由此可知，说其道不行也是太过了。}%

@{八祖左溪尊者玄朗(與本朝聖祖諱上下字同)字慧明。婺州東陽人。姓傳氏。雙林大士六世孫也。母葛氏。感異夢而有娠(唐太宗貞觀十八年生)既產未嘗作嬰兒啼。每見人則欣笑盈面。九歲(高宗永徽二年)肄業清泰寺。受經日過七紙。唐武后如意二年(時年五十)落髮得戒。聞天台盛弘止觀。即往求學。未幾一家宗趣解悟無遺。常以十八種物行頭陀行。依憑巖穴建立招提。面列翠峯左縈碧㵎。因自號曰左溪。每言。泉石可以洗昏蒙。雲松可以遺身世。常宴居一室。自以為法界之寬。心不離定口不嘗藥。耄耆之歲同於壯齡。揉紙而衣掬溪而飲。洗鉢則群猿爭捧。誦經則眾禽交翔。幽棲林谷深以為樂。一日有盲狗。至山長嘷伏地。師為行懺。不逾旬日雙目俱明。每翹跪祈請。願生兜率內院。斂念之頃。忽感舍利從空而下(天寶中建塔奉藏。會昌發毀寺。僧緘而閟之。至皇朝開寶六年。復建塔藏之本山東南隅)開元十六年。州刺史王正容。屢屈入城冀親法喜。師不欲往教。辭之以疾。與永嘉真覺為同門友。嘗貽書招覺山居。覺復書千餘言。有諠不在廛。寂不在山之語(今永嘉集。有答友人書。近世有左溪住山。清穆刊二書於山中。而序之曰。左溪永嘉同道也。左溪之言非不知也。彼將有激云耳。永嘉之言非責也。彼將有說云耳。此常人所不能知也。反是而議者惑也)師所居蘭若坐非正陽。將移殿與像。用力實艱杖策指揮。工人聽命為日未久。舊制儼然山水頻涸。眾以為患。舉杖刺之巖泉涌出。嘗累成二塔。繪事悉煎香汁不用牛膠(此用觀音諸陀羅尼經畫像之法)天寶十三載九月十九日。呼門人謂曰。吾六即道圓。萬行無得。戒為心本。汝等師之。即端坐長別。壽八十二。夏三十一。弟子有夢。其居寶閣第四重者。寤以告隣。隣夢亦協。時以為表第四天慈氏內院也。荼毘已。門人分舍利為二分。一塔左溪之西原。遵像法之遺制。一塔東陽之東原。尉邑人之後思。司封李華。為之銘云。稟法十二人。的嗣曰荊溪。新羅傳道者。法融。理應。純英。撰法華科文二卷。及修治法華文句。吳越王。請諡明覺尊者。}@
%{八祖左溪尊者玄朗，字慧明，婺州东阳人，姓传氏，双林大士六世孙。母亲葛氏，感异梦而有娠，贞观十八年生。既产未尝作婴儿啼，每见人则欣笑盈面。九岁，永徽二年，肄业清泰寺，受经日过七纸。唐武后如意二年，时年五十，落发得戒。闻天台盛弘止观，即往求学。未几，一家宗趣解悟无遗。常以十八种物行头陀行，依凭岩穴建立招提。面列翠峰，左萦碧㵎，因自号曰左溪。每言：泉石可以洗昏蒙，云松可以遗身世。常宴居一室，自以为法界之宽。心不离定，口不尝药。耄耆之岁同于壮龄。揉纸而衣，掬溪而饮。洗鉢则群猿争捧，诵经则众禽交翔。幽栖林谷，深以为乐。一日有盲狗，至山长嘷伏地，师为行忏。不逾旬日，双目俱明。每翘跪祈请，愿生兜率内院。敛念之顷，忽感舍利从空而下(天宝中建塔奉藏，会昌发毁寺，僧缄而閟之。至皇朝开宝六年，复建塔藏之本山东南隅) 。开元十六年，州刺史王正容，屡屈入城冀亲法喜。师不欲往教，辞之以疾。与永嘉真觉为同门友，尝贻书招觉山居。觉复书千余言，有諠不在廛，寂不在山之语(今永嘉集，有答友人书。近世有左溪住山，清穆刊二书于山中，而序之曰：左溪永嘉同道也。左溪之言非不知也，彼将有激云耳。永嘉之言非责也，彼将有说云耳。此常人所不能知也，反是而议者惑也) 。师所居兰若坐非正阳，将移殿与像。用力实艰，杖策指挥，工人听命为日未久。旧制俨然，山水频涸，众以为患。举杖刺之，岩泉涌出。尝累成二塔，绘事悉煎香汁不用牛胶(此用观世音诸陀罗尼经画像之法) 。天宝十三载九月十九日，呼门人谓曰：吾六即道圆，万行无得。戒为心本，汝等师之。即端坐长别。寿八十二，夏三十一。弟子有梦，其居宝阁第四重者，寤以告邻，邻梦亦协。时以为表第四天慈氏内院也。荼毘已，门人分舍利为二分，一塔左溪之西原，遵像法之遗制，一塔东阳之东原。尉邑人之后思，司封李华，为之铭云。禀法十二人，的嗣曰荆溪。新罗传道者，法融，理应，纯英。撰法华科文二卷，及修治法华文句。吴越王，请諡明觉尊者。}%

@{贊曰。刺史張成綺狀其行曰。師誨人無倦講不待眾。一欝多羅四十餘年。一尼師壇終身不易。食無重味居必偏廈。非因討尋經論不虛然一燈。非因瞻禮聖容不虛行一步。未嘗因利說一句法。未嘗因法受一豪財。遂得遠域龍象。隣境耆耋。爭趨以前填門擁室。若冬陽夏陰弗召而自至也(耋徒結反年八十也)。}@
%{赞曰：刺史张成绮状其行曰：师诲人无倦，讲不待众。一郁多罗四十余年，一尼师坛终身不易。食无重味，居必偏厦。非因讨寻经论不虚然一灯，非因瞻礼圣容不虚行一步。未尝因利说一句法，未尝因法受一豪财。遂得远域龙象，邻境耆耋，争趋以前填门拥室。若冬阳夏阴弗召而自至也(耋徒结反年八十也) 。}%

@{九祖荊溪尊者湛然。姓戚氏。世居晉陵荊溪。時人尊其道因以為號。家本習儒。故幼學夙成。在兒童中超然有邁俗志。年十七(睿宗景雲二年生。至玄宗開元十五年。當十七歲)訪道浙右。遇金華方巖。授以止觀之法。開元十八年。始從學左溪(時年二十)溪與之語知為道器。嘗謂師曰。汝曾何夢。答曰。疇昔之夜。夢披僧服掖二輪遊大河中。溪曰。嘻。豈當以止觀二法度群生於生死之淵乎。遂以處士服受教觀之道。天寶七載。始解縫掖著僧伽梨(時年三十八。受業於宜興君山鄉淨樂寺。縫掖儒士布衣。僧伽梨。翻為大衣。二十五條也)尋詣會稽一律師博究律部。久之演止觀於吳門。開元左溪既沒。師挈密藏獨運東南。謂門弟子曰。道之難行也。我知之矣。古之至人。靜以觀其復。動以應其物。二俱不住。乃蹈乎大方。今之人或蕩於空或膠於有。自病病他道用不振。將欲取正舍予誰歸。於是大啟妙法旁羅萬行。盡攝諸相入於無間。即文字以達觀。導語默以還源。乃祖述所傳著為記文。凡數十萬言。使一家圓頓之教悉歸於正。每以智者破斥南北之後。百餘年間。學佛之士。莫不自謂雙弘定慧。圓照一乘。初無單輪隻翼之弊。而自唐以來。傳衣鉢者起於庾嶺。談法界闡名相者盛於長安。是三者皆以道行卓犖(力角反卓犖超絕也)名播九重。為帝王師範。故得侈大其學。自名一家。然而宗經弘論判釋無歸。講華嚴者唯尊我佛。讀唯識者不許他經。至於教外別傳但任胸臆而已。師追援其說辯而論之。曰金錍。曰義例。皆孟子尊孔道闢楊墨之辭。識者謂。荊溪不生則圓義將永沈矣。天寶大歷間(玄肅代三宗)朝延三詔。並辭疾不起。師始居蘭陵。嘗與江淮名僧四十人。同禮五臺。有不空三藏門人含光白師曰。頃從不空遊歷天竺。見梵僧云。聞大唐有天台教迹。可以識偏圓簡邪正明止觀。可能譯之至此土耶。師聞之歎曰。可謂中國失法求之四維(左傳。孔子曰。天子失官。學在四夷。後漢東夷傳序。中國失禮求之四夷)晚歸台嶺。大布而衣。一床而居。以身誨人耆年不倦。大兵大饑之際。學徒愈蕃。瞻望堂室以為依怙。建中三年(德宗)二月五日。示疾於佛隴。語門人曰。道無方性無體。生歟死歟。其旨一貫。吾歸骨此山。報盡今夕。要與汝等談道而決。夫一念無相謂之空。無法不備謂之假。不一不異謂之中。在凡為三因。在聖為三德。爇炷則初後同相。涉海則淺深異流。自利利人在此而已。汝其志之。言訖隱几而化。壽七十二。夏四十三。門人奉全身塔於智者塋域之西南隅。所著法華釋籤。文句記。止觀輔行。止觀搜玄記。各十卷。止觀文句一卷。為司封李華說。止觀大意一卷。釋籤別行十不二門。金剛錍。止觀義例。三觀義涅槃後分疏。觀心誦經記。授菩薩戒文。始終心要。各一卷。略淨名疏十卷。記三卷。淨名廣疏記六卷。治定涅槃疏十五卷。文句科。止觀科。各六卷。華嚴骨目二卷。法華三昧補助儀。觀心補助儀。各一卷。方等懺補助儀二卷。門人梁肅撰師碑銘。而論之曰。聖人不興。其間必有名世者出。自智者以法付章安。安再世至於左溪。明道若昧待公而發。乘此寶乘煥然中興。蓋受業身通者三十九人。搢紳先生高位崇名。屈體承教者又數十人(史記。孔子世家云。弟子蓋三千人。身通六藝者七十二人。今言。受業身通。謂通教觀之道。有言見身發通者無義)吳越三請諡圓通尊者。本朝元祐初。永嘉忠法師遣門人掃塔。草棘荒蕪不能辨。即案梁氏碑。去大師塋兆百步尋識之。其龕已空。唯乳香一塊耳。夜夢玄弼山君謂曰。昨者天神遣多人。取全身去也。不須猶豫。於是即舊基建石塔以識之。}@
%{九祖荆溪尊者湛然，姓戚氏，世居晋陵荆溪，时人尊其道因以为号。家本习儒，故幼学夙成，在儿童中超然有迈俗志。年十七(睿宗景云二年生，至玄宗开元十五年，当十七岁) 访道浙右，遇金华方岩，授以止观之法。开元十八年，始从学左溪(时年二十) ，溪与之语知为道器。尝谓师曰：汝曾何梦？答曰：畴昔之夜，梦披僧服掖二轮游大河中。溪曰：嘻，岂当以止观二法度群生于生死之渊乎？遂以处士服受教观之道。天宝七载，始解缝掖著僧伽梨(时年三十八，受业于宜兴君山乡净乐寺，缝掖儒士布衣，僧伽梨，翻为大衣，二十五条也) 。寻诣会稽一律师博究律部，久之演止观于吴门。开元左溪既没，师挈密藏独运东南，谓门弟子曰：道之难行也，我知之矣。古之至人，静以观其复，动以应其物，二俱不住，乃蹈乎大方。今之人或荡于空或胶于有，自病病他道用不振，将欲取正舍予谁归？于是大启妙法旁罗万行，尽摄诸相入于无间。即文字以达观，导语默以还源。乃祖述所传著为记文，凡数十万言，使一家圆顿之教悉归于正。每以智者破斥南北之后，百余年間，学佛之士，莫不自谓双弘定慧，圆照一乘。初无单轮隻翼之弊。而自唐以来，传衣鉢者起于庾岭，谈法界阐名相者盛于长安。是三者皆以道行卓犖(力角反卓犖超绝也) ，名播九重，为帝王师範。故得侈大其学，自名一家。然而宗经弘论判释无归，讲华严者唯尊我佛，读唯识者不许他经。至于教外别传但任胸臆而已。师追援其说辩而论之，曰金錍，曰义例，皆孟子尊孔道闢杨墨之辞。识者谓：荆溪不生则圆义将永沈矣。天宝大历间(玄肃代三宗) 朝延三诏，并辞疾不起。师始居兰陵，尝与江淮名僧四十人，同礼五臺。有不空三藏门人含光白师曰：頃从不空遊歷天竺，见梵僧云：闻大唐有天台教迹，可以识偏圆简邪正明止观，可能译之至此土耶？师闻之歎曰：可謂中國失法求之四维(左传。孔子曰：天子失官，学在四夷。后汉东夷传序。中国失禮求之四夷) 。晚归台岭，大布而衣，一床而居，以身诲人耆年不倦。大兵大饑之際，学徒愈蕃，瞻望堂室以为依怙。建中三年(德宗) 二月五日，示疾于佛陇，语门人曰：道无方性无体，生歟死歟，其旨一贯。吾归骨此山，报尽今夕，要与汝等谈道而决。夫一念无相谓之空，无法不备谓之假，不一不异谓之中。在凡为三因，在圣为三德。爇炷则初後同相，涉海则淺深异流。自利利人在此而已。汝其志之。言訖隱几而化。壽七十二，夏四十三。门人奉全身塔于智者塋域之西南隅。所著法华释籤，文句记，止观輔行，止观搜玄记，各十卷。止观文句一卷，为司封李华说。止观大意一卷。释籤别行十不二门，金剛錍，止观义例，三观义涅槃后分疏，观心诵经记，授菩萨戒文，始終心要，各一卷。略淨名疏十卷，记三卷，淨名广疏记六卷，治定涅槃疏十五卷，文句科，止观科，各六卷，华严骨目二卷，法华三昧補助仪，观心補助仪，各一卷，方等懺補助仪二卷。门人梁肃撰师碑铭，而论之曰：圣人不兴，其间必有名世者出。自智者以法付章安，安再世至於左溪，明道若昧待公而发，乘此宝乘焕然中兴。盖受业身通者三十九人，搢紳先生高位崇名，屈體承教者又數十人(史記。孔子世家云。弟子蓋三千人。身通六藝者七十二人。今言。受业身通。谓通教观之道。有言见身發通者无义) 。吳越三請諡圆通尊者。本朝元祐初，永嘉忠法師遣門人掃塔，草棘荒蕪不能辨，即案梁氏碑，去大師塋兆百步尋識之，其龕已空，唯乳香一塊耳。夜夢玄弼山君谓曰：昨者天神遣多人，取全身去也，不须猶豫。於是即舊基建石塔以識之。}%

@{贊曰。疏以申經記以解疏。夫然故旨義始歸於至當。而後人得以守其正說。大哉釋籤妙樂輔行之文。其能發揮天台之道。疇不曰厥功茂焉。不有荊溪。則慈恩南山之徒。橫議於其後者。得以並行而惑眾矣。師之言曰。將欲取正舍予誰歸。誠然哉。寶訓也。本記言搢紳受業者數十人。知當時儒宗君子學此道者。若是之盛。今所聞梁李三四人耳。惜哉。}@
%{赞曰：疏以申经，记以解疏。夫然故旨义始归于至当，而后人得以守其正说。大哉释籤妙乐辅行之文，其能发挥天台之道，畴不曰厥功茂焉。不有荆溪，则慈恩南山之徒，横议于其后者，得以并行而惑众矣。师之言曰：将欲取正舍予谁归？诚然哉，宝训也。本记言搢紳受業者數十人，知当时儒宗君子学此道者，若是之盛。今所闻梁李三四人耳，惜哉。}%

@{佛祖統紀卷第七(終)}@
%{佛祖统纪卷第七(终) }%
