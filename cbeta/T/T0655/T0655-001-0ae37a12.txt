@{佛說勝義空經}@
%{佛说胜义空经}%

@{西天譯經三藏朝奉大夫試光祿卿傳法大師賜紫沙門臣施護等奉詔譯}@
%{西天译经三藏朝奉大夫试光禄卿传法大师赐紫沙门臣施护等奉诏译}%

@{佛世尊一時在俱盧數國，與苾芻眾俱。}@
%{佛世尊当时在俱卢数国，与比丘众俱。}%

@{佛告諸苾芻言：諸有法門，我如前說；復有正法，名勝義空，汝等諦聽，極善作意，今為汝說。}@
%{佛告诸比丘言：诸有法门，我如前说；复有正法，名胜义空，汝等谛听，极善作意，今为汝说。}%

@{諸苾芻！此中云何名勝義空？謂：眼生時而無少法有所從來；又眼滅時亦無少法離散可去。}@
%{诸比丘！此中云何名胜义空？谓：眼生时而无少法有所从来；又眼灭时亦无少法离散可去。}%

@{諸苾芻！其眼無實，離於實法。以要而言：有業有報，作者不可得，此蘊既終，復他蘊攝；別法合集，因緣所生。耳、鼻、舌、身、意亦復如是。彼意生時，而無少法有所從來；又意滅時，亦無少法離散可去。}@
%{诸比丘！其眼无实，离于实法。以要而言：有业有报，作者不可得，此蕴既终，复他蕴摄；别法合集，因缘所生。耳、鼻、舌、身、意亦复如是。彼意生时，而无少法有所从来；又意灭时，亦无少法离散可去。}%

@{諸苾芻！彼意無實，離於實法，亦如前說，別法合集。此合集法，無實可得，因緣所生。此緣生者，所謂：無明緣行、行緣識、識緣名色、名色緣六處、六處緣觸、觸緣受、受緣愛、愛緣取、取緣有、有緣生、生緣老死憂悲苦惱，如是即一大苦蘊生。此所生法，無實可得，生已即滅。由是無明滅即行滅、行滅即識滅、識滅即名色滅、名色滅即六處滅、六處滅即觸滅、觸滅即受滅、受滅即愛滅、愛滅即取滅、取滅即有滅、有滅即生滅、生滅即老死憂悲苦惱滅，如是即一大苦蘊滅。如是等所說，是為勝義空。}@
%{诸比丘！彼意无实，离于实法，亦如前说，别法合集。此合集法，无实可得，因缘所生。此缘生者，所谓：无明缘行、行缘识、识缘名色、名色缘六处、六处缘触、触缘受、受缘爱、爱缘取、取缘有、有缘生、生缘老死忧悲苦恼，如是即一大苦蕴生。此所生法，无实可得，生已即灭。由是无明灭即行灭、行灭即识灭、识灭即名色灭、名色灭即六处灭、六处灭即触灭、触灭即受灭、受灭即爱灭、爱灭即取灭、取灭即有灭、有灭即生灭、生灭即老死忧悲苦恼灭，如是即一大苦蕴灭。如是等所說，是为胜义空。}%

@{諸苾芻！諸有法門，如前已說，今此正法，汝等當學。}@
%{诸比丘！诸有法门，如前已说，今此正法，汝等当学。}%

@{佛說勝義空經}@
%{佛说胜义空经}%
