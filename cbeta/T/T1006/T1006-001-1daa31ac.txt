@{廣大寶樓閣善住祕密陀羅尼經卷上}@
%{广大的宝楼阁善住秘密陀罗尼经卷上}%

@{大唐天竺三藏菩提流志奉詔譯}@
%{大唐天竺三藏菩提流志奉诏译}%

@{序品第一}@
%{序品第一}%

@{如是我聞：}@
%{如是我闻：}%

@{一時，佛在王舍大城，於初會時降伏拘胝魔軍及調伏一切外道，捨離生死、度諸瀑流。}@
%{一时，佛在王舍大城，于初会时降伏拘胝魔军及调伏一切外道，舍离生死、度诸瀑流。}%

@{是時，那由他百千殑伽羅頻婆羅魔軍遍世界。}@
%{是时，那由他百千殑伽羅頻婆羅魔军遍世界。}%

@{于時，世尊以佛神力，變此大地盡成金剛，令贍部洲有情之類不聞恐怖，時彼魔軍雨諸兵仗皆變為華。}@
%{于时，世尊以佛神力，变此大地尽成金刚，令赡部洲有情之类不闻恐怖，时彼魔军雨诸兵仗皆变为华。}%

@{於王舍城四衢道中，自然從地涌出蓮華，其華千葉，七寶莊嚴，黃金為臺、瑠璃為莖，高至梵天，出種種光明，普遍十方。}@
%{于王舍城四衢道中，自然从地涌出莲花，其华千叶，七宝庄严，黄金为台、瑠璃为茎，高至梵天，出种种光明，普遍十方。}%

@{於其華中自然出聲，說陀羅尼名為善覺。}@
%{于其华中自然出声，说陀罗尼名为善觉。}%

@{呪曰：}@
%{呪曰：}%

@{南謨十方如來(一)唵摩尼(二)拔闍梨(三)哩哆耶(四)跋闍梨(五)摩囉賽儞(六)微陀囉波儞(七)賀那賀那(八)跋闍邏揭鞞(九)多羅婆耶多羅婆耶(十)薩縛(上聲下同)摩囉(十一)波(上呼)縛那儞(十二)吽(呼憾反，下同)薩埵囉薩埵囉(十三)佛馱梅以諦戾(十四)薩縛呾他伽多(十五)跋闍囉迦嚧波(十六)地瑟恥柢(十七)薩婆奉(十八)}@
%{南无十方如来(一)唵摩尼(二)拔闍梨(三)哩哆耶(四)跋闍梨(五)摩囉賽儞(六)微陀囉波儞(七)贺那贺那(八)跋闍邏揭鞞(九)多羅婆耶多羅婆耶(十)薩縛(上声下同)摩囉(十一)波(上呼)縛那儞(十二)吽(呼憾反，下同)薩埵囉薩埵囉(十三)佛馱梅以諦戾(十四)薩縛呾他伽多(十五)跋闍囉迦嚧波(十六)地瑟恥柢(十七)薩婆奉(十八)}%

@{時，彼蓮華中既說呪已，復出妙聲。}@
%{时，彼莲花中既说呪已，复出妙声。}%

@{其聲遍三千大千世界，言：善哉！釋迦牟尼如來！已度生死大海，殄滅魔軍，離煩惱塵，破無明㲉，然大法炬。}@
%{其声遍三千大千世界，言：善哉！释迦牟尼如来！已度生死大海，殄灭魔军，离烦恼尘，破无明㲉，然大法炬。}%

@{由此陀羅尼威德力故，令此大地變成金剛，降伏魔軍。}@
%{由此陀罗尼威德力故，令此大地变成金刚，降伏魔军。}%

@{爾時，金剛密跡菩薩，歡喜踊躍，身毛竦竪，頂禮佛足，白佛言：世尊！今此明呪從何佛所最初而至？我從昔來未曾聞見。}@
%{尔时，金刚密迹菩萨，欢喜踊跃，身毛竦竖，顶礼佛足，白佛言：世尊！今此明呪从何佛所最初而至？我从昔来未曾闻见。}%

@{爾時，佛告金剛密跡菩薩：有陀羅尼，名廣大寶樓閣善住祕密。}@
%{尔时，佛告金刚密迹菩萨：有陀罗尼，名广大的宝楼阁善住秘密。}%

@{由彼威力，能令此界三千大千國土變為金剛，一切魔軍所有兵仗皆成蓮華。}@
%{由彼威力，能令此界三千大千国土变为金刚，一切魔军所有兵仗皆成莲花。}%

@{由彼陀羅尼威神力故，降諸魔眾，四衢道中涌出蓮華。}@
%{由彼陀罗尼威神力故，降诸魔众，四衢道中涌出莲花。}%

@{若不因彼陀羅尼威德力者，不成正覺，不能降伏拘胝魔眾，不能枯竭煩惱大海、然大法炬。}@
%{若不因彼陀罗尼威德力者，不成正觉，不能降伏拘胝魔众，不能枯竭烦恼大海、然大法炬。}%

@{我於無量拘胝百千劫來，雖行難行苦行，猶故不能成菩提果。}@
%{我于无量拘胝百千劫来，虽行难行苦行，犹故不能成菩提果。}%

@{爾時聞彼陀羅尼故，方成正覺。}@
%{尔时闻彼陀罗尼故，方成正觉。}%

@{彼陀羅尼，有大威力、有大殊勝、是真實法，於諸如來成就法身。}@
%{彼陀罗尼，有大威力、有大殊胜、是真实法，于诸如来成就法身。}%

@{能稱彼呪名字，則為已稱十方諸佛如來名號。}@
%{能称彼呪名字，则为已称十方诸佛如来名号。}%

@{若能讀誦、受持，則為供養禮拜十方諸佛如來。}@
%{若能读诵、受持，则为供养礼拜十方诸佛如来。}%

@{爾時，執金剛手菩薩摩訶薩，以種種花、種種香、塗香、粖香供養於佛。}@
%{尔时，执金刚手菩萨摩诃萨，以种种花、种种香、涂香、粖香供养于佛。}%

@{既供養已，右繞三匝，頂禮佛足而白佛言：世尊！此陀羅尼有大威力、有大殊勝。}@
%{既供养已，右绕三匝，顶礼佛足而白佛言：世尊！此陀罗尼有大威力、有大殊胜。}%

@{唯願世尊普為世界一切有情，不應以下劣法有所饒益，應以勝法而利益之。}@
%{唯愿世尊普为世界一切有情，不应以下劣法有所饶益，应以胜法而利益之。}%

@{何以故？此陀羅尼如佛真身故。}@
%{何以故？此陀罗尼如佛真身故。}%

@{爾時，世尊告執金剛菩薩言：眾生下劣，不勤精進，多諸惑亂，愚癡闇鈍，耽著諸欲，不信正法，不敬父，不敬母，不敬沙門，不敬婆羅門，不敬尊者，由此不能得是陀羅尼。}@
%{尔时，世尊告执金刚菩萨言：众生下劣，不勤精进，多诸惑乱，愚痴闇钝，耽著诸欲，不信正法，不敬父，不敬母，不敬沙门，不敬婆罗门，不敬尊者，由此不能得是陀罗尼。}%

@{薄福、少德、智慧狹劣，如此眾生不能得聞、不能受持、不能生敬。}@
%{薄福、少德、智慧狭劣，如此众生不能得闻、不能受持、不能生敬。}%

@{此陀羅尼能滅一切罪，是諸如來祕密之藏。}@
%{此陀罗尼能灭一切罪，是诸如来秘密之藏。}%

@{爾時，世尊告執金剛手大藥叉將曰：善男子！我今欲往東方，過無量恒河沙數拘胝那庾他佛世界，彼有世界名寶燈。}@
%{尔时，世尊告执金刚手大药叉将曰：善男子！我今欲往东方，过无量恒河沙数拘胝那庾他佛世界，彼有世界名宝灯。}%

@{有一大城，七寶嚴飾。}@
%{有一大城，七宝严饰。}%

@{其城四面廣一由旬，多諸人眾，安隱豐樂。}@
%{其城四面广一由旬，多诸人众，安隐丰乐。}%

@{彼諸男子及諸女人、童子、童女，一切瓔珞而以嚴飾，上妙寶冠自然而現，容貌端嚴，有大威力，精進成就，智慧通達。}@
%{彼诸男子及诸女人、童子、童女，一切瓔珞而以严饰，上妙宝冠自然而现，容貌端严，有大威力，精进成就，智慧通达。}%

@{城中有王名曰妙寶，有八十拘胝大臣輔佐圍繞。}@
%{城中有王名曰妙宝，有八十拘胝大臣辅佐围绕。}%

@{王大夫人名光明寶，有二十萬宮人，皆如天女，前後供侍。}@
%{王大夫人名光明宝，有二十万宫人，皆如天女，前后供侍。}%

@{彼世界中所生華果及諸香樹，皆是七寶。}@
%{彼世界中所生华果及诸香树，皆是七宝。}%

@{水生諸華皆是雜寶，陸生諸華皆是黃金。}@
%{水生诸华皆是杂宝，陆生诸华皆是黄金。}%

@{國人壽命八十萬拘胝歲，成就十善，於佛法僧發大清信。}@
%{国人寿命八十万拘胝岁，成就十善，于佛法僧发大清信。}%

@{彼王善法化世，利益眾生。}@
%{彼王善法化世，利益众生。}%

@{彼世界中有佛，名妙種種色寶善住清淨如來、應、正等覺，於彼世界廣作佛事，與無量菩薩摩訶薩眾，及無量拘胝仙人前後圍繞。}@
%{彼世界中有佛，名妙种种色宝善住清净如来、应、正等觉，于彼世界广作佛事，与无量菩萨摩诃萨众，及无量拘胝仙人前后围绕。}%

@{彼之如來身紫金色，具三十二相、八十隨形好，圓光一尋，其明赫耀。}@
%{彼之如来身紫金色，具三十二相、八十随形好，圆光一寻，其明赫耀。}%

@{諸菩薩身皆紫金色，相好端嚴，辯才無礙，坐寶華臺，常念廣大寶樓閣善住祕密陀羅尼名。}@
%{诸菩萨身皆紫金色，相好端严，辩才无碍，坐宝华台，常念广大的宝楼阁善住秘密陀罗尼名。}%

@{由彼陀羅尼威神力故，成就如是殊勝功德。}@
%{由彼陀罗尼威神力故，成就如是殊胜功德。}%

@{彼佛世尊為諸眾生演說此陀羅尼法，彼諸眾生由聞此陀羅尼故，常獲安樂，離諸地獄、餓鬼、畜生、阿素羅道，諸惡趣門悉皆關閉，開淨天路。}@
%{彼佛世尊为诸众生演说此陀罗尼法，彼诸众生由闻此陀罗尼故，常获安乐，离诸地狱、饿鬼、畜生、阿素罗道，诸恶趣门悉皆关闭，开净天路。}%

@{彼諸眾生皆發阿耨多羅三藐三菩提心，住大慈悲，無諸怨敵，如水乳合。}@
%{彼诸众生皆发阿耨多羅三藐三菩提心，住大慈悲，无诸怨敌，如水乳合。}%

@{彼佛世尊往昔久遠行菩薩道時，修此陀羅尼法，作如是願：願一切有情生我國者，悉皆決定得不退轉無上正覺。}@
%{彼佛世尊往昔久远行菩萨道时，修此陀罗尼法，作如是愿：愿一切有情生我國者，悉皆决定得不退转无上正觉。}%

@{若有眾生聞此陀羅尼，受持、讀誦、精勤修習、憶念不捨乃至聞名，或復手觸，或著身上，或眼視見，或書帛素，或書牆壁；一切眾生若有見者，五逆、四重、誹謗正法、誹謗聖人、屠兒、魁膾、盲者、聾者、瞎者、瘻者、瘂者、癩者、癰者、貧窮下劣、不定業者、魔網縛者、墮邪見者、毘那夜迦觸者、惡星害者、七耀害者，彼等諸人聞此陀羅尼名，決定證得無上正覺。}@
%{若有众生闻此陀罗尼，受持、读诵、精勤修习、忆念不舍乃至闻名，或复手触，或著身上，或眼视见，或书帛素，或书墙壁；一切众生若有见者，五逆、四重、诽谤正法、诽谤圣人、屠儿、魁膾、盲者、聋者、瞎者、瘻者、瘂者、癞者、痈者、贫穷下劣、不定業者、魔网缚者、堕邪见者、毘那夜迦触者、恶星害者、七耀害者，彼等诸人闻此陀罗尼名，决定证得无上正觉。}%

@{或復受畜生身者：鹿、鳥、蚊虻、飛蛾、螻蟻，胎生、化生、濕生、種種蟲等，彼諸眾生聞此陀羅尼名者，必當決定證得阿耨多羅三藐三菩提，無諸疑惑。}@
%{或复受畜生身者：鹿、鸟、蚊虻、飞蛾、蝼蚁，胎生、化生、湿生、种种虫等，彼诸众生闻此陀罗尼名者，必当决定证得阿耨多羅三藐三菩提，无诸疑惑。}%
@{爾時，世尊說是語已，一切大眾皆大歡喜身毛聳竪。}@
%{当时，佛陀说完这些话后，所有听众都非常高兴，身上的毛发都竖了起来。}%

@{是時，天雨波頭摩華、俱牟頭華、芬陀利華、漫陀羅華。}@
%{这时，天上降下波头摩华、俱牟头华、芬陀利华、曼陀罗华。}%

@{於虛空中，有諸種種微妙天樂自然鼓作，時會大眾各各皆見身有光明。}@
%{在空中，各种美妙的天乐自然演奏起来，当时所有听众都看到自己身上发出光芒。}%

@{於如來前自然涌出七寶妙幢，端嚴麗好，人所憙見。}@
%{在佛陀面前，自然涌现出七宝妙幢，庄严美丽，让人看了很欢喜。}%

@{幢有四柱、四門及四堦道，光明赫奕；幢四面上各有大寶，其光如日普耀世界。}@
%{幢有四根柱子、四个门和四条台阶，光芒耀眼；幢的四面都镶嵌着巨大的宝珠，光芒如同太阳照耀世界。}%

@{復有無量寶珠綴於羅網，無量寶鐸而懸其上，鮮雜繒綵以為旛幔，多諸妙華間錯嚴飾。}@
%{还有无数的宝珠串在网格上，无数的宝铃悬挂在上面，用鲜艳的丝绸做成幡幔，用许多奇花异草装饰着。}%

@{是時大地六種震動，所謂：動、搖、吼、震、踴、沒之相。}@
%{这时，大地发生了六种震动，分别是：动、摇、吼、震、踊、没。}%

@{諸天宮殿皆蒙光明，光所到處皆悉覺悟，四天王天、明仙天等，亦復如是。}@
%{所有天宫都沐浴在光明中，光芒所到之处，众生都觉悟了，四天王天、明仙天等等，也是如此。}%

@{一切魔宮忽然光明，皆大怖懼，諸毘那夜迦恐慴馳走，越出界外求哀恃怙。}@
%{所有魔宫突然变得明亮，所有魔都非常害怕，毘那夜迦们惊慌失措地逃窜，越出界外寻求哀怜和依靠。}%

@{爾時，世尊於兩肩間現大白毫，其光普遍一切世界一切佛土。}@
%{这时，佛陀在两肩之间显现出巨大的白毫，光芒遍及所有世界所有佛土。}%

@{彼諸如來覩此光者，即便領悟說陀羅尼意。}@
%{那些佛陀看到这道光芒，就立刻领悟了说陀罗尼的含义。}%

@{光既至已，漸自收卷，於釋迦如來頂上遶旋如沒。}@
%{光芒到达之后，逐渐收卷，在释迦牟尼佛的顶上绕旋，然后消失。}%

@{十方一切諸如來等，咸皆同聲讚歎釋迦牟尼如來言：善哉！釋迦牟尼如來！汝今應往寶燈世界，妙種種色寶善住清淨如來所，瞻仰、親近及廣宣說大寶樓閣善住祕密陀羅尼法。}@
%{十方所有佛陀都异口同声地赞叹释迦牟尼佛说：善哉！释迦牟尼佛！你现在应该前往宝灯世界，去妙种种色宝善住清净如来那里，瞻仰、亲近他，并广宣说大宝楼阁善住秘密陀罗尼法。}%

@{何以故？此陀羅尼有大威力、有大殊勝，一切過去諸如來等共護念故。}@
%{为什么呢？因为这陀罗尼有很大的威力、有很大的殊胜，所有过去佛陀都共同护念着它。}%

@{若人得聞此陀羅尼名字及手觸者，彼人決定證無上正覺。}@
%{如果有人听到这陀罗尼的名字，或者用手触碰它，这个人一定会证得无上正觉。}%

@{爾時，釋迦如來聞彼十方諸如來讚歎聲已，復放無量拘胝百千萬億光明，告諸會中諸人等言：我今欲往寶燈世界，汝等速來，今正是時。}@
%{这时，释迦牟尼佛听到十方佛陀的赞叹声后，又放出无数拘胝百千万亿光芒，告诉所有听众说：我现在想去宝灯世界，你们快来，现在正是时候。}%

@{爾時，如來從座而起，詣七寶幢，以手摩之。}@
%{这时，佛陀从座位上站起来，走到七宝幢前，用手抚摸它。}%

@{是時，幢中忽然而出金剛妙座，香潔殊勝。}@
%{这时，幢中突然出现金刚妙座，香洁殊胜。}%

@{於此座上，復出七寶雜錯上妙蓮華，黃金為莖、紅寶為臺。}@
%{在这个座位上，又出现七宝杂错的上妙莲花，金色的茎，红色的台座。}%

@{時，佛世尊於蓮華上敷座而坐。}@
%{这时，佛陀坐在莲花上。}%

@{爾時，世界皆大震動，如來便入大寶清淨三摩地。}@
%{这时，世界都剧烈地震动，佛陀就进入大宝清净三摩地。}%

@{既入定已，佛神力故，將諸會眾及諸菩薩、天、龍、藥叉、乾闥婆、阿蘇羅、羯樓茶、緊那羅、摩睺羅、人及非人，無量拘胝明仙眷屬、金剛密跡、釋梵諸天、四天王等，上昇虛空，往詣東方，度無量恒河沙百千萬億拘胝佛剎。}@
%{佛陀进入定境后，凭借佛陀的神力，带着所有听众，以及菩萨、天、龙、药叉、乾闥婆、阿修罗、羯楼茶、紧那罗、摩睺罗、人及非人，无数拘胝明仙眷属、金刚密迹、释梵诸天、四天王等等，升上虚空，前往东方，经过无数恒河沙百千万亿拘胝佛刹。}%

@{佛神力故，須臾之頃至寶燈世界，從空而下，詣彼佛所，恭敬問訊：少病？少惱？起居輕利？}@
%{凭借佛陀的神力，片刻之间就到达宝灯世界，从空中降落下来，来到那位佛陀面前，恭敬地问候：身体还好吗？有没有烦恼？起居是否安好？}%

@{時，釋迦眾以七寶所成千葉蓮華即奉彼佛。}@
%{这时，释迦牟尼佛的弟子们用七宝做成的千瓣莲花献给那位佛陀。}%

@{時，彼如來在深妙會中，舒金色手安慰釋迦如來，移於寶幢中坐，告釋迦如來曰：汝已轉大法輪、降伏魔軍、然大法炬、建立法幢、擊大法鼓、吹大法䗍，於彼世界已作佛事，證於所證。}@
%{这时，那位佛陀在深妙法会中，伸出金色的手安慰释迦牟尼佛，把他移到宝幢中坐下，对释迦牟尼佛说：你已经转动了大法轮，降伏了魔军，点燃了大法炬，建立了法幢，敲响了大法鼓，吹响了大法号，在那个世界已经完成了佛事，证得了你应该证得的一切。}%

@{今復於此贍部洲中，再轉法輪，演諸法藏。}@
%{现在又在人间，再次转动法轮，演说诸法宝藏。}%

@{作是語已，彼諸佛剎十八種動，所謂：一、動搖，二、涌沸，三、如波浪，四、震有聲，五、吼轟磕，六、覺一切有情。}@
%{说完这些话后，那位佛陀的佛土发生了十八种震动，分别是：一、动摇，二、涌沸，三、像波浪一样，四、震动有声音，五、吼叫轰鸣，六、觉悟所有有情众生。}%

@{於一一動，復各有三，所謂：動、遍動、等遍動也。}@
%{在每一次震动中，又分别有三种，分别是：动、遍动、等遍动。}%

@{爾時，天雨妙華現諸神變，於虛空中出自然音樂，諸大龍王雨大妙寶、種種妙香、種種妙衣、種種瓔珞、上妙紅寶、車𤦲、真珠、毘盧遮那摩訶妙寶、日藏珠、月藏珠、日光珠、月光珠、吉祥藏珠，雨諸鉢頭摩華、俱牟頭華、芬陀利華、漫陀羅華、摩訶漫陀羅華、黃金華、白銀華，真珠妙瑣繽紛而下。}@
%{这时，天降下妙花，显现出各种神变，在空中发出自然的音乐，诸大龙王降下各种珍宝、各种香气、各种衣服、各种璎珞、上妙的红宝石、车𤦲、珍珠、毘卢遮那摩诃妙宝、日藏珠、月藏珠、日光珠、月光珠、吉祥藏珠，降下波头摩华、俱牟头华、芬陀利华、曼陀罗华、摩诃曼陀罗华、金花、银花，珍珠妙琐纷纷落下。}%

@{爾時，諸天於虛空中出歡喜聲，讚歎釋迦牟尼如來言：善哉！釋迦牟尼如來！善哉！釋迦牟尼如來！欲於此時再轉法輪，建大妙寶如意法幢於贍部洲中。}@
%{这时，诸天在空中发出欢喜的声音，赞叹释迦牟尼佛说：善哉！释迦牟尼佛！善哉！释迦牟尼佛！您想要在这个时候再次转动法轮，在人间建立大妙宝如意法幢。}%

@{所謂摩訶妙寶——廣大寶樓閣祕密善住陀羅尼大呪法王，令於世間廣大流布。}@
%{所说的摩诃妙宝——广阔的宝楼阁秘密善住陀罗尼大咒法王，让它在世间广为流传。}%

@{爾時，種種色清淨善住寶如來應正等覺，於兩眉間放大白毫，出種種光明。}@
%{这时，种种色清净善住宝如来应正等觉，在他两眉之间放大白毫，发出各种光芒。}%

@{其光普至十方世界一切佛土，彼諸佛等覩斯光者，咸皆證知將欲說此陀羅尼意。}@
%{光芒遍及十方世界所有佛土，那些佛陀看到这道光芒，都证知即将要宣说这陀罗尼的含义。}%

@{其光復至三千大千世界，及諸天宮、龍宮、一切地獄、傍生、閻摩羅宮、阿素羅眾，普皆蒙光，知佛世尊將欲說法。}@
%{光芒又到达三千大千世界，以及诸天宫、龙宫、所有地狱、旁生、阎摩罗宫、阿修罗众，所有众生都沐浴在光芒中，知道佛陀将要说法。}%

@{光既遍已，漸復收卷，繞旋佛頂倏然如沒。}@
%{光芒遍布之后，逐渐收卷，绕着佛陀的顶上旋转，然后突然消失。}%
@{爾時，十方世界無量恒河沙等一切諸佛，各於彼土與諸眷屬現大神變，於虛空中化作七寶妙幢。於其幢中，以贍部金為師子座。時，諸佛等各坐其座，同至會中。}@
%{当时，十方世界无量恒河沙等一切诸佛，各自在自己的世界里，和自己的眷属一起显现大神通变化，在虚空中化作七宝妙幢。在妙幢中，以赡部金作为狮子座。这时，诸佛各自坐在自己的座位上，一同来到大会中。}%

@{爾時，種種色清淨寶如來，見十方諸佛來至會中，與彼諸佛更相問訊，復以種種神變供養彼佛。既供養已，還坐本座。}@
%{这时，种种色清净宝如来，看到十方诸佛来到大会中，就和他们互相问候，又用种种神通变化供养他们。供养完毕后，又回到自己的座位。}%

@{時，此會中有一菩薩摩訶薩，名曰寶藏，從座而起，詣種種色清淨善住寶如來所，合掌頂禮，白佛言：世尊！今此會中十方諸佛、諸大菩薩、天、龍、藥叉、乾闥婆、阿素羅、緊那羅、摩睺羅、人非人、天仙、明仙，執金剛菩薩而為上首。眾會集已，無量神變。唯願世尊，為諸大眾說廣大寶樓閣祕密善住陀羅尼法。如是慇懃三請世尊為眾說法。}@
%{这时，这个大会中有一位菩萨摩诃萨，名叫宝藏，从座位上站起来，走到种种色清净善住宝如来面前，合掌顶礼，对佛说：“世尊！现在这个大会中，十方诸佛、诸大菩萨、天、龙、药叉、乾闼婆、阿修罗、紧那罗、摩睺罗、人非人、天仙、明仙，以执金刚菩萨为首，大家已经聚集在一起，出现了无量神通变化。唯愿世尊，为诸大众宣说广大宝楼阁秘密善住陀罗尼法。” 这样，他殷勤地三次请求世尊为大众说法。}%

@{爾時，種種色清淨善住寶如來告寶藏菩薩言：汝今可詣釋迦牟尼佛所，當為汝說。時，寶藏菩薩摩訶薩即詣釋迦牟尼佛所，合掌頂禮，右繞三匝，白言：世尊！今請如來為諸大眾演說廣大寶祕密善住清淨陀羅尼法，為諸眾生獲利益故。}@
%{这时，种种色清净善住宝如来对宝藏菩萨说：“你现在可以去释迦牟尼佛那里，他将会为你宣说。” 这时，宝藏菩萨摩诃萨就来到释迦牟尼佛面前，合掌顶礼，右绕三匝，说：“世尊！现在请如来为诸大众演说广大宝秘密善住清净陀罗尼法，为了诸众生获得利益。”}%

@{爾時，釋迦牟尼佛既見寶藏菩薩請已，告金剛密跡菩薩言：善男子！汝今可持金剛杵，於大眾中而扣其地。金剛密跡菩薩便奉佛命，持金剛杵，於大眾中而扣其地。爾時，大地應聲裂破，成四角陷，三千大千世界六種震動。}@
%{这时，释迦牟尼佛看到宝藏菩萨请求后，就对金刚密迹菩萨说：“善男子！你现在可以拿着金刚杵，在大众中敲击大地。” 金刚密迹菩萨就奉佛命，拿着金刚杵，在大众中敲击大地。这时，大地应声裂开，形成四个角的陷坑，三千大千世界六种震动。}%

@{時，彼陷地忽然湧出七寶樓閣，其樓四角、四柱、四門，嚴麗殊特，相好圓滿，光明赫奕；有四堦道高三由旬，縱廣正等滿五由旬。於其幢中有贍部金微妙寶塔，無量寶珠而為嚴飾，七寶羅網而覆其上，無量寶鐸懸於四角，妙花繒綵而為間錯。彼妙塔中有三如來全身舍利。}@
%{这时，那个陷坑里突然涌出七宝楼阁，这座楼阁的四个角、四根柱子、四个门，都非常精美独特，相貌圆满，光明赫奕；有四条阶梯，高三由旬，纵横都正好满五由旬。在楼阁中，有一座用赡部金建造的微妙宝塔，用无量宝珠装饰，上面覆盖着七宝罗网，无量宝铎悬挂在四个角上，用妙花锦缎装饰点缀。这座妙塔中，有三位如来全身舍利。}%

@{爾時，十方諸佛如來皆共供養塔中舍利，諸菩薩等亦同供養，尊重讚歎，散花、燒香、塗香、粖香、懸繒旛蓋、奏諸音樂。時，諸天、龍、藥叉、乾闥婆、阿素羅、緊那羅、迦樓羅、人非人等，一切會眾咸悉瞻仰，奇異希有，言：此寶塔從何而來？高聲讚言：奇哉！希有！旋繞歌詠幢及寶塔。既旋繞已，合掌頂禮。}@
%{这时，十方诸佛如来都一起供养塔中的舍利，诸菩萨等也一同供养，恭敬赞叹，散花、烧香、涂香、粖香、悬挂锦缎幡盖、演奏各种音乐。这时，诸天、龙、药叉、乾闼婆、阿修罗、紧那罗、迦楼罗、人非人等，所有参加大会的人，都仰望宝塔，感到非常奇异稀有，说：“这座宝塔从哪里来的？” 高声赞叹道：“奇哉！希有！” 他们绕着宝幢和宝塔唱歌，绕完后，合掌顶礼。}%

@{時，彼幢中出微妙聲唱言：汝諸大眾可觀空中。眾聞此聲，咸觀空中，復見大瑠璃寶雲在彼空際。其寶雲中，以金為字書此廣大寶樓閣祕密善住陀羅尼呪。於虛空中復出聲曰：汝等咸可讀此陀羅尼呪。出此聲已，其十方恒河沙同來諸佛，一一佛前皆現瑠璃寶雲，以金為字書此陀羅尼呪，復出如是聲曰：南無釋迦牟尼如來！今可開彼舍利塔門。彼寶塔中有三如來全身舍利，由彼舍利現大神變殊勝之相。彼全身如來於此會中，當具說此陀羅尼呪并漫茶羅成就明法。}@
%{这时，宝幢中发出微妙的声音，唱道：“你们诸大众可以观望空中。” 大家听到这个声音，都观望空中，又看到一大片琉璃宝云在空中。宝云中，用金子写着这广大宝楼阁秘密善住陀罗尼咒。在虚空中又发出声音说：“你们都要念诵这陀罗尼咒。” 发出这个声音后，十方恒河沙同来的诸佛，每位佛面前都出现琉璃宝云，用金子写着这陀罗尼咒，又发出这样的声音说：“南无释迦牟尼如来！现在可以打开舍利塔门。” 那个宝塔中有三位如来全身舍利，由于舍利显现大神通变化殊胜的相貌。三位全身如来在这个大会中，将会详细地说这陀罗尼咒以及漫茶罗成就明法。}%

@{爾時，十方同來諸佛咸作是言：唯願釋迦如來、應、正等覺，為諸大眾開彼塔門，令諸眾生見彼全身如來，獲大利益。所謂：寶華王幢如來、妙寶金剛超王如來、寶清淨光明如來應正等覺。}@
%{这时，十方同来的诸佛都这样说：“唯愿释迦如来、应、正等觉，为诸大众打开塔门，让诸众生见到三位全身如来，获得大利益。” 所谓：宝华王幢如来、妙宝金刚超王如来、宝清净光明如来应正等觉。}%

@{爾時，釋迦牟尼即以神力詣寶塔前，舒金色手，百福莊嚴。右手開彼塔門，示彼如來全身舍利。時，寶塔中全身如來，復讚釋迦牟尼如來言：善哉！釋迦牟尼如來！今於贍部洲中再轉法輪。汝可就此塔中昇師子座。}@
%{这时，释迦牟尼就用神力来到宝塔前，伸出金色的手，百福庄严。右手打开塔门，展示三位如来的全身舍利。这时，宝塔中的三位全身如来，又赞叹释迦牟尼如来说：“善哉！释迦牟尼如来！现在在赡部洲中再次转动法轮。你可以从这里登上塔中的狮子座。”}%

@{爾時，釋迦如來即昇塔中，與諸全身如來同座而坐。}@
%{这时，释迦如来就登上塔中，和三位全身如来一同坐在座位上。}%

@{爾時，眾中有金剛手菩薩摩訶薩，頂禮釋迦牟尼如來，合掌恭敬白佛言：世尊！今此塔中諸如來等，從何而有？從何而來？佛言：汝今諦聽，當為汝說。乃往古昔不可思議無量無數阿僧祇劫，此贍部洲中，多諸人眾，安隱豐樂。五穀不種自然成熟，人無彼我，亦無積貯。當此之時，無有佛名。有一大山，名寶山王。彼寶山中有三仙人，一名寶髻，二名金髻，三名金剛髻。彼三仙人繫心專念佛法僧寶，復作是念：我等何時證無上正覺，度脫一切諸眾生等？時，彼仙眾作是念已，須臾默然，復起前念。由是念故，即證慈悲歡喜一切眾生種種樓閣三摩地，獲於天眼，觀彼上方，見淨居天。復於空中有聲言曰：善哉！正士！善哉！正士！能發上願，求大正覺。汝曾聞不？有大妙法，名廣大寶樓閣祕密善住陀羅尼，往昔如來已曾演說，善為利益一切眾生。諸有聞者，決定不退無上正覺，一切佛法當速現前，一切三昧亦當現前，一切陀羅尼法門亦當現前。能善降伏一切魔軍，然大法炬，一切善種當得現前，成就六波羅蜜。一切地獄、餓鬼、傍生、閻摩羅界、阿素羅眾，聞此呪者，皆蒙解脫；生、老、病、死、憂悲、苦惱，永得超越。當來之世，於此贍部洲眾生，有於父母不孝順者、不敬沙門者、不敬婆羅門者、不敬耆舊者、誹謗正法者、誹謗聖人者、應墮地獄者、誹謗諸佛者、誹謗菩薩者、殺阿羅漢者、造五逆罪者、殺婆羅門者、殺牛犢者、抄劫竊盜者、故妄語者、不與取者、邪婬者、兩舌者、麁惡語者、經秤小斗者、強奪財物者、負言背信者、匿他財物者、一切惡業所攝者，彼等眾生聞此陀羅尼，若讀、若誦、若受持、若佩身上、若書衣中、若置幢上、若書夾內、若書素疊及牆壁牌板，乃至見者聞者及影中過者，或與執持呪人暫相觸者，彼等眾生由斯陀羅尼大威力故，決定當得無上正覺，能於現世獲無量福。一切惡業皆得消滅，一切善根皆得圓滿，一切魔軍皆得調伏。一切眾生見者歡喜，一切眾生恭敬尊重，國王、大臣及諸眷屬見者歡喜。口所出言，聞者皆信。手脚柔軟，音調和雅，離於貧窮，不受世苦。毒藥、刀杖、火災等難，永相去離。師子、虎狼，諸惡禽獸，不能為害。無劫賊難，無旃荼羅難，無魁膾難，無羅剎難，無惡鬼難，無邪魅難，無毒蛇難，無疫疾難，乃至一日病、二日病、三日病、四日病、瘧病、常病、眼病、耳病、鼻病、舌病、口病、齒病、脣病、喉病、項病、手病、背病、腰病、臍病、痔病、痢病、髀病、脚病、丁病、瘇病、班病、肚病、疥病、疱病、癩病、癬病、頭痛病、偏風病，如此病等，悉皆除滅。不盲不聾，不瘂不瘻。臨命終時，心不散亂，不失正念。一切諸佛當來現前安慰其人。睡眠、覺悟、行住坐臥，常得安樂。或於夢中，見百千萬世界剎土諸佛如來并諸菩薩前後圍繞。此陀羅尼有如是等無量無邊不可思議力。時，彼仙人得法歡喜，欣慶踊躍，於其住處如新醍醐，消沒於地。即於沒處而生三竹，七寶為根、金莖葉竿，梢枝之上皆有真珠，香潔殊勝常有光明，往來見者靡不欣悅。生滿十月，便自裂破。一一竹內各生一童子，顏貌端正，色相成就。時，三童子亦既生已，各於竹下結加趺坐入諸禪定，至第七日於其夜中皆成正覺。其身金色，三十二相，八十種好，圓光嚴飾。時，彼三竹一一變成高妙樓閣。爾時，便有廣大寶祕密善住陀羅尼呪，於虛空中，以金書字忽然而現。四大天王，所謂：寶髻龍主天王、寶藏鳩槃茶主天王、妙珠光摩祜羅主天王，各執持寶蓋而覆其上。清淨天人散諸妙珠，金剛藥叉主天王與無量百千眷屬執持妙華而以供養，同作是言：今佛世尊出現寶藏！}@
%{这时，大众中有一位金刚手菩萨摩诃萨，顶礼释迦牟尼如来，合掌恭敬地对佛说：“世尊！现在这座塔中的诸如来等，从哪里来的？从哪里来的？” 佛说：“你现在仔细听，我将为你讲述。” 那是很久很久以前，不可思議无量无数阿僧祇劫，在这个赡部洲中，有很多的人，安逸快乐。五谷不用种，自然成熟，人没有彼此，也没有积蓄。在那个时候，没有佛的名号。有一座大山，名叫宝山王。宝山中，住着三位仙人，一位名叫宝髻，一位名叫金髻，一位名叫金刚髻。这三位仙人专心致志地念诵佛法僧宝，又这样想：“我们什么时候才能证得无上正觉，度脱一切众生？” 这时，三位仙人这样想着，一会儿沉默，又想起之前的念头。由于这个念头，他们就证得慈悲欢喜一切众生种种楼阁三摩地，获得了天眼，观望上方，看见净居天。又在空中听到声音说：“善哉！正士！善哉！正士！能够发上愿，追求大正觉。你曾经听过吗？有一种大妙法，名叫广大宝楼阁秘密善住陀罗尼，过去如来已经宣说过了，能够很好地利益一切众生。所有听到的人，一定不会退转无上正觉，一切佛法都会快速呈现，一切三昧也会呈现，一切陀罗尼法门也会呈现。能够很好地降伏一切魔军，点燃大法炬，一切善种子都会呈现，成就六波罗蜜。一切地狱、饿鬼、傍生、阎摩罗界、阿修罗众，听到这个咒的人，都会得到解脱；生、老、病、死、忧悲、苦恼，永远得到超越。将来，在这个赡部洲的众生中，有对父母不孝顺的人、不恭敬沙门的人、不恭敬婆罗门的人、不恭敬耆旧的人、诽谤正法的人、诽谤圣人的人、应该堕入地狱的人、诽谤诸佛的人、诽谤菩萨的人、杀害阿罗汉的人、造五逆罪的人、杀害婆罗门的人、杀害牛犊的人、抢劫偷盗的人、故意说谎的人、不与取的人、邪淫的人、两舌的人、粗恶语的人、用小斗量东西的人、强夺财物的人、说话不守信用的人、隐藏他人财物的人，所有被这些恶业所摄的人，他们听到这个陀罗尼，如果念诵、背诵、持诵、佩戴在身上、写在衣服中、放在宝幢上、写在书夹里、写在素叠和墙壁牌板上，甚至看到、听到、从影子中经过的人，或者和持咒的人短暂接触的人，他们由于这个陀罗尼的大威力，一定会得到无上正觉，能够在今生获得无量福报。一切恶业都会消灭，一切善根都会圆满，一切魔军都会被降伏。一切众生看到他们都会欢喜，一切众生都会恭敬尊重，国王、大臣以及他们的眷属看到他们都会欢喜。他们所说的话，听到的人都会相信。他们的手脚柔软，音调和雅，远离贫穷，不受世间苦难。毒药、刀杖、火灾等灾难，永远远离他们。狮子、老虎、狼，以及其他恶禽猛兽，不能伤害他们。没有劫贼之难，没有旃荼罗之难，没有魁膾之难，没有罗刹之难，没有恶鬼之难，没有邪魅之难，没有毒蛇之难，没有疫疾之难，甚至一日病、二日病、三日病、四日病、疟疾、常病、眼病、耳病、鼻病、舌病、口病、齿病、唇病、喉病、项病、手病、背病、腰病、脐病、痔病、痢病、髀病、脚病、丁病、瘇病、斑病、肚病、疥病、疱病、癞病、癣病、头痛病、偏风病，这些病都会消除。他们不会失明、失聪、失语、失嗅。临命终时，他们的心不会散乱，不会失去正念。一切诸佛都会来到他们面前安慰他们。睡眠、觉醒、行走、站立、坐卧，他们都会感到安乐。或者在梦中，见到百千万个世界刹土的诸佛如来以及诸菩萨前后围绕着他们。这个陀罗尼有这样无量无边不可思議的力量。” 这时，三位仙人得到法后非常欢喜，欣庆踊跃，在他们住的地方，就像新醍醐一样，消失在地下。就在他们消失的地方，长出三棵竹子，七宝作为根，金茎叶竿，梢枝上都有珍珠，香洁殊胜，常有光明，来来往往看到的人，无不欣悦。长满十个月，就自己裂开。每根竹子里都生出一个童子，面容端正，色相成就。这时，三位童子也出生后，各自在竹子下面结跏趺坐，进入禅定，到第七天晚上，他们都成正觉。他们的身体是金色的，具有三十二相，八十种好，圆光装饰。这时，那三棵竹子，每棵都变成高妙的楼阁。这时，广大宝秘密善住陀罗尼咒，在虚空中，用金子写成的字，突然出现。四大天王，分别是：宝髻龙主天王、宝藏鸠槃茶主天王、妙珠光摩祜罗主天王，各自拿着宝盖覆盖在上面。清净天人散布着妙珠，金刚药叉主天王和无量百千眷属拿着妙花供养他们，一同说：“现在佛世尊出现宝藏！”}%
@{爾時，世尊告執金剛菩薩摩訶薩：昔三仙人豈異人乎？今此寶幢塔中三全身如來是；彼時三竹者，今妙樓閣寶幢是；彼時地者，今此地是；彼時世界者，今此世界是。彼時仙人，由聞此陀羅尼勤修習故，捨彼仙身，成等正覺。昔時空中淨居天者，豈異人乎？則我身是。昔有賢者名曰淨居，常勤供養彼三仙人。其淨居者，今妙種種色清淨如來是。昔彼三仙既成正覺，為彼淨居而授記曰：汝於來世，當得作佛，號妙種種色清淨如來。}@
%{那个时候，佛陀对金刚菩萨摩诃萨说：“过去的三位仙人，难道是不同的人吗？现在这座宝幢塔里的三位如来全身像，就是他们；过去的三根竹子，现在就是这座精美的楼阁宝幢；过去的那块土地，现在就是这块土地；过去的那个世界，现在就是这个世界。过去的那三位仙人，因为听到这个陀罗尼勤奋修行，所以舍弃了仙身，成就了无上正等正觉。过去住在空中的净居天，难道是不同的人吗？那就是我。过去有一个贤者，名叫净居，他经常勤奋供养那三位仙人。这个净居，现在就是妙种种色清净如来。过去那三位仙人已经成就了正觉，就给净居授记说：你将来会成佛，号妙种种色清净如来。”}%

@{爾時，十方同來諸佛咸讚釋迦牟尼如來言：善哉！善哉！能以如來境界善加護故，說此往昔因緣，示現如是祕密陀羅尼。是諸如來祕密之母，是諸如來祕密之心，是諸如來金剛之座，是諸如來祕密神變，是諸如來成就祕密六波羅蜜，是諸如來般若波羅蜜，是諸如來祕密壇場，是諸如來祕密之印，是諸如來祕密放百千萬光，是諸如來祕密實相之藏，是諸如來祕密三摩地加護神變，是諸菩薩祕密莊嚴菩提心，是諸菩薩祕密佛地，是諸菩薩入祕密三摩地。此陀羅尼能除一切業障，汝今能說！}@
%{这个时候，十方世界所有佛陀都赞叹释迦牟尼佛说：“善哉！善哉！你能够以如来的境界善加护持，讲述这段过去的因缘，显现出这样的秘密陀罗尼。它是所有如来的秘密之母，它是所有如来的秘密之心，它是所有如来的金刚之座，它是所有如来的秘密神变，它是所有如来成就秘密六度波罗蜜多，它是所有如来的般若波罗蜜多，它是所有如来的秘密坛场，它是所有如来的秘密之印，它是所有如来秘密放出百千万光，它是所有如来的秘密实相之藏，它是所有如来秘密三摩地加护神变，它是所有菩萨秘密庄严菩提心，它是所有菩萨秘密佛地，它是所有菩萨进入秘密三摩地。这个陀罗尼能够消除一切业障，你现在能说吗！”}%

@{爾時，釋迦牟尼如來住正念智，觀察一切如來，復放百千萬拘胝那庾他光明，所謂：青、黃、赤、白、紅、紫、雜色，普遍十方諸佛世界。光遍彼已，還來佛所，右繞三匝，沒於佛頂。光既沒已，時佛世尊以淨梵音，於大眾中說此陀羅尼呪曰：}@
%{这个时候，释迦牟尼佛住于正念智慧，观察着所有如来，又放出百千万俱胝那庾他光明，就是说：青、黄、赤、白、红、紫、杂色，遍照十方所有佛的世界。光明遍照之后，又回到佛陀那里，绕着佛陀右旋三周，没入佛陀头顶。光明没入之后，佛陀世尊以清净的梵音，在大众中说这个陀罗尼咒语说：}%

@{唵(一)薩婆呾他伽(上呼下同)多(二)摩尼捨多(三)儞畢低(四)社縛羅社縛(上呼下同)羅(五)達摩駄睹碣里鞞(六)摩尼摩尼(七)摩訶怛他伽多纈里摩尼(八)莎訶(九)}@
%{嗡(一)萨婆呾他伽(上呼下同)多(二)摩尼舍多(三)儞毕低(四)社缚罗社缚(上呼下同)罗(五)达摩駄睹碣里鞞(六)摩尼摩尼(七)摩訶怛他伽多纈里摩尼(八)莎訶(九)}%

@{說此陀羅尼大明呪王，山河大地六種震動，十方如來同聲讚言：善哉，善哉！釋迦如來！善說此陀羅尼大明神呪。於虛空中，現贍部金雲遍覆十方，於其雲中下七寶雨，雜以牛頭栴檀、上妙粖香，充滿世界。復雨優曇鉢花而以供養，次雨俱牟頭花、芬陀利花、蘇乾陀花、曼陀羅花、摩訶曼陀羅花、露遮花、大露遮花、曼殊沙花、大曼殊沙花、蘇摩那花、婆利師花、栴檀華、瞻蔔華，而供養佛。一切魔宮熾然火起，一切魔眾皆悉驚怖，一切毘那夜迦身皆流汗臭穢奔走十方，所有淨信天、龍、藥叉、乾闥婆、阿素羅、緊那羅、摩睺羅、人非人等，各持供具供養如來。復有摩尼光思惟菩薩，與無量百千萬億俱胝菩薩，悉持種種妙寶而供養佛。}@
%{说了这个陀罗尼大明咒王，山河大地六种震动，十方如来同声赞叹说：“善哉，善哉！释迦如来！你善说这个陀罗尼大明神咒。”在虚空中，出现赡部洲金色的云彩遍覆十方，从云彩中落下七宝雨，夹杂着牛头栴檀、上妙香，充满世界。又降下优昙钵花来供养，接着降下俱牟头花、芬陀利花、苏乾陀花、曼陀罗花、摩诃曼陀罗花、露遮花、大露遮花、曼殊沙花、大曼殊沙花、苏摩那花、婆利师花、栴檀华、瞻蔔华，来供养佛陀。所有魔宫都燃起火焰，所有魔众都惊恐万分，所有毗那夜迦都流着汗臭秽奔走十方，所有清净信仰的天、龙、药叉、乾闥婆、阿修罗、紧那罗、摩睺罗、人非人等，都各自拿着供具供养佛陀。又有一个摩尼光思惟菩萨，和无量百千万亿俱胝菩萨，都拿着各种各样的妙宝来供养佛陀。}%

@{復有金剛手菩薩，與無量百千萬億俱胝明仙，復以種種百千天衣而供養佛。}@
%{又有一个金刚手菩萨，和无量百千万亿俱胝明仙，又用各种各样的天衣来供养佛陀。}%

@{復有四大天王，與無量百千萬億四天王眾，以種種香華、塗香、粖香、華鬘、衣服、旛蓋而供養佛。}@
%{又有一个四大天王，和无量百千万亿四天王众，用各种各样的香花、涂香、粖香、华鬘、衣服、旛盖来供养佛陀。}%

@{復有梵天，與梵眾諸天而來供養。}@
%{又有一个梵天，和梵众诸天一起来供养。}%

@{復有三十三天，與百千萬億天子供養於佛。如是那羅延、大自在天、賢摩尼天、賢滿力天等，同來供養。}@
%{又有一个三十三天，和百千万亿天人来供养佛陀。像那罗延、大自在天、贤摩尼天、贤满力天等等，都一起来供养。}%

@{復有日月天子在於空中而供養佛，復有勝天女、辯才天女、餉棄尼天女、毘摩天女、金剛時天女、花齒天女、使者天女，百千萬億，各各以天嚴具供養於佛。}@
%{又有一个日月天子在空中供养佛陀，又有一个胜天女、辩才天女、餉棄尼天女、毘摩天女、金刚时天女、花齿天女、使者天女，百千万亿，各自用天上的严具供养佛陀。}%

@{復有鬼子母神，與百千萬億藥叉女等，前後圍繞而供養佛。}@
%{又有一个鬼子母神，和百千万亿药叉女等等，前后围绕着供养佛陀。}%

@{復有無量乾闥婆眾，以天音樂而供養佛。}@
%{又有一个无量乾闥婆众，用天上的音乐来供养佛陀。}%

@{復有無量百千龍王集會，所謂：娑竭羅龍王、難陀龍王、優鉢難陀龍王、婆魯拏龍王、善住龍王、寶髻龍王、形貌圓龍王，以種種妙寶而供養佛。}@
%{又有一个无量百千龙王集会，就是说：娑竭罗龙王、难陀龙王、优鉢难陀龙王、婆鲁拏龙王、善住龙王、宝髻龙王、形貌圆龙王，用各种各样的妙宝来供养佛陀。}%
@{復有轉輪王，與無量百千萬億大臣宮人婇女前後圍繞。}@
%{還有一位轉輪王，身邊有數不清的大臣、宮人和侍女，前前後後圍繞著他。}%

@{於時，大地變成金剛。於如來前，從地湧出七寶蓮華，其華千葉。於其華中有贍部金千輻寶輪，光明赫奕，暉耀如日，其光遍覆三千大千世界。於輪臍中出微妙聲，作如是言：善哉，善哉！釋迦牟尼如來！能說如是祕密陀羅尼。此陀羅尼明呪，能轉無上最大法輪，能入菩提道場。是諸如來祕密明心，是諸如來真寶如理。唯願世尊復更為說廣大善住祕密樓閣陀羅尼心要之法，令一切大眾咸皆覺悟無上菩提。此為根本，今正是時，願垂速說。此呪能除一切惡道業障，能竭一切血淚苦海，能度一切生死曠野，能越一切煩惱瀑流。若不遇此陀羅尼大明呪王，終不能成無上正覺。此陀羅尼是諸佛種，是大法輪、是大法炬、是大法幢、是大法䗍、是大法鼓、是金剛座，唯願世尊廣為眾說此大陀羅尼王曼荼羅印法㡧法。今此會中，天、龍、藥叉、乾闥婆、迦樓羅、緊那羅、摩睺羅、人非人等，咸皆瞻仰，願聞法要。爾時，世尊聞是語已，即為大眾廣說陀羅尼祕要之法。}@
%{這時，大地變成堅硬如金剛。在如來面前，從地裡湧現出一朵七寶蓮花，花瓣有千層。蓮花中間有一輪由贍部金打造的千輻寶輪，光芒耀眼，像太陽一樣明亮，光輝遍照三千大千世界。從輪的中心發出微妙的聲音，說道：太好了，太好了！釋迦牟尼如來！您能說出如此秘密的陀羅尼。這個陀羅尼咒語，能轉動無上最大的法輪，能進入菩提道場。這是諸如來的秘密明心，是諸如來的真寶如理。希望世尊能再為我們講解廣大善住秘密樓閣陀羅尼的精華，讓所有大眾都能覺悟無上菩提。這是根本，現在正是時候，請您趕快講解。這個咒語能消除一切惡道業障，能乾涸一切血淚苦海，能渡過一切生死曠野，能越過一切煩惱瀑流。如果沒有遇到這個陀羅尼大明咒王，最終無法成就無上正覺。這個陀羅尼是諸佛的種子，是大法輪、是大法炬、是大法幢、是大法䗍、是大法鼓、是金剛座，希望世尊能廣泛地為大家講解這個大陀羅尼王曼荼羅印法㡧法。今天這個會場裡，天、龍、藥叉、乾闥婆、迦樓羅、緊那羅、摩睺羅、人非人等，都恭敬地仰望著，希望能聽聞法要。這時，世尊聽了這些話，就為大眾廣泛講解陀羅尼的秘密法門。}%

@{根本呪品第二}@
%{根本咒品第二}%

@{爾時，世尊為諸大眾說此陀羅尼王：此呪能成就無上菩提，能除一切罪業身得清淨。即說呪曰：}@
%{這時，世尊對所有大眾說這個陀羅尼王：這個咒語能成就無上菩提，能消除一切罪業，讓身體得到清淨。然後就念誦咒語說：}%

@{那慕薩婆怛他揭多(去)南(去)(一)唵(二)肥布羅孽鞞(三)摩尼(去)鉢臘(二合)鞞(四)怛他(上)多(去)那捺儞舍泥(五)摩尼摩尼(六)蘇鉢臘鞞(七)肥摩麗(八)娑孽囉鉗鼻(去)囇(九)吽吽(十)什皤羅什皤羅(二合)(十一)勃陀嚩𡀔枳羝(十二)麌醯夜(二合)地瑟恥(二合)多孽鞞(十三)莎訶(十四)}@
%{南無薩婆怛他揭多(去)南(去)(一)唵(二)肥布羅孽鞞(三)摩尼(去)鉢臘(二合)鞞(四)怛他(上)多(去)那捺儞舍泥(五)摩尼摩尼(六)蘇鉢臘鞞(七)肥摩麗(八)娑孽囉鉗鼻(去)囇(九)吽吽(十)什皤羅什皤羅(二合)(十一)勃陀嚩𡀔枳羝(十二)麌醯夜(二合)地瑟恥(二合)多孽鞞(十三)莎訶(十四)}%

@{爾時，世尊說此廣大寶善住祕密樓閣陀羅尼已，於此大地六種震動，雨大寶雨及天妙華。一切大眾咸皆歡喜，歎未曾有，證不退轉。是時，十方諸如來等，同聲讚歎釋迦牟尼如來：善哉！釋迦牟尼如來！乃能說是入菩薩道場陀羅尼。大眾聞已，一切惡趣皆得消滅。念此陀羅尼名者，則為以諸微妙香華、塗香、粖香，供養十方一切諸佛。若能讀誦，即得不退轉無上正覺，乃至百劫、千劫、百千萬劫，一切如來不能讚歎盡其功德。此陀羅尼有大威力，一切魔王終不能為其障礙。一切怨家、惡友、鬼神、藥叉、羅剎、人非人等，不能為害，增長無量福德。若纔念此陀羅尼者，獲福如是。}@
%{這時，世尊講完這個廣大寶善住秘密樓閣陀羅尼，這片大地就發生了六種震動，降下了寶雨和天上的妙花。所有大眾都非常歡喜，讚嘆說從未見過這樣的景象，並且證得了不退轉。這時，十方諸如來都一起讚歎釋迦牟尼如來：太好了！釋迦牟尼如來！您能說出這個進入菩薩道場的陀羅尼。大眾聽了之後，一切惡趣都消滅了。念誦這個陀羅尼名字的人，就等於用各種微妙的香華、塗香、粖香供養十方一切諸佛。如果能讀誦這個陀羅尼，就能獲得不退轉的無上正覺，即使過了百劫、千劫、百千萬劫，一切如來也無法完全讚歎它的功德。這個陀羅尼有巨大的威力，一切魔王都無法阻礙它。一切怨家、惡友、鬼神、藥叉、羅剎、人非人等，都無法傷害它，它能增長無量的福德。如果只是念誦這個陀羅尼，就能獲得如此巨大的福報。}%

@{爾時，執金剛手藥叉軍將及四大天王，於其會中從座而起，恭敬合掌，頂禮佛足，白言：世尊！我等常當擁護持此陀羅尼者！爾時，世尊舒金色手，摩執金剛手菩薩及四大天王頂，作是言：我今以此陀羅尼神呪付囑於汝，若有持此陀羅尼者，汝當擁護。}@
%{這時，執金剛手藥叉軍將和四大天王，在會場裡從座位上站起來，恭敬地合掌，頂禮佛足，說道：世尊！我們將永遠守護持誦這個陀羅尼的人！這時，世尊伸出金色的手，撫摸執金剛手菩薩和四大天王的頭頂，說道：我現在把這個陀羅尼神咒交給你們，如果有持誦這個陀羅尼的人，你們要守護他們。}%

@{爾時，執金剛手菩薩及四大天王白佛言：世尊！我等奉如來教，常護此大陀羅尼法明呪，亦當擁護彼受持者！}@
%{這時，執金剛手菩薩和四大天王對佛說：世尊！我們遵從如來的教誨，將永遠守護這個大陀羅尼法明咒，也將守護持誦它的人！}%

@{心隨心呪品第三}@
%{心隨心咒品第三}%

@{爾時，世尊為諸大眾說陀羅尼心呪曰：}@
%{這時，世尊對所有大眾說陀羅尼心咒說：}%

@{唵摩儞跋社黎吽}@
%{唵摩儞跋社黎吽}%

@{爾時，世尊復說隨心呪曰：}@
%{這時，世尊又說隨心咒說：}%

@{唵摩儞達哩吽鏺吒}@
%{唵摩儞達哩吽鏺吒}%

@{根本呪者，不假簡擇吉祥星宿日齋戒，但誦滿一萬遍已，然後佛前或舍利塔前，於白月十五日潔淨洗浴，著鮮淨衣，隨力供養，然四盞燈，散諸香華。受持呪者，食三白食，便誦此呪八百遍，即於當處宿。天欲曉時，如來乃現其身，執金剛手菩薩亦現於前，所有願者皆得圓滿。若造五逆罪者作如是法，第三遍方得感現，勿生疑惑。常於清旦誦八百遍，所求上願皆得成就。毒不能害，水不能漂，火不能燒，賊不能傷，病不能侵，無他恐怖，常無重病，亦無眼病、耳病、鼻病、舌病、口病、齒病、脣病，乃至一日病、二日病、三日病、四日病，無頭痛。諸惡、毒蛇、虎狼、禽獸，不能為害，無邪魅難。此陀羅尼威力如是，能除一切怖畏，能滅一切惡障，能生一切功德，能成就六波羅蜜，成就如來所行之行。讀此陀羅尼者，皆能成就一切事業。若有人登大高山峯上誦此陀羅尼，盡眼所見處，所有眾生滅一切罪業，亦離一切地獄業，得免一切畜生身。若入天廟中誦此陀羅尼者，使諸天神，無不從命。若入龍池誦此呪者，一切龍神皆來歸命。若於日前誦此呪者，日天子即當來現其人前，所求意願，皆能與之。若有於執金剛手菩薩前誦此呪者，執金剛手菩薩現於其前，所求願者，亦得隨意。若有人取菖蒲根，誦此呪八千遍訖，或佩或執，即令一切眾生見者歡喜，所索皆得。若呪胡椒含於口中，共他人語，所出言音皆悉信受。若有人呪白芥子一千八遍，擲於虛空，一切惡風雷雹皆得消散。若呪食鹽一百八遍，令淨行婆羅門皆來率伏。若欲調伏剎利，取白芥子呪千八遍燒之，并可呼諸鬼神來共人語，亦能治一切鬼氣。若天炎旱，以黃牛糞塗地，盡作龍，一身三首，其下作四方龍池，於龍池心中著金。其壇青色，黃丹畫龍身上。於壇四角各置一滿瓶水，復置四香爐，置四新瓦盆：一盆中著乳，一盆著酪，一盆置乳糜，一盆置酥及沙糖。又別作四肘方壇，以牛糞塗飾，復以麨粖畫壇。壇內插箭四隻，纏五色線，懸五綵幡，燒四種香，所謂：安悉、熏陸、白檀、蘇合。於其壇內散七種穀，列五色食，并諸花果。其誦呪人面向東方，取一芥子，呪之一遍，皆令擲打畫龍頭上，一呪一擲，滿千八遍龍即行雨，一切諸龍皆來率伏。若欲止雨，取白芥子誦呪，呪之擲龍池中，雨即便止。若欲止惡風雹雨，取佉陀羅木作橛，釘龍池邊，即得雹止。若欲縛毘那夜迦，取白芥子呪百八遍，安毘那夜迦頭上，便不能作其障礙。以乳洗毘那夜迦，即得解脫，所作諸業皆得成就。其持呪者，常須清潔著鮮淨衣。此是根本呪法。}@
%{持誦根本咒的人，不需要特意選擇吉利的日子、星宿、時間和齋戒，只要念誦滿一萬遍之後，就可以在佛像前或者舍利塔前，在白月十五日潔淨地洗浴，穿上乾淨的衣服，盡力供養，點燃四盞燈，散播香華。持誦咒語的人，吃三白食物，然後念誦這個咒語八百遍，就在當場休息。天快亮的時候，如來就會顯現他的身姿，執金剛手菩薩也會出現在你面前，你所有的願望都能實現。如果犯了五逆罪的人，用這種方法，念誦到第三遍就能感應到顯現，不要懷疑。經常在清晨念誦八百遍，你所祈求的願望都能實現。毒藥不能傷害你，水不能淹沒你，火不能燒傷你，賊人不能傷害你，疾病不能侵襲你，沒有其他的恐懼，永遠沒有重病，也沒有眼病、耳病、鼻病、舌病、口病、齒病、唇病，甚至是一日病、二日病、三日病、四日病，也沒有頭痛。各種惡人、毒蛇、老虎、狼、禽獸，都不能傷害你，沒有邪魅難纏。這個陀羅尼的威力如此之大，能消除一切恐懼，能滅除一切惡障，能產生一切功德，能成就六波羅蜜，成就如來所行之行。讀誦這個陀羅尼的人，都能成就一切事業。如果有人登上高聳的山峰，念誦這個陀羅尼，在眼睛所能看到的地方，所有眾生都能消除一切罪業，也脫離一切地獄業，免除一切畜生身。如果進入天廟中念誦這個陀羅尼，就能讓諸天神都聽命於你。如果進入龍池念誦這個咒語，一切龍神都會來歸命。如果在太陽面前念誦這個咒語，太陽天子就會來到你面前，你所祈求的願望，都能實現。如果在執金剛手菩薩面前念誦這個咒語，執金剛手菩薩就會出現在你面前，你所祈求的願望，也能隨心所欲。如果有人取菖蒲根，念誦這個咒語八千遍，然後佩戴或拿著，就能讓所有看到的人感到歡喜，你所索取的都能得到。如果念誦胡椒，含在嘴裡，和別人說話，你說出來的話語，都能讓對方完全相信。如果有人念誦白芥子一千八遍，拋向虛空，一切惡風、雷電、冰雹都能消散。如果念誦食鹽一百八遍，就能讓潔淨行持的婆羅門都來歸順。如果想要調伏剎利，取白芥子念誦一千八遍，然後燒掉它，還可以呼喚鬼神來和你說話，也能治療一切鬼氣。如果天旱炎熱，用黃牛糞塗抹地面，全部做成龍的形狀，一條龍有三個頭，下面做成四方形的龍池，在龍池中心放上金子。這個壇是青色的，用黃丹在龍身上畫圖案。在壇的四個角各放一個滿滿的水瓶，再放上四個香爐，放上四個新的瓦盆：一個盆裡放牛奶，一個盆裡放酪漿，一個盆裡放乳糜，一個盆裡放酥油和沙糖。另外再做一個四肘方的壇，用牛糞塗抹，再用麨粖在壇上畫圖案。壇內插四支箭，纏上五色的線，懸掛五色的幡，燃燒四種香，分別是：安悉香、熏陸香、白檀香、蘇合香。在壇內撒上七種穀物，擺放五色的食物，還有各種花果。念誦咒語的人面向東方，取一粒芥子，念誦一遍，就扔打畫好的龍頭上，一咒一擲，滿一千八遍，龍就會降雨，所有龍神都會來歸順。如果想要停止降雨，取白芥子念誦咒語，念誦完畢後扔到龍池裡，雨就會立刻停止。如果想要停止惡風、冰雹、雨，取佉陀羅木做成木樁，釘在龍池邊，冰雹就會停止。如果想要捆縛毘那夜迦，取白芥子念誦一百八遍，放在毘那夜迦的頭上，它就不能再阻礙你。用牛奶洗滌毘那夜迦，它就會得到解脫，你所做的一切事情都能成功。持誦咒語的人，必須經常保持清潔，穿上乾淨的衣服。這就是根本咒法。}%

@{廣大寶樓閣善住祕密陀羅尼經卷上}@
%{廣大寶樓閣善住秘密陀羅尼經卷上}%
