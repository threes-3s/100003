@{無心論一卷}@
%{无心论一卷}%

@{釋菩提達摩製}@
%{释菩提达摩制}%

@{夫至理無言。要假言而顯理。大道無相為接麁而見形。今且假立二人共談無心之論矣弟子問和尚曰。有心無心答曰。無心}@
%{至理无言，要假言来显理。大道无相，为接粗而见形。现在就假立两个人来谈论无心之论吧。弟子问和尚说：有心吗？无心吗？和尚回答说：无心。}%

@{問曰。既云無心。誰能見聞覺知。誰知無心答曰。還是無心既見聞覺知。還是無心能知無心問曰。既若無心。即合無有見聞覺知。云何得有見聞覺知答曰。我雖無心能見能聞能覺能知}@
%{弟子问：既然说无心，那谁能够见闻觉知？谁知道无心？和尚回答说：还是无心。既见闻觉知，还是无心能够知无心。弟子问：既然是无心，就应该没有见闻觉知，怎么会有见闻觉知呢？和尚回答说：我虽然无心，能够见、能闻、能觉、能知。}%

@{問曰。既能見聞覺知。即是有心。那得稱無答曰。只是見聞覺知。即是無心。何處更離見聞覺知別有無心。我今恐汝不解。一一為汝解說。令汝得悟真理。假如見終日見由為無見。見亦無心。聞終日聞由為無聞。聞亦無心。覺終日覺由為無覺。覺亦無心。知終日知由為無知。知亦無心終日造作。作亦無作。作亦無心。故云見聞覺知總是無心}@
%{弟子问：既然能够见闻觉知，那就是有心了，怎么还能称无呢？和尚回答说：只是见闻觉知，就是无心。哪里还有离开见闻觉知，另外有什么无心呢？我现在怕你不能理解，一一为你解释，让你能够悟到真理。假如终日见，由于是无见，见也是无心。终日闻，由于是无闻，闻也是无心。终日觉，由于是无觉，觉也是无心。终日知，由于是无知，知也是无心。终日造作，作也是无作，作也是无心。所以说见闻觉知，总是无心。}%

@{問曰。若為能得知是無心答曰。汝但子細推求看。心作何相貌。其心復可得。是心不是心。為復在內為復在外為復在中間。如是三處推求覓心了不可得。乃至於一切處求覓亦不可得。當知即是無心}@
%{弟子问：怎样才能知道是无心呢？和尚回答说：你只要仔细推求看看，心是什么相貌？心能得到吗？是心不是心？是在内呢？在外呢？还是在中间呢？这样三处推求觅心，最终不可得。乃至于一切处求觅，也不可得。应当知道，这即是无心。}%

@{問曰。和尚既云一切處總是無心。即合無有罪福。何故眾生輪迴六聚生死不斷。}@
%{弟子问：和尚既然说一切处都是无心，就应该没有罪福，为什么众生轮回六聚生死不断呢？}%

@{答曰。眾生迷妄。於無心中而妄生心。造種種業。妄執為有。足可致使輪迴六趣生死不斷。譬如有人於暗中見杌為鬼見繩為蛇便生恐怖。眾生妄執亦復如是。於無心中妄執有心造種種業。而實無不輪迴六趣。如是眾生若遇大善知識教令坐禪覺悟無心。一切業障盡皆銷滅生死即斷。譬如暗中日光一照而暗皆盡。若悟無心。一切罪滅亦復如是}@
%{和尚回答说：众生迷妄，在无心中而妄生心，造种种业，妄执为有，足以致使轮回六趣生死不断。譬如有人在黑暗中看见木头以为是鬼，看见绳子以为是蛇，就生出恐惧。众生妄执也如同这样，在无心中妄执有心，造种种业，而实际上没有不轮回六趣的。这样，众生如果遇到大善知识教导他们坐禅觉悟无心，一切业障尽皆消灭，生死即断。譬如黑暗中日光一照而黑暗皆尽，如果悟到无心，一切罪灭也如同这样。}%

@{問曰。弟子愚昧心猶未了審。一切處六根所用者應答曰。語種種施為煩惱菩提生死涅槃定無心否答曰。定是無心。只為眾生妄執有心即有一切煩惱生死菩提涅槃。若覺無心即無一切煩惱生死菩提涅槃。是故如來為有心者說有生死。菩提對煩惱得名。涅槃者對生死得名。此皆對治之法。若無心可得。即煩惱菩提亦不可得。乃至生死涅槃亦不可得}@
%{弟子问：弟子愚昧，心中还未能了悟，一切处六根所用者，比如说话、种种施为，烦恼、菩提、生死、涅槃，定是无心吗？和尚回答说：定是无心。只是因为众生妄执有心，就有一切烦恼、生死、菩提、涅槃。如果觉悟无心，就无一切烦恼、生死、菩提、涅槃。所以如来为有心者说有生死，菩提对烦恼得名，涅槃者对生死得名，这些都是对治之法。如果无心可得，那么烦恼、菩提也就不可能得到，乃至生死、涅槃也不可能得到。}%

@{問曰。菩提涅槃既不可得。過去諸佛皆得菩提。此謂可乎答曰。但以世諦文字之言得。於真諦實無可得。故維摩經云。菩提者不可以身得不可以心得。又金剛經云。無有少法可得。諸佛如來但以不可得而得。當知有心即一切有無心一切無}@
%{弟子问：菩提涅槃既然不可得，过去诸佛都得到了菩提，这又怎么说呢？和尚回答说：只是以世俗谛文字之言得到，在真谛上实无可得。所以维摩经说：菩提者不可以身得，不可以心得。又金刚经说：无有少法可得，诸佛如来但以不可得而得。应当知道，有心即一切，无心一切无。}%

@{問曰。和尚既云於一切處盡皆無心。木石亦無心。豈不同於木石乎答曰。而我無心心不同木石。何以故。譬如天鼓。雖復無心自然出種種妙法教化眾生。又如如意珠。雖復無心自然能作種種變現。而我無心亦復如是。雖復無心善能覺了諸法實相具真般若三身自在應用無妨。故寶積經云。以無心意而現行。豈同木石乎。夫無心者即真心也。真心者即無心也}@
%{弟子问：和尚既然说一切处尽皆无心，木石也无心，岂不与木石相同吗？和尚回答说：而我无心心不同木石。为什么呢？譬如天鼓，虽然无心，自然发出种种妙法教化众生。又如如意珠，虽然无心，自然能作种种变现。而我无心也如同这样，虽然无心，善能觉了诸法实相，具真般若三身，自在应用无妨。所以宝积经说：以无心意而现行。岂同木石乎？夫无心者即真心也，真心者即无心也。}%

@{問曰。今於心中作若為修行答曰。但於一切事上覺了。無心即是修行。更不別有修行。故知無心即一切。寂滅即無心也弟子於是忽然大悟。始知心外無物物外無心。舉止動用皆得自在。斷諸疑網更無罣礙。即起作禮。而銘無心乃為頌曰。}@
%{弟子问：现在于心中作如何修行？和尚回答说：但于一切事上觉了，无心即是修行，更不别有修行。所以知道无心即一切，寂灭即无心也。弟子于是忽然大悟，始知心外无物，物外无心，举止动用皆得自在，断诸疑网，更无罣碍。即起身作礼，而铭无心乃为颂曰：}%

@{心神向寂無色無形覩之不見}@
%{心神向寂，无色无形，睹之不见。}%

@{聽之無聲似暗非暗如明不明}@
%{听之无声，似暗非暗，如明不明。}%

@{捨之不滅取之無生}@
%{舍之不灭，取之无生。}%

@{大即廓周法界小即毛竭不停}@
%{大即廓周法界，小即毛竭不停。}%

@{煩惱混之不濁涅槃澄之不清}@
%{烦恼混之不浊，涅槃澄之不清。}%

@{真如本無分別能辯有情無情}@
%{真如本无分别，能辩有情无情。}%

@{收之一切不立散之普遍含靈}@
%{收之一切不立，散之普遍含灵。}%

@{妙神非知所測正覓絕於修行}@
%{妙神非知所测，正觅绝于修行。}%

@{滅則不見其懷生則不見其成}@
%{灭则不见其怀，生则不见其成。}%

@{大道寂號無相萬像窈號無名}@
%{大道寂号无相，万像窈号无名。}%

@{如斯運用自在總是無心之精}@
%{如斯运用自在，总是无心之精。}%
@{和尚又告曰。諸般若中以無心般若而為最上故維摩經云。以無心意無受行。而悉摧伏外道。}@
%{和尚又说啊，各种般若智慧中，以无心般若为最高。所以维摩经上说，以无心意，无受行，就能彻底降伏外道。}%
@{又法鼓經。若知無心可得。法即不可得。罪福亦不可得。生死涅槃亦不可得。乃至一切盡不可得。不可得亦不可得。乃為頌曰。}@
%{又法鼓经上说，如果认为无心是可以得到的，那么法也就不可能得到，罪福也就不可能得到，生死涅槃也就不可能得到，乃至一切事物都不可得，不可得也不可得。于是就有了这首偈颂：}%
@{昔日迷時為有心爾時悟罷了無心}@
%{过去迷茫的时候，以为是有心的，后来觉悟了，就明白了无心。}%
@{雖復無心能照用照用常寂即如如}@
%{虽然无心，却能照用，照用常寂，这就是如如。}%
@{重曰。}@
%{再说：}%
@{無心無照亦無用無照無用即無為}@
%{无心无照，也无用；无照无用，就是无为。}%
@{此是如來真法界不同菩薩為辟支}@
%{这就是如来的真实法界，不同于菩萨和辟支佛。}%
@{言無心者即無妄相心也。}@
%{说无心，就是没有妄相之心。}%
@{又問。何名為太上答曰。太者大也。上者高也。窮高之妙理故云太上也。}@
%{又问，什么叫做“太上”？回答说，太就是大，上就是高。穷究最高妙的道理，所以叫做太上。}%
@{又太者通泰之位也。三界之天雖有延康之壽福盡。是故終輪迴六趣。未足為太。}@
%{又太，是指通达无碍的境界。三界的天，虽然有延康的寿命，福报终究会尽，所以最终还是会轮回六道，还不足以称为太。}%
@{十住菩薩雖出離生死。而妙理未極。亦未為太。}@
%{十住菩萨虽然已经出离生死，但妙理还没有穷尽，也还不足以称为太。}%
@{十住修心妄有入無。又無其無有雙遣不妄中道。亦未為太。}@
%{十住菩萨修心，妄有入无，又无其无，有双遣，不妄中道，也还不足以称为太。}%
@{又忘中道三處都盡。位皆妙覺。菩薩雖遣三處。不能無其所妙。亦未為太。}@
%{又忘掉中道三处，都尽了，位皆妙觉。菩萨虽然遣除了三处，但不能没有其所妙，也还不足以称为太。}%
@{又忘其妙則佛道至極。則無所存。無存思則無思慮。兼妄心智永息。覺照俱盡。寂然無為。此名為太也。}@
%{又忘掉了其妙，那么佛道就到了极致，也就没有所存了。没有所存，就没有思虑，连妄心智也永远息灭了，觉照都尽了，寂然无为，这就是叫做太。}%
@{太是理極之義。上是無等色。故云太上。即之佛如來之別名也。}@
%{太，是道理穷尽的意思。上，是无等色。所以叫做太上，也就是佛如来的别名。}%
@{無心論一卷}@
%{无心论一卷。}%
