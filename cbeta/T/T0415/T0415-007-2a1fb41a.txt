@{大方等大集經菩薩念佛三昧分卷第七}@
%{大方等大集經菩薩念佛三昧分卷第七}%

@{隋天竺三藏達磨笈多譯}@
%{隋天竺三藏達磨笈多譯}%

@{爾時，世尊讚不空見菩薩摩訶薩言：善哉善哉，不空見！汝於往昔乃能供養無量無數諸佛、世尊，於諸佛所種諸善根、具足修行諸波羅蜜，一切法中所作已辦，而常為彼諸眾生輩作不請友。為行大慈，成就正信諸眾生故，請問世尊如斯大義；為被大鎧諸眾生故，請問世尊如是大義；為不動不退大菩提心諸眾生故，請問世尊如斯大義；為不壞信意諸眾生故，請問世尊如斯大義；為發弘廣大願莊嚴諸眾生故，請問世尊如斯大義；為不思議善根諸眾生故，請問世尊如斯大義；為著不思議鎧甲諸眾生故，請問世尊如斯大義；為超越三界諸眾生故，請問世尊如斯大義；為專精實義諸眾生故，請問世尊如斯大義；為隨順大智諸眾生故，請問世尊如斯大義；為樂甚深法行諸眾生故，請問世尊如斯大義；為重布施諸眾生故，請問世尊如斯大義；為重開示諸眾生故，請問世尊如斯大義；為一切能捨內外身財諸眾生故，請問世尊如斯大義；為成就最上無上戒聚諸眾生故，請問世尊如斯大義；為深忍相應諸眾生故，請問世尊如斯大義；為勇猛精進諸眾生故，請問世尊如斯大義；為得深禪定諸眾生故，請問世尊如斯大義；為深重智慧諸眾生故，請問世尊如斯大義；為以資財方便巧攝一切諸眾生故，請問世尊如斯大義。}@
%{这时候，佛陀赞叹不空见菩萨说：“很好很好，不空见！你在过去就能供养无数佛陀，在佛陀那里种下善根，精进修行六度，在一切法中已经圆满，而且经常做众生的不请之友。为了行大慈悲，成就正信的众生，你问佛陀这些道理；为了给众生披上盔甲，你问佛陀这些道理；为了让众生不动摇、不退转大菩提心，你问佛陀这些道理；为了让众生不毁坏信心，你问佛陀这些道理；为了让众生发广大愿，庄严众生，你问佛陀这些道理；为了让众生拥有不可思议的善根，你问佛陀这些道理；为了让众生穿上不可思议的盔甲，你问佛陀这些道理；为了让众生超越三界，你问佛陀这些道理；为了让众生专精于真实的道理，你问佛陀这些道理；为了让众生随顺大智慧，你问佛陀这些道理；为了让众生乐于深入法行，你问佛陀这些道理；为了让众生重视布施，你问佛陀这些道理；为了让众生重视开示，你问佛陀这些道理；为了让众生能舍弃内外身财，你问佛陀这些道理；为了让众生成就最上无上的戒聚，你问佛陀这些道理；为了让众生深忍相符，你问佛陀这些道理；为了让众生勇猛精进，你问佛陀这些道理；为了让众生获得深禅定，你问佛陀这些道理；为了让众生拥有深重的智慧，你问佛陀这些道理；为了让众生用财富方便巧妙摄受一切众生，你问佛陀这些道理。}%

@{又，為心若金剛諸眾生故、為心如門闑不動不轉諸眾生故、為心如淨水無有塵垢諸眾生故、為心如迦耶隣提衣諸眾生故、為樂入深義諸眾生故、為尊重正法諸眾生故、為捨擔能擔諸眾生故、為不惜身命諸眾生故、為不樂一切世間有為諸眾生故，請問如來如是大義。}@
%{还有，为了让众生心像金刚一样坚固，为了让众生心像门闩一样不动不转，为了让众生心像净水一样没有尘垢，为了让众生心像迦耶隣提衣一样洁净，为了让众生乐于进入深义，为了让众生尊重正法，为了让众生舍弃负担，为了让众生不惜生命，为了让众生不乐一切世间有为法，你问佛陀这些道理。}%

@{不空見！汝於今者能為如斯諸大菩薩摩訶薩輩請問如來如是義耳。}@
%{不空见！你现在能为这些大菩萨问佛陀这些道理，真是太好了。}%

@{爾時，世尊復告不空見菩薩摩訶薩言：不空見！汝應諦聽，善思念之，吾當為汝廣分別解說。}@
%{这时候，佛陀又对不空见菩萨说：“不空见！你应该仔细听，好好思考，我将为你详细解释。}%

@{時彼不空見菩薩摩訶薩即白佛言：善哉，世尊！如蒙聖說，一心諦受。}@
%{不空见菩萨马上对佛陀说：“很好，世尊！请您说吧，我专心聆听。}%

@{佛言：不空見！有菩薩三昧名念一切佛菩薩，當應親近、修習、觀察、思惟如是三昧。既能修習、觀察、思惟此三昧已，則得增廣成就現前安樂法行故、則得增廣無貪善根故、則得增廣無瞋善根故、則得增廣無癡善根故、則得具足慚愧故、則得成就神通故、則得圓滿一切佛法故、則得清淨一切佛土故、則得天降下生具足故、則得入胎具足故、則得住胎清淨具足故、則得母生微妙清淨具足故、則得家生清淨具足故、則得諸根微妙清淨具足故、則得大人相清淨具足故、則得諸妙好清淨具足故、則得出家具足故、則得最上寂靜具足故、則得大寂靜具足故、則得諸通具足故、則得為一切眾生作歸依具足故、則得多聞具足故、則得世間出世間法具足故、則得一切諸法住處具足故、則得巧妙方便知出世法具足故、則得善通達一切諸法具足故、則得巧知前際後際法相具足故、則得善巧莊嚴文字句義具足故、則得智慧具足故、則得微妙神通具足故、則得巧轉變心具足故、則得善教示他具足故、則得為他眾生及富伽羅勝負白黑上下滿缺增損勝力具足故、則得是處非處具足故、則得未成阿耨多羅三藐三菩提趣向具足故、則得正行具足故、則得意具足故、則得自在具足故、則得神通具足故、則得尊勝大家具足故、則得大姓具足故、則得端正具足故、則得大威具足故、則得大光明具足故、則得作諸功德具足故、則得大功德具足故、則得大人牛王具足故、則得令他歡喜音具足故、則得令他深歡喜音具足故、則得微妙音具足故、則得梵音具足故、則得相應辯才具足故、則得無諍辯才具足故、則得無著辯才具足故、則得稱實辯才具足故、則得種種辯才具足故、則得一切言音辯才具足故、則得所生不離諸佛世尊而常恭敬供養具足故、則得離邊地生具足故、則得常生中國具足故、則得遍遊諸世界禮拜承事諸佛、世尊諮請論義具足故、則得成就無量無邊功德具足故、則得一切菩薩功德莊嚴具足故，乃至則得菩提樹下道場莊嚴具足故。}@
%{佛陀说：“不空见！有一种菩萨三昧，叫做念一切佛菩萨，你应该亲近、修习、观察、思惟这种三昧。当你修习、观察、思惟这种三昧之后，就能增长成就，现前安乐法行；就能增长无贪的善根；就能增长无瞋的善根；就能增长无痴的善根；就能具足惭愧；就能成就神通；就能圆满一切佛法；就能清净一切佛土；就能天降下生，具足一切；就能入胎具足；就能住胎清净具足；就能母生微妙清净具足；就能家生清净具足；就能诸根微妙清净具足；就能大人相清净具足；就能诸妙好清净具足；就能出家具足；就能最上寂静具足；就能大寂静具足；就能诸通具足；就能为一切众生作归依具足；就能多闻具足；就能世间出世间法具足；就能一切诸法住处具足；就能巧妙方便知道出世法具足；就能善通达一切诸法具足；就能巧知前际后际法相具足；就能善巧庄严文字句义具足；就能智慧具足；就能微妙神通具足；就能巧妙转变心意具足；就能善于教导他人具足；就能为他人、富伽罗、胜负、黑白、上下、满缺、增损、胜力具足；就能是处非处具足；就能未成阿耨多罗三藐三菩提趣向具足；就能正行具足；就能意力具足；就能自在具足；就能神通具足；就能尊胜大家具足；就能大姓具足；就能端正具足；就能大威德具足；就能大光明具足；就能作诸功德具足；就能大功德具足；就能大人牛王具足；就能令他人欢喜的声音具足；就能令他人深欢喜的声音具足；就能微妙的声音具足；就能梵音具足；就能相应辩才具足；就能无诤辩才具足；就能无著辩才具足；就能称实辩才具足；就能种种辩才具足；就能一切言音辩才具足；就能所生不离诸佛世尊，而常恭敬供养具足；就能远离边地出生具足；就能常生中国具足；就能遍游诸世界礼拜承事诸佛、世尊，咨询请教、论义具足；就能成就无量无边功德具足；就能一切菩萨功德庄严具足；乃至就能菩提树下道场庄严具足。}%
@{爾時，世尊為重宣此義，以偈頌曰：}@
%{当时，佛陀为了重点宣讲这个道理，用偈颂说道：}%

@{不空見！斯勝三昧，如我今住智德中，}@
%{不空见！这胜妙的三昧，就像我现在住于智慧和德行之中，}%

@{其有菩薩能修行，彼見十方一切佛，}@
%{如果有菩萨能修行，他就能看到十方一切佛，}%

@{當即速獲諸神通，因是復覩清淨剎，}@
%{当下就能快速获得神通，因此又能看到清净的佛国，}%

@{遂能下生妙具足，入胎具足亦復然。}@
%{于是就能下生妙具足，入胎时也同样具足。}%

@{住胎之時無有比，母最清淨勝家生，}@
%{在胎中时无与伦比，母亲最清净，出身于最好的家庭，}%

@{一切相好咸具足，亦當修彼諸行法。}@
%{一切相好都具备，也应该修持那些行法。}%

@{捨家出家離眾欲，捐棄人欲及與天，}@
%{舍弃家庭出家，远离世间欲望，抛弃人间的欲望和天上的欲望，}%

@{彼為世間求菩提，所生常有諸甘露。}@
%{他为了世间求证菩提，一生中常有甘露。}%

@{亦得諸通及神足，轉智圓滿彼世間，}@
%{也得到神通和神足，智慧圆满，成就那个世间，}%

@{多聞總持大德人，行行斯由多聞海。}@
%{博学多闻、精通佛法的大德之人，一步步地从广博的佛法海洋中走来。}%

@{統諸大眾義明了，巧知眾生方便學，}@
%{统领大众，义理明白，巧妙地了解众生的方便法门，}%

@{諸法行處皆悉知，世間之法及出世。}@
%{一切法门的行处都了知，世间的法和出世的法。}%

@{智人所知智具足，遠離諸業及癡惱，}@
%{智者所知，智慧具足，远离一切业障和愚痴烦恼，}%

@{有為之法盡皆捨，而常親近於無為。}@
%{有为的法都舍弃，而常亲近于无为法。}%

@{常以天眼觀眾生，復用天耳聽聞法，}@
%{常以天眼观察众生，又用天耳听闻佛法，}%

@{宿命明白知過往，他心善達前人意。}@
%{宿命明白，知道过去，他心通达，了解前人的心思。}%

@{神通變化自在遊，心能巧轉隨所因，}@
%{神通变化，自在游行，心能巧妙地转变，随缘而动，}%

@{得大名聞行佛國，能廣利益諸世間。}@
%{得到大名声，行于佛国，能广泛利益一切世间。}%

@{明達是處及非處，一切諸法靡不知，}@
%{明达是处和非处，一切诸法没有不知道的，}%

@{深照淨法及垢染，以常修習勝三昧。}@
%{深入照见清净法和染污法，以常修习胜妙的三昧。}%

@{能得正行具足人，彼之智慧實無比，}@
%{能得到正行具足的人，他的智慧确实无与伦比，}%

@{具正思惟大威德，亦得安住正修行。}@
%{具有正思维，大威德，也能安住于正修行。}%

@{復生大家及尊姓，眾事端嚴見者喜，}@
%{再出生于大家族和尊贵姓氏，一切事物端庄，见到的人都会感到喜悦，}%

@{彼雖處於有為中，所作功德無能壞。}@
%{他虽然处于有为法中，所作功德没有人能破坏。}%

@{所生常受大功德，往來多作人中王，}@
%{一生中常受大功德，往来多次做人间之王，}%

@{或為忉利釋天尊，時作光天及梵主。}@
%{有时做忉利天上的释提桓因，有时做光音天和梵天之主。}%

@{凡所出聲悉無比，梵天妙響師子音，}@
%{凡是发出的声音都无与伦比，梵天的妙音，如同狮子的声音，}%

@{諸龍美音遍行中，大功德聲牛王吼，}@
%{诸龙的妙音，遍行于世间，大功德的声音，如同牛王的吼声，}%

@{備於絃樂及歌聲，迦陵頻伽音精妙，}@
%{具备各种弦乐和歌声，迦陵频伽的声音精妙，}%

@{能會義理令眾歡，以獲三昧故得然。}@
%{能领会义理，令大众欢喜，因为获得了三昧，所以才能这样。}%

@{善出清雅及好聲，多用愛言悅一切，}@
%{善于发出清雅和美妙的声音，多用爱语，悦服一切众生，}%

@{深婉妙音并善語，彼聲常有未曾絕。}@
%{深婉的妙音，并善巧的语言，他的声音常有，从未断绝。}%

@{行步舉動若龍王，普放電光照一切，}@
%{行走举止如同龙王，普放电光，照耀一切，}%

@{降雨滂洽於大地，是謂龍德難稱量。}@
%{降雨滋润大地，这就是龙德，难以衡量。}%

@{如是人龍所遊處，住斯妙定勝神通，}@
%{像这样的人，龙所游行的地方，住于这种胜妙的禅定，拥有胜妙的神通，}%

@{無量無數諸化身，遍諸佛前等供養。}@
%{无量无数的化身，遍于诸佛面前，平等供养。}%

@{偈頌譬喻諸種作，言詞雅正理趣安，}@
%{偈颂以譬喻各种方式，言辞雅正，道理安稳，}%

@{彼常法樂與眾生，得是勝定故無礙。}@
%{他常以法乐与众生，因为获得了这种胜妙的禅定，所以无障碍。}%

@{所生不離於諸佛，亦見菩薩及聖僧，}@
%{一生中不离开诸佛，也见到菩萨和圣僧，}%

@{恒居利益無難處，成就三昧照十方。}@
%{恒常住于利益众生之处，无有困难，成就三昧，照耀十方。}%

@{欲遍諸佛有諮論，或生無量難思剎，}@
%{想要遍访诸佛，有咨询探讨，或者生于无量难思的佛国，}%

@{現前供養一切佛，成就三昧故若斯。}@
%{当下供养一切佛，因为成就了三昧，所以才能这样。}%

@{如是功德不可說，超過數表絕稱量，}@
%{这样功德不可说，超过数目表，无法衡量，}%

@{道樹等覺恒俱生，諸佛咨嗟唯此定。}@
%{道树等觉，恒常俱生，诸佛赞叹，只有这种禅定。}%

@{菩薩念佛三昧分正觀品第十}@
%{菩萨念佛三昧分正观品第十}%

@{爾時，不空見菩薩摩訶薩白佛言：世尊！若諸菩薩摩訶薩欲得成就諸佛所說菩薩念佛三昧者，彼菩薩摩訶薩應當親近、修習何法，能得成就思惟三昧耶？}@
%{当时，不空见菩萨摩诃萨对佛陀说：世尊！如果诸菩萨摩诃萨想要成就诸佛所讲的菩萨念佛三昧，那么他们应该亲近、修习什么法门，才能成就思惟三昧呢？}%

@{爾時，世尊告不空見菩薩摩訶薩言：不空見！若諸菩薩摩訶薩欲得成就諸佛所說念佛三昧、欲得常覩一切諸佛、承事供養彼諸世尊、欲得疾成阿耨多羅三藐三菩提者，當住正念、遠離邪心，斷除我見、思惟無我，當觀是身如水聚沫、當觀是色如芭蕉虛、當觀是受如水上泡、當觀是想如熱時焰、當觀是行如空中雲、當觀是識如鏡中像。}@
%{当时，佛陀告诉不空见菩萨摩诃萨说：不空见！如果诸菩萨摩诃萨想要成就诸佛所讲的念佛三昧，想要常常见到一切诸佛，承事供养那些世尊，想要快速成佛，那么就应该住于正念，远离邪念，断除我执，思惟无我，应该观想这个身体如同水泡，应该观想色法如同芭蕉树的空心，应该观想受法如同水上的泡沫，应该观想想法如同热时的火焰，应该观想行法如同空中的云，应该观想识法如同镜子中的影像。}%

@{菩薩若欲入是三昧，當應深生怖畏之想、當念遠離譏嫌，免他訶責，當念除去無慚無愧、成就慚愧，當應成就奢摩他毘婆舍那，當應遠離斷常二邊；常念一心精勤勇猛，除去懈怠，發廣大心。常念觀察三解脫門，常念先生三種正智，常念斷滅三不善根，常念成就諸三昧聚，常念成就一切眾生，常念等為眾生說法。當觀四念處——所謂身念處、受念處、心念處、法念處——當念四食過患，所謂摶、觸、思、識等，於是食中生不淨想。當念四無量——所謂修於大慈、行於大悲、安住大喜、具足大捨——當念成就諸禪而不味著。}@
%{菩萨如果想要进入这种三昧，就应该深深地生起怖畏之心，应该想着远离讥嫌，免受他人的呵责，应该想着去除无惭无愧，成就惭愧心，应该成就止观，应该远离断常两种偏执；应该常念一心，精勤勇猛，去除懈怠，发广大心。应该常念观察三解脱门，应该常念生起三种正智，应该常念断灭三不善根，应该常念成就诸三昧聚，应该常念成就一切众生，应该常念平等地为众生说法。应该观想四念处——所谓身念处、受念处、心念处、法念处——应该想着四种饮食的过患，所谓抟、触、思、识等，于是对食物生起不净的念头。应该想着四无量——所谓修持大慈，行持大悲，安住大喜，具足大舍——应该想着成就诸禅，而不贪著。}%
@{然復思惟一切諸法，常念：不惜其身、不保其命，捨身及心攝受多聞。念如是法應如是護，不得誹謗多聞法財，如所聞法如義受持，於諸佛所起尊重心。}@
%{可是，要再想想所有的一切法，要经常提醒自己：不要吝惜自己的身体，不要顾惜自己的性命，要舍弃自己的身心，去接受和学习更多的知识。要记住，这样的法应该这样保护，不能诽谤多闻的宝藏，要按照听到的法义去接受和保持，对所有的佛都要产生尊敬之心。}%

@{又於法、僧生肅恭意，親善知識、遠離惡友，除滅世間無義語言，不著世樂、不捨空閑。}@
%{还要对法、僧产生恭敬之心，亲近善知识，远离恶友，去除世间无意义的言语，不执着于世俗的快乐，不放弃空闲的时间。}%

@{住於一切，生平等心，於諸眾生無有退沒、無損害心、亦無妬嫉；於一切法起稱量心，不作罪惡、心無垢染，一切諸法無處可得。常求甚深廣大經典，於中恒起增上信心，莫生嫌疑、無為異意。如是經典最勝廣大，常念誦持、常思演說。何以故？是為諸佛、世尊道法，獨能生成佛菩提故。}@
%{对一切众生都要保持平等的心，对他们没有退缩、没有伤害之心，也没有嫉妒之心；对一切法都要产生衡量的心，不做恶事，心无污垢，一切法都是不可得的。要经常寻求深奥广大的经典，在其中恒常产生增上信心，不要怀疑，不要有异议。这样的经典是最胜广大的，要经常念诵持守，经常思考演说。为什么呢？因为这是诸佛、世尊的正法，只有它才能成就佛菩提。}%

@{於當來世得彼無量諸佛功德，應當為他如法宣說，降伏憍慢、莫亂正聞，恭敬、尊重、供養是法，捨諸欲求、息諸諍競，除諸睡眠、滅諸疑網，殄絕迷惑、明識我見，不事戲論，遠離尼乾、邪命、自活、遮羅迦波梨婆闍語言論等。}@
%{在未来世，获得那些无量佛的功德后，应该按照正法去宣说给别人，降伏傲慢之心，不要扰乱正闻，恭敬、尊重、供养这个法，舍弃一切欲望，熄灭一切争执，去除一切睡眠，灭除一切疑惑，消灭迷惑，明辨我见，不从事戏论，远离尼乾、邪命、自活、遮罗迦波梨婆闍语言论等。}%

@{常應善住檀波羅蜜中、圓滿尸波羅蜜、常念羼提波羅蜜、不捨毘梨耶波羅蜜、遊戲禪波羅蜜、具足般若波羅蜜，棄捨身命無愛惜心。}@
%{要经常善住于檀波罗蜜中，圆满尸波罗蜜，经常念诵羼提波罗蜜，不舍弃毘梨耶波罗蜜，游戏于禅波罗蜜中，具足般若波罗蜜，舍弃生命，毫无爱惜之心。}%

@{如四大性不可改變，如於地界起平等心，水、火、風界亦復如是。}@
%{就像四大元素的特性不可改变一样，要对地界产生平等之心，对水、火、风界也要如此。}%

@{成就身業，心意精勤，無不活畏，不貪衣、食、湯藥、床鋪、房舍、殿堂、一切眾具，樂行頭陀、常住知足，不求利養、不事名聞，凡是愛著悉滅無餘。}@
%{要成就身业，心意精勤，没有畏惧，不贪求衣、食、汤药、床铺、房屋、殿堂、一切用具，乐于行头陀行，常住知足，不求利养，不事名闻，凡是爱着的一切都要彻底消灭。}%

@{觀四念處、斷四顛倒，不念惡刺，永度四流，修四如意，住四威儀。當具五根，亦增五力，應滅五蓋，不用五情，遠離五濁，成五解脫，得入內自思惟廣大聖智，正觀五陰。不行六塵，降伏六根，亡滅六識，斷絕六受，除六渴愛，行六念處及六智分法，於六通中常求利益。修七覺分通達七界(七界謂害界、恚界、出界、欲界、色界、無色界、及滅界故)，滅除七使及七識住。離八怠惰，除八妄語，明了世間八法所因，應得八種大人覺法，證八解脫，修八正道。親近、思惟、廣大分別、專精遠離九眾生居，滅九種慢，捐棄九惱，常思九種歡喜等法，親近修習九次第定。終不念行十種惡業，而勤造作十善業道，常求如來十種力智。}@
%{要观照四念处，断除四颠倒，不念恶刺，永远度过四流，修习四如意，住于四威仪。要具备五根，也要增长五力，应该灭除五盖，不用五情，远离五浊，成就五解脱，进入内心自思惟广大的圣智，正观五阴。不要行六尘，降伏六根，消灭六识，断绝六受，去除六渴爱，行六念处及六智分法，在六通中经常寻求利益。修习七觉分，通达七界(七界是指害界、恚界、出界、欲界、色界、无色界、及灭界) ，灭除七使及七识住。远离八怠惰，去除八妄语，明了世间八法的因缘，应该获得八种大人觉法，证得八解脱，修习八正道。亲近、思惟、广阔分别、专精远离九种众生居处，灭除九种慢，舍弃九恼，经常思惟九种欢喜等法，亲近修习九次第定。最终不念行十种恶业，而勤奋造作十善业道，经常寻求如来的十种力智。}%

@{不空見！我今為汝略說如是菩薩摩訶薩念佛三昧法門諸所當得大利益事：若有菩薩摩訶薩應當修學念佛三昧，如是修者名報佛恩；思惟是者即不退轉於阿耨多羅三藐三菩提，亦當滿足彼諸佛法，乃至能為一切眾生作大依止，亦令成就無上種智故。}@
%{不空见！我现在为你略说一下菩萨摩诃萨念佛三昧法门的诸多利益：如果有菩萨摩诃萨应该修学念佛三昧，这样修的人叫做报佛恩；思考这一点的人就不会退转于阿耨多罗三藐三菩提，也应该圆满那些佛法，乃至能够为一切众生做大依止，也能够令他们成就无上种智。}%

@{不空見！斯諸菩薩摩訶薩有大智故，乃能思惟；非彼聲聞、辟支佛人得觀察也。}@
%{不空见！这些菩萨摩诃萨有大智慧，所以能够思考；那些声闻、辟支佛人是不可能观察到的。}%

@{不空見！若人於此念佛三昧，或時親近、思惟、修習、若受持、若讀誦、若書寫、若教書寫、若教讀誦受持、若少開發。若為解說、若能廣宣，彼雖少時勤苦疲勞，然其所作終不虛棄，必獲果報，得大義利。}@
%{不空见！如果有人修习念佛三昧，或者有时亲近、思惟、修习，或者受持、或者读诵、或者书写、或者教人书写、或者教人读诵受持、或者稍微开发。或者为别人解说、或者能够广为宣扬，虽然他们会暂时感到辛苦劳累，但是他们的所作所为最终不会白费，一定会获得果报，得到大的利益。}%

@{不空見！彼菩薩摩訶薩以為他受持法故，速得不退阿耨多羅三藐三菩提，於當來世決定作佛。}@
%{不空见！那些菩萨摩诃萨为了让别人受持这个法，能够快速地不退转于阿耨多罗三藐三菩提，在未来世一定会成佛。}%

@{不空見！當知如是念佛三昧則為總攝一切諸法，是故非彼聲聞、緣覺二乘境界。若人暫聞說此法者，是人當來決定成佛，無有疑也。}@
%{不空见！要知道，念佛三昧就是总摄一切诸法，所以它不是声闻、缘觉二乘的境界。如果有人暂时听到这个法，这个人将来一定会成佛，毫无疑问。}%

@{爾時，世尊為重宣此義，以偈頌曰：}@
%{当时，世尊为了更加强调这个意义，用偈颂说：}%

@{若人欲修此三昧，能念一切諸如來，}@
%{如果有人想要修习这个三昧，能够念诵一切诸如来，}%

@{彼既思惟是法門，諸非法處當遠離，}@
%{他既然思考这个法门，就应该远离一切非法之处，}%

@{亦當遠離無慚愧，破除斷見及與常，}@
%{也应该远离无惭愧，破除断见和永恒论，}%

@{復應安住三空門，當念勤修解脫智。}@
%{还要安住于三空门，应该经常念诵，勤奋修习解脱智慧。}%

@{既拔三種不善根，即亦思惟三善本，}@
%{既然拔除了三种不善根，就也应该思考三种善根，}%

@{若知觀察三受處，得斯妙定良非難。}@
%{如果知道观察三受处，获得这个妙定并不难。}%

@{若人欲求勝三昧，先應持戒後修智，}@
%{如果有人想要寻求更胜的三昧，应该先持戒，然后修习智慧，}%

@{自然遠離諸邪見，亦無戲論及語言；}@
%{自然就会远离一切邪见，也无戏论和言语；}%

@{次第觀受斯皆苦，然後觀察生滅心。}@
%{要次第观察感受，都是苦的，然后观察生灭之心。}%

@{若人思惟三昧時，當應深念出世事，}@
%{如果有人思考三昧的时候，应该深思出世法，}%

@{諸法有疑咸悉除，得此三昧甚為易。}@
%{所有法如果有疑惑，都应该消除，获得这个三昧就非常容易。}%

@{亦應善通四念處，先當觀身不暫住，}@
%{也应该善通四念处，首先要观察身体，它是不暂住的，}%

@{恒求解脫及禪定，不愛壽命豈惜身？}@
%{要恒常追求解脱和禅定，不爱惜寿命，又怎么会吝惜身体呢？}%

@{弗以多聞陵侮人，寧當誹謗於正法？}@
%{不要因为多闻而欺凌别人，更不应该诽谤正法？}%

@{聞正法已能思惟，晝夜受持身所誦，}@
%{听到正法后能够思考，昼夜受持身体所诵读的，}%

@{尊重諸佛深敬法，承事僧眾不敢輕。}@
%{尊重诸佛，深敬正法，侍奉僧众，不敢轻慢。}%

@{善知識所常念恩，遠離一切諸惡友，}@
%{要经常念诵善知识的恩德，远离一切恶友，}%

@{不與惡人同坐起，除彼為眾說法處。}@
%{不要和恶人同坐同起，除了为了给大众说法的地方。}%

@{為求最上菩提故，終勿捨離阿蘭若，}@
%{为了追求最上菩提，最终不要舍弃阿兰若，}%

@{一切眾生皆平等，於諸法中莫分別。}@
%{一切众生都是平等的，在诸法中不要分别。}%

@{欲求彼法真實際，諸法相中無著心，}@
%{想要寻求那个法的真实义，在诸法相中不要执着之心，}%

@{彼輕慢意悉能除，不久必得此三昧。}@
%{那些轻慢之心都能够消除，不久一定会获得这个三昧。}%

@{明識我見及疑心，亦當覺察諸調戲，}@
%{要明辨我见和疑惑之心，也要觉察一切戏论，}%

@{不得起於惡欲意，應滅諍競與睡眠。}@
%{不要产生恶欲之心，应该灭除争执和睡眠。}%

@{若不學彼外道法，諸是戲論自然除，}@
%{如果不去学习外道法，这些戏论自然就会消除，}%

@{但能隨順佛法言，求此三昧須臾獲。}@
%{只要能够顺从佛法，寻求这个三昧，很快就能获得。}%

@{常行布施、及戒、忍，勇猛精進無倦時，}@
%{要经常行布施、持戒、忍辱，勇猛精进，没有疲倦的时候，}%

@{恒處禪思及智慧，自然得斯三昧行。}@
%{恒常处于禅思和智慧中，自然就能获得这个三昧。}%

@{能施頭、目無愛畏，捨餘諸物終不疑，}@
%{能够舍弃头、目，毫无畏惧，舍弃其他一切东西，最终没有怀疑，}%

@{彼趣菩提無艱難，亦速獲斯凝靜定。}@
%{他趣向菩提，没有困难，也会很快获得这个凝静定。}%

@{若能持心如大地，又同水、火、及與風，}@
%{如果能够持心如大地，又像水、火、风一样，}%

@{更等虛空無邊崖，彼人速得此禪定。}@
%{更像虚空一样，无边无涯，那个人很快就能获得这个禅定。}%

@{若有精誠身、口、意，彼不貪食、及衣、財，}@
%{如果有人精诚身、口、意，他不贪食、衣服、财物，}%

@{其於眾具既無求，能如是修證三昧。}@
%{他对一切用具都没有要求，能够这样修证三昧。}%

@{應常專念四正勤，亦當成彼諸神足，}@
%{应该经常专念四正勤，也应该成就那些神足，}%

@{速須遠離顛倒想，煩惱棘刺先斷除，}@
%{要迅速远离颠倒想，烦恼的荆棘要先断除，}%

@{當念杜絕四流河，亦思乾消諸渴愛。}@
%{要经常念诵，杜绝四流河，也要思考，干枯消除一切渴爱。}%

@{具足五根及五力，分裂破壞五蓋衣，}@
%{具足五根和五力，分裂破坏五盖衣，}%

@{五種欲事不俱懷，內心幻偽亦宜捨。}@
%{五种欲事不要一起怀抱，内心虚幻伪造的东西也应该舍弃。}%

@{復當願求五解脫，思惟五身三摩提，}@
%{还要发愿求五解脱，思惟五身三摩提，}%

@{應速觀知五陰處。正心和敬於六緣，}@
%{应该快速观察五阴处。正心和敬地对待六缘，}%

@{彼不恭慎應遠離，亦當減損六觸身，}@
%{那些不恭敬的应该远离，也要减少六触身，}%

@{於六受處心正觀，常念斷除六種愛，}@
%{在六受处，心要正观，经常念诵，断除六种爱，}%

@{復以六通成就世，亦修六念及智明。}@
%{还要用六通成就世间，也要修习六念和智慧光明。}%

@{勤求七覺、七聖財，必須捨彼疑惑處，}@
%{要勤奋寻求七觉、七圣财，必须舍弃那些疑惑之处，}%

@{欲得三昧恒若斯，漸當散滅諸煩惱，}@
%{想要获得三昧，恒常像这样，逐渐地应该散灭一切烦恼，}%

@{彼常遠離七識住。斯八顛倒亦拔除，}@
%{他经常远离七识住。这八种颠倒也要拔除，}%

@{若能住於八正道，自當速證此深定。}@
%{如果能够住于八正道，自然就会迅速证得这个深定。}%

@{恒住八大丈夫行，復以八解自娛心，}@
%{恒常住于八种大丈夫行，还要用八解来娱乐自己的心，}%

@{不染八法離世間，獲最勝智當不遠。}@
%{不染着八法，远离世间，获得最胜智慧，应该不会遥远。}%

@{於他人所無瞋心，先應除此九種慢，}@
%{对他人不要有瞋恨心，应该首先消除这九种慢，}%

@{思九歡喜根本法，得彼次第九種禪。}@
%{思惟九种欢喜的根本法，获得那些次第九种禅。}%

@{絕此十惡不善因，應修智人十種善，}@
%{断绝这十种恶业不善的因缘，应该修习智人十种善法，}%

@{若能修行十種力，得是三昧終無難。}@
%{如果能够修习十种力，获得这个三昧最终没有困难。}%

@{當念攝持諸善法，放捨不善眾惡緣，}@
%{应该经常念诵，摄持一切善法，舍弃一切不善恶缘，}%

@{前後勤求彼正念，證此三昧豈能久？}@
%{前后勤奋寻求那个正念，证得这个三昧，怎么会久远呢？}%

@{若住如是三昧已，當轉智力不思議，}@
%{如果住于这个三昧之后，应该转化智慧力，不可思议，}%

@{遍見諸佛金色身，所生常得聞正法。}@
%{遍观诸佛金色身，所生之处，经常能够听到正法。}%

@{若欲見彼諸世尊，或已滅度及現在、}@
%{如果想要见到那些世尊，或者已经灭度，或者现在，}%

@{當來一切愍世者，應思惟此勝三昧。}@
%{将来一切怜悯世人的，都应该思惟这个胜三昧。}%
@{菩薩念佛三昧分思惟三昧品第十一之一}@
%{菩萨念佛三昧，分成思惟三昧品，这是第十一品的第一部分。}%

@{爾時，不空見菩薩摩訶薩白佛言：世尊！若諸菩薩摩訶薩念欲成就諸佛所說念佛三昧者，云何思惟而得安住？}@
%{这时，不空见菩萨对佛说：“世尊！如果菩萨想成就佛所说的念佛三昧，应该怎样思惟才能安住呢？”}%

@{佛告不空見菩薩言：不空見！若諸菩薩摩訶薩必欲成就是三昧者，先當正念過去所有諸如來、應供、等正覺，次念現在所有諸如來、應供、等正覺，次念未來所有諸如來、應供、等正覺。彼如是念一切三世十方世界中是等一切諸如來、應供、等正覺、明行足、善逝、世間解、無上士、調御丈夫、天人師、佛、世尊，天降成就、入胎成就、住胎成就、出胎成就、出家成就、諸功德成就、諸根成就、諸相成就、諸好成就、莊嚴成就、戒品成就、三昧成就、智慧成就、解脫成就、解脫知見成就、四無畏慈悲成就、喜捨成就、慚愧成就、威儀成就、諸行成就、奢摩他成就、毘婆舍那成就、明解脫成就、解脫門成就、四念處成就、四正勤成就、四如意足成就、五根成就、五力成就、覺分成就、正道成就、往昔因緣成就、雙教示成就、諸通教示成就、大通教示成就、戒品成就、一切三昧成就、無礙利益成就、為他利益無礙成就、一切善法成就、清淨色成就、清淨心成就、清淨智成就、諸入成就、金色百福成就。}@
%{佛对不空见菩萨说：“不空见！如果菩萨一定要成就这个三昧，首先要正念过去所有的如来、应供、等正觉，然后念现在所有的如来、应供、等正觉，接着念未来所有的如来、应供、等正觉。他们这样念，一切三世十方世界中，所有这些如来、应供、等正觉，明行足、善逝、世间解、无上士、调御丈夫、天人师、佛、世尊，天降成就、入胎成就、住胎成就、出胎成就、出家成就、诸功德成就、诸根成就、诸相成就、诸好成就、庄严成就、戒品成就、三昧成就、智慧成就、解脱成就、解脱知见成就、四无畏慈悲成就、喜舍成就、惭愧成就、威仪成就、诸行成就、奢摩他成就、毘婆舍那成就、明解脱成就、解脱门成就、四念处成就、四正勤成就、四如意足成就、五根成就、五力成就、觉分成就、正道成就、往昔因缘成就、双教示成就、诸通教示成就、大通教示成就、戒品成就、一切三昧成就、无碍利益成就、为他利益无碍成就、一切善法成就、清净色成就、清净心成就、清净智成就、诸入成就、金色百福成就。”}%

@{時彼菩薩念諸如來如是相已，復應常念：彼諸如來、應供、等正覺心無動亂，亦當安住無所著心。心無著已，彼復應作如是思惟：是中何等名曰如來？為當即色是如來耶？為當離色是如來乎？若以色法為如來者，彼諸眾生皆有色陰，一切眾生應是如來；若以離色為如來者，離色則是無因緣法，無因緣法云何如來？}@
%{这时，菩萨念了这些如来的相貌之后，应该经常念：这些如来、应供、等正觉的心没有动乱，也应该安住于无所着的心。心无着之后，他应该这样思惟：这里什么叫做如来？是色就是如来吗？还是离色才是如来呢？如果以色法为如来，那么众生都有色阴，一切众生都应该是如来；如果以离色为如来，那么离色就是无因缘法，无因缘法怎么可能是如来呢？}%

@{菩薩如是觀知色已，次復觀受。彼時更作如是思惟：為當即受是如來耶？為當離受是如來耶？若即受法為如來者，彼諸眾生皆有受陰，一切眾生應是如來；若離受法為如來者，離受則為無因緣法，彼無緣法云何如來？}@
%{菩萨这样观察了色之后，接着观察受。这时他继续这样思惟：是受就是如来吗？还是离受才是如来呢？如果受法就是如来，那么众生都有受阴，一切众生都应该是如来；如果离受法才是如来，那么离受就是无因缘法，无因缘法怎么可能是如来呢？}%

@{彼既如是觀色受已，乃至觀識亦如是。時彼菩薩復如斯念：若此諸陰非如來者，豈彼諸根是如來乎？如是念已，則先觀眼：為當即眼是如來耶？為當離眼是如來乎？若即彼眼是如來者，一切眾生皆有是眼，一切眾生應是如來；若離彼眼是如來者，離眼則為非因緣法，彼非緣法云何如來？}@
%{他这样观察了色受之后，一直到观察识也一样。这时，菩萨又这样想：如果这些阴不是如来，难道这些根是如来吗？这样想之后，他就先观察眼：是眼就是如来吗？还是离眼才是如来呢？如果眼就是如来，那么一切众生都有眼，一切众生都应该是如来；如果离眼才是如来，那么离眼就是非因缘法，非因缘法怎么可能是如来呢？}%

@{菩薩如是觀察眼已，觀耳、觀鼻，乃至觀意亦如是。時彼菩薩復如斯念：若此諸根無如來者，豈彼諸大有如來乎？}@
%{菩萨这样观察了眼之后，观察耳、观察鼻，一直到观察意也一样。这时，菩萨又这样想：如果这些根没有如来，难道这些大有如来吗？}%

@{如是念已，則先觀地：為即地界是如來耶？為離地界是如來乎？若即地界為如來者，彼內、外法皆屬於地，如是，地界應是如來；若離地界為如來者，離地即為無因緣法，彼無緣法云何如來？}@
%{这样想之后，他就先观察地：是地界就是如来吗？还是离地界才是如来呢？如果地界就是如来，那么内、外法都属于地，这样，地界就应该是如来；如果离地界才是如来，那么离地就是无因缘法，无因缘法怎么可能是如来呢？}%

@{彼既如是觀察地界，乃至觀彼水、火、風界亦如是。而彼菩薩能作如是正思惟時，不以色觀察如來、不離色觀察如來；如是，不以受、不離受，不以想、不離想，乃至不以識、不離識觀察如來亦如是。}@
%{他这样观察了地界之后，一直到观察水、火、风界也一样。而菩萨能够这样正思惟的时候，不以色观察如来、不离色观察如来；这样，不以受、不离受，不以想、不离想，一直到不以识、不离识观察如来也一样。}%

@{又，彼觀時，亦不以眼觀察如來、不離眼觀察如來；如是，不以耳、不離耳，不以鼻、不離鼻，乃至不以身、意、不離身、意觀察如來亦如是。}@
%{又，他观察的时候，也不以眼观察如来、不离眼观察如来；这样，不以耳、不离耳，不以鼻、不离鼻，一直到不以身、意、不离身、意观察如来也一样。}%

@{又，彼觀時，不以色觀察如來、不離色觀察如來；如是，不以色、不離色，不以聲、不離聲，乃至不以觸、法、不離觸、法觀察如來亦如是。}@
%{又，他观察的时候，不以色观察如来、不离色观察如来；这样，不以色、不离色，不以声、不离声，一直到不以触、法、不离触、法观察如来也一样。}%
@{又，彼觀時，不以地觀察如來、亦不離地觀察如來；如是，不以水、不離水，乃至不以風、不離風觀察如來亦如是。}@
%{你看的时候，不要用大地来观察如来，也不要离开大地来观察如来；同样地，不要用水来观察如来，也不要离开水来观察如来，直到不要用风来观察如来，也不要离开风来观察如来，都是一样的。}%

@{彼菩薩如是觀時，即能於彼一切法中善通達知，明了無礙。}@
%{菩萨这样观察的时候，就能对一切法都通达了解，明明白白，毫无障碍。}%

@{爾時，彼菩薩復應當作如是思惟：是中更以何等真法而能得彼阿耨多羅三藐三菩提？為以身得菩提耶？為用心得菩提乎？若身得者，而今此身無覺、無識、頑癡無知——譬如草木、若石、若壁——然彼菩提非色、非身，非行、非得，不可見聞、不可觸證。此身如是，云何能得成就菩提？若心得者，而即此心本自無形、無有相貌，不可見聞、不可觸證、不可執持，猶如幻化；菩提如是，亦無有心、無有觸對，不可見聞、不可知證。此心如是，云何能得成就菩提？}@
%{这时，菩萨应该这样思考：这里面用什么真正的法才能得到阿耨多罗三藐三菩提呢？是用身来得到菩提呢？还是用心来得到菩提呢？如果用身来得到的话，现在这具身体没有觉知，没有意识，愚痴无知——就像草木、石头、墙壁一样——但是菩提不是色，不是身，不是行为，不是获得，不能看见、听见，不能接触、证得。这具身体是这样的，怎么能够成就菩提呢？如果用心来得到的话，那么这颗心本来就没有形，没有相貌，不能看见、听见，不能接触、证得，不能执持，就像幻化一样；菩提也是这样，没有心，没有触对，不能看见、听见，不能知道、证得。这颗心是这样的，怎么能够成就菩提呢？}%

@{不空見！是為菩薩正念思惟不以身心亦不離身心而能證得阿耨多羅三藐三菩提耶。}@
%{不空见！这就是菩萨正念思惟，不以身心，也不离开身心，就能证得阿耨多罗三藐三菩提。}%

@{佛言：不空見！然彼菩薩常應如是觀察思惟。若能如是觀諸法時，即得安住於正法中，心無遷變、不可移動。當知爾時具足菩薩摩訶薩法，自然遠離不善思惟，速疾成就阿耨多羅三藐三菩提正覺平等真實法界。}@
%{佛说：不空见！那么菩萨应该常常这样观察思考。如果能够这样观察一切法的时候，就能安住于正法之中，心不改变，不能移动。要知道这时具足菩萨摩诃萨法，自然远离不善思惟，迅速成就阿耨多罗三藐三菩提正觉平等真实法界。}%

@{爾時，世尊為重明此義，以偈頌曰：}@
%{这时，世尊为了更加明白地阐述这个道理，用偈颂说：}%

@{過去、未來諸世尊、現在一切遍見者，}@
%{过去、未来所有的世尊，现在一切遍知者，}%

@{冥心空寂行慈愛，欲覩諸佛無艱難。}@
%{心冥冥地空寂，行慈爱，想要见到诸佛没有困难。}%

@{往昔諸佛大威光，憐愍世間等與樂，}@
%{往昔诸佛有大威光，怜悯世间，平等地给予快乐，}%

@{彼念人中分陀利，調御丈夫功德滿。}@
%{他们念及人中分陀利，调御丈夫，功德圆满。}%

@{更念下生及入胎、住胎、尊母皆具足，}@
%{再念及下生，以及入胎、住胎，尊母都具足，}%

@{思彼生家眾妙相，當見等覺弗為難。}@
%{思考他们出生家庭的种种妙相，应当见到等觉者并不困难。}%

@{亦念諸好勝莊嚴，及彼本願先所行，}@
%{也念及种种胜妙的庄严，以及他们最初发愿所行持的，}%

@{微言妙義初中後，彼皆善逝解脫身。}@
%{微妙的道理，开始、中间、结束，他们都是善逝解脱身。}%

@{住解脫門及供養、正勤與彼四神足、}@
%{住于解脱门，以及供养、精进，与他们四神足，}%

@{應念諸根具滿者，力菩提分亦復然。}@
%{应该念及诸根具足者，力菩提分也是这样。}%

@{若念諸佛解脫尊，不久當到勝寂地，}@
%{如果念及诸佛解脱尊，不久就会到达胜妙寂静之地，}%

@{一切世間利益念，善法功德難思量。}@
%{一切世间利益的念，善法的功德难以思量。}%

@{妙色及與清淨心，復思世尊眾好分，}@
%{妙色以及清净心，再思考世尊种种美好的分，}%

@{金剛身體百福相，當知如來諸念滿。}@
%{金刚之身，百福相，应当知道如来一切念都圆满。}%

@{何得法中名如來？正當觀察無邊處。}@
%{在什么法中得到如来的名号呢？应该正当地观察无边处。}%

@{諸佛非色、復非受，非彼想行、非識心，}@
%{诸佛不是色，也不是受，不是想、行，也不是识心，}%

@{如是等法非如來，正見智人亦應體。}@
%{像这样等法不是如来，正见智人应该体会。}%

@{亦非離彼是諸佛，應供、善逝但有名；}@
%{也不是离开它们就是诸佛，应供、善逝只是个名号；}%

@{諸佛非眼、非耳、鼻、非舌、身、意、及法等，}@
%{诸佛不是眼，不是耳，不是鼻，不是舌，不是身，不是意，也不是法等，}%

@{亦非離彼，為如來，正覺莊嚴惟名耳。}@
%{也不是离开它们，就是如来，正觉庄严只是个名号而已。}%

@{唯有大名無真佛，離名何處有實者？}@
%{只有大名，没有真佛，离开名号，哪里有真实存在者呢？}%

@{智人若知盡和合，當取等覺實非難。}@
%{智人如果知道一切和合，应当获得等觉，确实不困难。}%

@{若以諸陰為如來，彼諸眾生皆有陰，}@
%{如果以诸阴作为如来，那么所有众生都有阴，}%

@{眾生即應是諸佛，以陰平等斯共有。}@
%{众生就应该都是诸佛，因为阴平等，所有众生都有。}%

@{不以色等為諸佛，亦不離陰名如來，}@
%{不以色等作为诸佛，也不离开阴作为如来，}%

@{無量數劫正思惟，不思議智乃成就。}@
%{无量劫正当地思惟，不可思议智才能够成就。}%

@{身如草木及石壁，菩提無色寂無生，}@
%{身体像草木和石壁一样，菩提没有颜色，寂静，没有生，}%

@{亦無頑身及草木，云何說身證菩提？}@
%{也没有愚痴的身体和草木，怎么能够说用身来证得菩提呢？}%

@{是心無相復無形，菩提非心亦無狀。}@
%{这颗心没有相貌，也没有形，菩提不是心，也没有形状。}%

@{非身、非心能得證，亦非無證難思議，}@
%{不是身，不是心能够证得，也不是没有证得，难以思量，}%

@{是為最勝寂靜地，外道於中皆荒迷。}@
%{这就是最胜寂静之地，外道都在其中迷失。}%

@{若於此法求正勤，必當速得是三昧。}@
%{如果在这个法中精进，一定会迅速得到这个三昧。}%

@{大方等大集經菩薩念佛三昧分卷第七}@
%{大方等大集经菩萨念佛三昧分卷第七}%
