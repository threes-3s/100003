@{十門辯惑論卷下}@
%{十门辩惑论卷下}%

@{大慈恩寺沙門釋復禮撰}@
%{大慈恩寺沙门释复礼撰}%

@{化佛隱顯門第九}@
%{化佛隐显门第九}%

@{稽疑曰。二月十五日。佛將涅槃。促純陀獻食。為滅時將至。又却後三月正應此期。聖眾勸請佛云。當滅但佛無虛語。則此滅非虛。何為犢子梵志月餘方乃報。佛便似未滅。其故何哉。如其已滅。梵志不應遣報。如其未滅。不知滅在何時。其滅時之經。滅時之日。佇承高旨。可得聞乎(沙門復禮曰。涅槃云。犢子梵志。滿十五日得須陀洹果於娑羅林修行二法不久得阿羅漢。遣信報佛。入般涅槃月餘之言異乎。吾所聞也)。}@
%{稽疑曰：二月十五日，佛将涅槃，促纯陀献食，为灭时将至。又却后三月正应此期，圣众劝请佛云：当灭但佛无虚语，则此灭非虚。何为犊子梵志月余方乃报？佛便似未灭，其故何哉？如其已灭，梵志不应遣报。如其未灭，不知灭在何时？其灭时之经，灭时之日，伫承高旨，可得闻乎(沙门复礼曰：涅槃云，犊子梵志，满十五日得须陀洹果于娑罗林修行二法不久得阿罗汉，遣信报佛。入般涅槃月余之言异乎，吾所闻也) 。}%

@{辯惑曰。原夫佛陀以圓覺為義。涅槃以至寂為體。圓覺者。道無不窮理無不照。至寂者。累無不遣功無不忘。忘功而遣累。不可謂之有。照理而窮道。不可謂之無。然而有以無生無因有立。或虧其一必喪其兩。既至寂不可謂之有矣。而可謂之無乎。圓覺不可謂之無矣。而可謂之有乎。不可謂有而不無寂之極也。不可謂無而不有覺之妙也。恍兮惚兮若存若沒。窅兮冥兮不滅不生。夫生者法之始興也。滅者法之初謝也。初謝則本有今無。始興則本無今有。如來非本無今有也。惡乎而謂生涅槃非本有今無也。惡乎而謂滅有生滅然後有始終。有始終然後有久近。有久近然後分歲月。生滅尚無矣。歲月何寄哉。故舍利問於沒生。居士詰而莫對。迦葉疑於壞滅。大師訶而後辯。是知解脫之理。涅槃之性。不可以生滅求。不可以有無取。子何迺以生滅心行而問涅槃實相歟。仁今問涅槃以時日。亦猶量虛空以尺丈。虛空無尺丈。不可以尺丈量。可以尺丈量非是虛空也。涅槃無時日。不可以時日定。可以時日定非是涅槃也。何者夫尺丈生於形質。時日本乎始終。無形質則無尺丈。無始終固無時日明矣。無而致問。何其迂哉。經云。夫如來者天上人中最尊最勝。豈是行耶。又云。如來身者是常住身。金剛之身則是法身。又云。非身是身不生不滅。又云。常法之中虛空第一。如來亦爾。壽命之中最為第一。富哉聖教。畫然妙理。自可悟之以真常。奚更疑之以生滅。}@
%{辩惑曰：原夫佛陀以圆觉为义，涅槃以至寂为体。圆觉者，道无不穷理无不照。至寂者，累无不遣功无不忘。忘功而遣累，不可谓之有。照理而穷道，不可谓之无。然而有以无生无因有立，或亏其一必丧其两。既至寂不可谓之有矣，而可谓之无乎？圆觉不可谓之无矣，而可谓之有乎？不可谓有而不无寂之极也，不可谓无而不有觉之妙也。恍兮惚兮若存若没，窅兮冥兮不灭不生。夫生者法之始兴也，灭者法之初谢也。初谢则本有今无，始兴则本无今有。如来非本无今有也，恶乎而谓生涅槃非本有今无也？恶乎而谓灭有生灭然后有始终，有始终然后有久近，有久近然后分岁月。生灭尚无矣，岁月何寄哉？故舍利问于没生，居士诘而莫对。迦叶疑于坏灭，大师诃而后辩。是知解脱之理，涅槃之性，不可以生灭求，不可以有無取。子何迺以生灭心行而问涅槃实相歟？仁今问涅槃以时日，亦犹量虚空以尺丈。虚空无尺丈，不可以尺丈量，可以尺丈量非是虚空也。涅槃无时日，不可以时日定，可以时日定非是涅槃也。何者夫尺丈生于形质，时日本乎始终。无形质则无尺丈，无始终固无时日明矣。无而致问，何其迂哉？经云：夫如来者天上人中最尊最胜，岂是行耶？又云：如来身者是常住身，金刚之身则是法身。又云：非身是身不生不灭。又云：常法之中虚空第一，如来亦尔，寿命之中最为第一。富哉圣教，画然妙理，自可悟之以真常，奚更疑之以生灭。}%

@{惑曰。聞真常之義故。甘於夕死。聽涅槃之名。尚昧於朝徹。若如來常住不滅者。何故稱般涅槃耶。}@
%{惑曰：闻真常之义故，甘于夕死。听涅槃之名，尚昧于朝彻。若如来常住不灭者，何故称般涅槃耶？}%

@{釋曰。涅槃有四種。子未聞無住之義歟。夫無住涅槃者。真如妙性為之體。大悲般若為之助。般若故不住生死。大悲故不住涅槃。不住涅槃故雖證而不取。不住生死故雖在而不著。證而不取故有感。所以即興在而不著。故無緣所以即謝。斯則寂然不動形遍十方。澹爾無思智周萬物。應現不疲而寂滅。隱顯無恒而常住。豈若聲聞離苦永入無餘。緣覺厭身長辭有患。形同槁木遽已燒然。心類死灰曾微覺了。均絕聖之獨善。違博施之兼仁乎。故涅槃經云。我以久住大般涅槃。種種示現神通變化。又云。大般涅槃能建大義。斯無住涅槃之用也。豈乖真常之義哉。}@
%{释曰：涅槃有四种，子未闻无住之义歟？夫无住涅槃者，真如妙性为之体，大悲般若为之助。般若故不住生死，大悲故不住涅槃。不住涅槃故虽证而不取，不住生死故虽在而不著。证而不取故有感，所以即兴在而不著。故无缘所以即谢。斯则寂然不动形遍十方，澹尔无思智周万物。应现不疲而寂灭，隐显无恒而常住。岂若声闻离苦永入无余，缘觉厌身長辞有患。形同槁木遽已烧然，心类死灰曾微觉了。均绝圣之独善，违博施之兼仁乎？故涅槃经云：我以久住大般涅槃，种种示现神通变化。又云：大般涅槃能建大义。斯无住涅槃之用也，岂乖真常之义哉？}%

@{惑人又曰。涅槃之道若常者。何有雙林之事耶。}@
%{惑人又曰：涅槃之道若常者，何有双林之事耶？}%

@{釋曰。佛有三身之義矣。法身也。報身也。化身也。法身以性淨真如為之體。出纏被了為之義。報身以酬因果德為之性。冥真照俗為之業。化身以內依勝智為之本。外應群情為之相。法身猶虛空之性。雲蒸則翳霧斂則明。其性本常矣。報身若乘空之日赫矣。高昇朗焉。大照其體恒在矣。化身如鑒水之影。沚清則現流濁迺昏。顯晦不恒往來無定。至若七蓮承足聖業肇而開圖。雙樹恬神能事終而息駕。其中或離經辯志晦明於幼學。或納采問名同塵於始禮。金輪至而羅七寶。朱鬣騰而出九重。縱神力而降魔凶邪革面。揚辯才而伏眾聖賢稽顙。一一國土處處分身。遍他方而不窮。盡未來而無替。斯皆應情之化。鑒水之影。也。亦何傷於涅槃常住之義夫惑人又曰。二身蘊粹而圓常。八相逐情而興廢。是則真為寂靜化是權遷。鶴林之事不無犢子之疑佇決。}@
%{释曰：佛有三身之义矣。法身也，报身也，化身也。法身以性净真如为之体，出缠被了为之义。报身以酬因果德为之性，冥真照俗为之业。化身以内依胜智为之本，外应群情为之相。法身犹虚空之性，云蒸则翳雾敛则明。其性本常矣。报身若乘空之日赫矣，高昇朗焉，大照其体恒在矣。化身如鉴水之影，沚清则现流浊迺昏，显晦不恒往来无定。至若七莲承足圣业肇而开图，双树恬神能事终而息驾。其中或离经辩志晦明于幼学，或纳采问名同尘于始礼。金轮至而罗七宝，朱鬣腾而出九重。纵神力而降魔凶邪革面，扬辩才而伏众圣贤稽顙。一一国土处处分身，遍他方而不穷，尽未来而无替。斯皆应情之化，鉴水之影也。亦何伤于涅槃常住之义夫惑人又曰：二身蕴粹而圆常，八相逐情而兴废。是则真为寂静化是权迁。鹤林之事不无犊子之疑佇决。}%

@{釋曰。向辯真化之不一。未明真化之不異。夫化佛者豈他歟。報身圓應之用也。報身者何哉。悲智所成之體也。悲以廣濟為理。智以善權為業。所以因時降跡隨物現身。身跡者用也。悲智者體也。體是其本用是其末。依體起用攝末歸本。欲求其異理可然乎。而迺定化體之權遷。異真身之寂靜。斯為未得矣。斯為未得矣。然此且明報身起化也。未明化身即法也。化身即法理微矣。還寄影喻而述焉。夫水中之日影也。不從外來不從內出。不此不彼不異不一不無其狀不有其質。倐焉而存忽焉而失。像著而動性虛而謐。執實者為妄。知妄者了實。日何謂也。日若從外來者。水外寧在乎。若從內出者。水內先有乎。若言在此者。於彼不見乎。若言在彼者。於此不覩乎。若言是異者。一見有二乎。若言是一者。二見豈一乎。若言是無者。於是可亡乎。若言是有者。求體曾得乎。謂其生生無所從。謂其滅滅無所往。不生矣不滅矣。性相寂然心言路斷。斯可謂見水影之實性也。見水影之實性者。可見化身實性也。見化身之實性者。則證法身之體也。故淨名經云。佛身者即法身也。又云。如自觀身實相觀佛亦然。般若云。若見諸相非相。則見如來。又云。離一切諸相。則名諸佛。引而申之類而長之。近取諸身遠取諸物。于何不寂滅。于何不清淨。是以舉足下足。道場觸處而無盡。開眼閉眼。諸佛現前而不滅。故須菩提之宴坐常見法身。蓮華色之爭前。暫窺形相。迷悟之分優劣若此。豈可以有無生滅而見於化身哉。夫知劍者。忘其質器俟其光彩。識馬者。略其形色視其駿異。然後切玉似泥。一日千里。反是者。豈曰知劍識馬乎。鑽仰於法門。研精於佛事。亦猶於是矣。至若聞誕於右脇謂之生。化於北首謂之滅。坐於蓮花謂之有。焚於香木謂之無。此蓋尋常之流。雷同之見。亦何足以抂於高門歟。經云。持戒比丘不應於佛生有為想。若言有為則是妄語。又云。寧以利刀自割其舌。終不說言如來無常。又云。不可算數般涅槃時及不般涅槃若也。隨問而即對。逐事而同執。會經文之同別。定滅時之遠近。使二字智聾而不聞。八味口爽而常失。吁可畏矣。非所敢言。}@
%{释曰：向辩真化之不一，未明真化之不异。夫化佛者岂他歟？报身圆应之用也。报身者何哉？悲智所成之体也。悲以广济为理，智以善权为业。所以因时降迹随物现身。身迹者用也，悲智者体也。体是其本用是其末，依体起用摄末归本。欲求其异理可然乎？而迺定化体之权迁，异真身之寂静。斯为未得矣，斯为未得矣。然此且明报身起化也，未明化身即法也。化身即法理微矣，还寄影喻而述焉。夫水中之日影也，不从外来不从内出，不此不彼不异不一不无其状不有其质。倐焉而存忽焉而失，像著而动性虚而谧。执实者为妄，知妄者了实。日何谓也？日若从外来者，水外宁在乎？若从内出者，水内先有乎？若言在此者，于彼不见乎？若言在彼者，于此不覩乎？若言是异者，一見有二乎？若言是一者，二见岂一乎？若言是无者，于是可亡乎？若言是有者，求体曾得乎？谓其生生无所从，谓其灭灭无所往。不生矣不灭矣，性相寂然心言路断。斯可谓见水影之实性也。见水影之实性者，可见化身实性也。见化身之实性者，则证法身之体也。故净名经云：佛身者即法身也。又云：如自观身实相观佛亦然。般若云：若见诸相非相，则见如来。又云：离一切诸相，则名诸佛。引而申之类而长之，近取诸身远取诸物，于何不寂灭，于何不清净？是以举足下足，道场触处而无尽。开眼闭眼，诸佛现前而不灭。故须菩提之宴坐常见法身，莲华色之争前，暂窥形相，迷悟之分优劣若此。岂可以有無生灭而见于化身哉？夫知剑者，忘其质器俟其光彩。识马者，略其形色视其骏异，然后切玉似泥，一日千里。反是者，岂曰知剑识马乎？钻仰于法门，研精于佛事，亦犹于是矣。至若闻诞于右脇谓之生，化于北首谓之灭，坐于莲花谓之有，焚于香木谓之无。此盖寻常之流，雷同之见，亦何足以抂於高门歟？经云：持戒比丘不应于佛生有为想，若言有为则是妄语。又云：宁以利刀自割其舌，终不说言如来无常。又云：不可算数般涅槃时及不般涅槃若也。随问而即对，逐事而同执，会经文之同别，定灭时之远近。使二字智聋而不闻，八味口爽而常失。吁可畏矣，非所敢言。}%

@{惑人率爾而興。喟然而嘆曰。前言之過也。駟不及舌也。甞聞井蛙棲甃。莫辯括地之深。澤鷃槍榆。詎識垂天之廣。物既然矣。人亦有諸。至若涅槃四門不生不滅。佛身三種非一非異。比空性而難量。方水影而常妙。並得其所未得。聞其所未聞。而今而後奉之無斁。故知同凡偃臥示跡彌留。出自塵勞之情。何預金剛之體。體唯一相。始終不可措其詞。情也多端。前後不可齊其見。遍知示滅之日。梵志遣報之期。存而不論置之莫答者。不亦以是乎。}@
%{惑人率尔而兴，喟然而叹曰：前言之过也，驷不及舌也。尝闻井蛙棲甃，莫辩括地之深。泽鷃枪榆，詎识垂天之广。物既然矣，人亦有诸。至若涅槃四门不生不灭，佛身三种非一非异。比空性而难量，方水影而常妙。并得其所未得，闻其所未闻。而今而后奉之无斁。故知同凡偃卧示迹弥留，出自尘劳之情，何预金刚之体？体唯一相，始终不可措其词。情也多端，前后不可齐其见。遍知示灭之日，梵志遣报之期。存而不论置之莫答者，不亦以是乎？}%

@{對曰然。子得之矣。余無所隱乎子矣。}@
%{对曰然，子得之矣。余无所隐乎子矣。}%
@{聖王興替門第十}@
%{圣王兴替门第十}%

@{稽疑曰。輪王撫運之日化四天下。又說法花之時。輪王預聽。但兩儀開闢載籍詳焉。唯聞玉環西獻。豈見金輪東轉。雖緇素有殊而聞見無別。未悟輪王聖躬何為不至於此。若以乘虛來往非人所知。人既不知焉用王也。何不肆覲東后風伯前驅。寶馬共天馬爭飛。金輪與日輪競曜。千乘萬騎雜沓清漢之間。振鼓鳴簫嘈囋丹霞之表。發號令撫惸釐。恤飢寒理冤滯。使軒羲之帝仰霄際以承風。堯舜之君望天衢而慕德。然後下碧空而朝萬國。乘白雲以禮百神。舉玉匱之仙樽。奏鈞天之廣樂。豈非聖王之盛事歟。又蚩尤作亂追風召雨。共工觸山傾天絕地。八年九潦。伊耆致昏墊之憂。鑠石流金。成湯有剪髮之厄。兩漢之末八埏雲擾。二晉之間萬方鼎沸。而王遠遊西域。無拯溺之心。遙視東方。無巡撫之意。為聖王者其若斯哉。遂使疑億兆之心。失人神之望。不知有王耶無王耶。控鐵圍而三十二相者。其道合然耶不合然耶。傾心遠聽佇聞嘉旨。}@
%{有人问：轮王掌管天下的时候，可以教化四天下，又说佛讲法的时候，轮王也去听。但是天地开辟的事情，史书上都有记载，只听说过玉环西献，可曾见过金轮东转？虽然僧俗有别，但听到看到的事情却是一样的，不明白轮王为什么没有做到这些？如果说轮王乘虚而来，这是人所不知道的，人不知道，那为什么要做王呢？为什么不直接去觐见东皇，让风伯开路，宝马和天马一起飞翔，金轮和太阳一起发光？带着千乘万骑，在清汉之间来回穿梭，敲响战鼓，吹响箫笛，在丹霞山顶上发出声音。发布命令，安抚孤独的人，帮助贫困的人，解决冤屈。让轩辕、伏羲的帝王仰望天空，感受风的气息，让尧舜的君王向往天衢，敬佩他的德行。然后下降到碧空，朝拜万国，乘着白云，拜见百神，举起玉盒盛着仙酒，演奏钧天的音乐。难道这不是圣王应该做的事情吗？还有蚩尤作乱，追风召雨，共工撞山，导致天崩地裂，八年九涝，伊耆氏陷入昏暗的忧虑，石头被熔化，黄金被流失，成汤被逼剪头发，两汉末年，八方云扰，二晋之间，天下大乱。而轮王却远游西域，没有救济百姓之心，遥望东方，没有巡视安抚之意。这真是圣王吗？这样一来，就让人们怀疑，失去对人神的期望，不知道是否有王。控制铁围，拥有三十二相的轮王，他的道理是否合乎道理呢？我倾心远听，期待听到你的教诲。}%

@{辯惑曰。夫以勾芒司春。不能於隆冬發煦。羲和馭日。未常於靜夜舒景。故若華照曜。將列宿而分時。蘭風披拂。與零霜而別候。寒溫甫爾也。昏旦頃焉也。而物既謝。不可以覆追。時未臻。不可以預覩。況乎今昔之遼哉。夫輪王之興也。七寶應圖十善裁化。鐵圍所界。君天下而光宅。金輪所遊。大域中而利往。千馬伏軛。自空表而飛來。四龍守藏。從地中而踊出。寶田氣色。詎別於寒暑。珠柱光明。莫分於曉夜。家給人足俗阜時雍。下有知於上。上無事於下。至若孕質奇表卜年景曆。三十二相。不獨於日角珠衡。八十千齡。豈兼於畏神用教。雖巍巍矣蕩蕩矣。聖王之盛事矣。蓋是劫增之日。殊非壽減之辰。求古於今。聞其難得(按諸經論。三千國。土同時而成。成已住同時而壞。壞已空成住壞空各二十劫。如是循環終而復始。於住劫之中。從閻浮提人壽無量歲乃至八萬歲。其間有轉輪王出興焉。故俱舍論。輪王八萬上雜心論云。劫增輪王出矣)若乃庖羲結網黃帝垂衣。共工亂常蚩尤作暴。並望古非綿邈之代。形今是斯須之間。故皇王繼踵。不逢寶馬之巡狩。大盜排肩。莫遇神兵之戡剪。唐虞已下從而可知焉。來論云。佛說法花之時輪王預聽。釋曰。竊以聖人作萬物覩。諸佛興十方萃。是知四兵扈從。寧此界之飛皇。千子陪遊。乃他方之聖帝。故彼經偈云。又千萬億國轉輪聖王至請原始要終。取其義矣。來論又云。兩儀開闢載籍詳焉。唯聞玉環西獻。豈見金輪東轉。釋曰。夫載籍之興本乎書契。書契之作源乎易象。因三才而畫卦。布六位以重爻。澤上於天。後聖取而成則。鳥行於地。前哲像以為文。斯乃書契兆之於皇雄。文字成之於倉頡。故云。易之上古是曰羲爻。書之首篇不過堯典。載籍遠近昭然可明。而乃謂經史之文詳開闢之事。理不然矣。若博採圖牒傍存子記。則元神是巨靈所契。昆陵為大帝所居。華胥柱州依稀得其地。容成太上髣髴臻其道。而文物並闕而不論。聖政粗論而不備。但龍師已下之日淺。經誥盈車而未周。人皇已上之歲多。圖書數卷而便盡。以時比事。義可通乎。然則昔有聖王。金輪屢其東轉。近無哲后。玉環遂以西獻。人逐時而興替。物隨人而去來。取類虛舟異夫膠柱者矣。惑曰。若輪王但生於八萬歲時者。何故玉毫在家之日七寶咸臻。鐵輪當宇之辰百年已減。釋曰。有化而為瑞者。有假以為名者。化而為瑞。不君於萬國。假以為名。莫徵於七寶。故仙人相融金之質。必成十號之尊。如來記獻土之童。但王一分之地。鐵輪王之事未聞實錄矣(或曰佛記作輪王四分之。一者謂金輪王四分之一也。若然者鐵輪可非一輪王乎。但言作鐵輪王則明矣。何故。須言四分之一乎。夫王者降七寶之祥行十善之化何故。始行十惡終無七寶者乎)惑人又曰。皇王者所以理人也。人不自理。故立主以理之。至如二十住劫之初八萬增年之極。俗淳和而有道。人朴略而無競。當斯時也。何用聖王哉。釋曰。三界受形。莫離於苦宅。六情對境。悉嬰於惑網。是非因而互反。善惡所以相攻。假令有頂地之高昇。三災不及。非想天之寂靜。四空為上。苦蘊猶其逼迫。使法尚以驅馳。況乎欲界之人哉。若也聞太古謂無為之極。稱遂初言有道之最。此蓋醉於巫咸耳。安知真諦之妙歟。}@
%{要解开这个疑惑，就要从勾芒掌管春天说起，他不能在隆冬时节带来温暖，羲和驾驭太阳，也不能在静夜时节带来光明。所以，就像花朵照耀，将星宿划分时间，兰花香风吹拂，与零霜区分季节一样，寒暑变化只是一瞬间，白天黑夜也只是一瞬间，事物已经过去了，不能再追溯，时间还没有到来，就不能预知。更何况现在和过去相隔如此遥远呢？轮王出现的时候，七宝应图，十善教化，铁围所界，统治天下，光耀四方，金轮所游，遍布大域，有利于天下。千马伏轭，从空中飞来，四龙守藏，从地中涌出。宝田的景色，怎么能与寒暑区分？珠柱的光明，怎么能与白天黑夜区分？家家富裕，人人满足，社会安定，风调雨顺，百姓了解上层，上层没有忧虑百姓。至于说轮王天生奇特，能预知未来，拥有三十二相，不仅有日角珠衡，还能活八万岁，难道还能兼顾敬畏神灵，用教化来教导百姓吗？虽然轮王的事迹非常伟大，但那是在劫增的时候，而不是寿命减少的时候。从现在追溯过去，听到这些事情是很难的(根据经论，三千个世界，土地同时形成，形成后同时住，住后同时坏，坏后同时空，成住坏空各二十劫，如此循环往复，在住劫中，从阎浮提人寿命无量岁到八万岁，期间有转轮王出现，所以俱舍论、八万上杂心论说：劫增轮王出现) 。至于说伏羲结网，黄帝垂衣，共工作乱，蚩尤暴虐，这些事情都离我们很远，现在的时间只是一瞬间。所以，历代帝王接踵而至，没有遇到过宝马巡狩，大盗横行，没有遇到过神兵戡剪，从唐虞以下都可以知道。有人说佛讲法的时候，轮王也去听，我解释说：窃以为圣人出现，万物都会看到，诸佛兴起，十方都会聚集，可见，四兵护卫，是这个世界的飞皇，千子陪游，是其他世界圣帝。所以，经文里说：又有千千万亿国转轮圣王来请教原始要终，这是取其义了。有人又说天地开辟的事情，史书上都有记载，只听说过玉环西献，可曾见过金轮东转？我解释说：史书的兴起，起源于书契，书契的产生，源于易象，根据三才画卦，布六位以重爻，泽上于天，后圣取而用之，鸟行于地，前哲模仿为文字，这就是书契的兆头，文字的形成，所以说：易之上古是曰羲爻，书之首篇不过尧典，史书的远近昭然可见。但说经史的文字记载了天地开辟的事情，这是不合理的。如果广泛收集图牒，旁存子记，那么元神是巨灵所契，昆陵是大帝所居，华胥柱州依稀可以找到那个地方，容成太上仿佛达到了那个境界，但是文物都缺失，没有记载，圣政粗略记载，不完整。只有从龙师以下，时间比较短，经诰盈车，还没有全部记载，人皇以上，时间很长，图书只有几卷，就全部记载了。用时间来比较事情，道理可以通吗？那么，过去有圣王，金轮多次东转，现在没有明君，玉环就西献了。人随着时代兴衰，事物随着人而来去，就像空船，不同于胶柱之类。有人问：如果轮王只在八万岁的时候出现，为什么玉毫在家的日子，七宝就都齐备了，铁轮当宇的时候，百年就减少了？我解释说：有的事是化而为瑞，有的事是假以为名，化而为瑞，不能统治万国，假以为名，不能证明七宝。所以，仙人相融金的品质，一定会成为十号之尊，如来记献土的童子，只统治一分之地，铁轮王的事情没有听说过记载(有人说佛记作轮王四分之，一者谓金轮王四分之一也，如果是这样，铁轮可以不是一个轮王吗？只说作铁轮王就明白了，为什么一定要说四分之一呢？王者降七宝之祥，行十善之化，为什么开始行十恶，最后没有七宝呢？) 。有人又说：帝王就是用来治理百姓的，百姓不能自律，所以要立主来治理他们。到了二十住劫之初，八万增年之极，社会淳朴和谐，有道义，人们朴素，没有竞争，在这个时候，为什么还需要圣王呢？我解释说：三界受形，没有离开苦宅，六情对境，都陷入迷惑的网中，是非因此相互对立，善恶因此相互攻击。即使有顶天立地的飞升，三灾也不能触及，非想天的寂静，四空为上，苦蕴仍然逼迫着，让法尚且要驱驰，更何况欲界的人呢？如果听说太古时代，没有为的极致，称遂初，说有道的极致，这都是醉于巫咸耳，怎么知道真谛的妙处呢？}%
@{沙門復禮曰。言者所以出意。非意也。跡者所以明本。非本也。}@
%{沙门回答说：说话是为了表达想法，但不是想法本身。行为是为了显明本源，但不是本源本身。}%
@{故大聖之垂教。或跡淺而本深。或言乖而意合。未得其門者。能無岐路乎。}@
%{所以大圣的教诲，有时行为浅显但本源深奥，有时言语不合但意思相合。没有真正领悟的人，怎么能不走岔路呢？}%
@{但不遠而復。斯則善矣。檀越曩搆淳因福履遐而日用。}@
%{但是只要不走得太远，能够回头，这就是好的。施主你过去积累了纯正的因缘，福报深厚，而且日常生活也很好。}%
@{今資異氣貞襟秀而天挺。藹君子之松柏。湛人倫之水鏡。}@
%{现在你拥有独特的秉性，正直的襟怀，秀丽的天资，像君子般的松柏那样高洁，像人伦的水镜那样清澈。}%
@{文場翹楚。稱其雅論高才。學肆英髦。許其博聞強記。何其美矣。}@
%{在文坛上你是出类拔萃的人物，你的言论优雅，才华横溢。在学堂里你是英俊的才子，你的学识渊博，记忆力超群。真是太美好了！}%
@{至若開邃鍵而探賾。振芳毫而討論。理尚違於得象。言將涉於非聖。}@
%{如果要打开深奥的钥匙去探究深奥的道理，挥动文笔去探讨问题，道理还不能完全符合事象，言语就会接近于不符合圣人之道。}%
@{若疑而敘意。異三子而何傷。若謗以為睽。載一車而可怪。}@
%{如果你因为怀疑而阐述自己的想法，与三子不同有什么关系呢？如果你诽谤说我的观点不同，那也无须奇怪。}%
@{然敬尋來翰云。晚披釋典捧卷竭誠。斯言訒乎。亦勤之至也。幸甚幸甚。}@
%{但是我恭敬地拜读了你的来信，你晚上披着经书，捧着卷轴，一心一意地学习，这真是太勤奋了！真是太好了！}%
@{貧道不涯賤質。濫齒玄門。若春露之輕滋。學慚瀉器。同秋螢之末景。業謝傳燈。}@
%{我这个贫道，资质平庸，却侥幸地进入了玄门。就像春天的露水那样轻微，学问像倒空的容器一样空虚，就像秋天的萤火虫那样微弱，功业就像传灯那样微不足道。}%
@{夫以聞斯行諸。是仲尼之所釋。離乎畢矣。非有若之能對。況一乘妙義三藏微言者歟。}@
%{孔子说：“听闻了就要去做”，这已经说得非常清楚了。不是像颜回那样的人才能回答，何况是一乘妙法和三藏微妙的言论呢？}%
@{涉兔未足以窮深。奔蜂豈期於化大。}@
%{兔子跳跃不能穷尽深奥，飞奔的蜜蜂怎么能期望化成大象呢？}%

@{于時大唐永隆二年歲次辛巳孟秋之朔日也。}@
%{这是唐朝永隆二年，辛巳年孟秋的第一个日子。}%

@{十門辯惑論卷下}@
%{十门辩惑论卷下}%

@{權文學答書}@
%{权文学答书}%

@{弟子。權無二敬致書於大興善寺。禮法師侍者。昔菩薩之問如來斷幾生命。以佛速滅乃發斯言。}@
%{弟子权无二恭敬地写信给大兴善寺礼法师侍者。过去菩萨问如来断了几条生命，因为佛陀即将涅槃，所以才说出这句话。}%
@{豈有十地之人於聖起謗。但為理資索隱義在鉤深前致稽疑意亦如此。}@
%{难道会有十地菩萨对圣人产生诽谤吗？只是为了理性的探讨，寻求深奥的含义，为了深入探究，提前提出疑问，想法也是如此。}%
@{且宣尼將聖之德。尚問老聃。慈氏次佛之尊。猶詢師利。況以下愚之蔽披上聖之文。}@
%{况且孔子将要成为圣人，还去向老子请教。弥勒菩萨是未来佛，还向师利菩萨请教。何况我们这些愚蠢的人，学习圣人的文章。}%
@{千門萬戶觸塗多惑。所以罄肝膽露昏曚竭鄙誠請高德。}@
%{千门万户，处处都遇到困惑。所以我们倾尽心肝，暴露自己的愚昧，竭尽鄙陋的真诚，向您这位高德之人请教。}%
@{遂引三車之駕開八正之塗。續晨鳧之足鑿混沌之竅。百年之疑一朝頓盡。}@
%{于是我们就驾着三辆马车，走上了八正道。像早晨的凫鸟那样，不断地前进，凿开混沌的迷雾。百年的疑惑，在一朝之间就全部消除了。}%
@{方當永遵覺路長悟迷源爇煩惱之薪餐涅槃之飯。請事斯語以卒餘年。}@
%{现在就应该永远遵循觉悟之路，永远明悟迷源，燃烧烦恼的柴火，吃着涅槃的饭食。请让我用这句话来度过余生。}%
@{謹遣尺書敢謝不敏弟子權無二和南。}@
%{我恭敬地写了这封信，敢于感谢您的不吝赐教，弟子权无二敬上。}%
