@{大乘寶要義論卷第十}@
%{大乘宝要义论卷第十}%

@{譯經三藏朝散大夫試鴻臚少卿光梵大師賜紫沙門臣惟淨等奉詔譯}@
%{翻译经文的三藏法师，朝散大夫，曾任鸿胪少卿，光梵大师，赐紫沙门，臣惟净等人奉诏翻译}%

@{如《華嚴經》云，法界行願分位宣說菩薩無盡佛種世界世尊普遍智境界音聲如來，從彼剎中來至世尊釋迦牟尼如來之前，出現菩薩威德身相，所謂一切身分、一切相好、一切毛孔、一切莊嚴、一切衣服及緣具等一切菩薩眷屬具足。}@
%{就像《华严经》里说的，法界行愿分位宣说菩萨无尽佛种世界世尊普遍智境界音声如来，从彼刹中来到世尊释迦牟尼如来面前，显现菩萨威德身相，所谓一切身分、一切相好、一切毛孔、一切庄严、一切衣服及缘具等一切菩萨眷属具足。}%

@{所有世尊，大毘盧遮那如來前際中住，過去一切如來後際中住，若已受記及未受記未來一切如來，現在十方一切佛剎普遍安住一切菩薩，昔所修習布施波羅蜜多相應先行海，一切受者及所施物皆悉影現，一切身相一切毛孔諸相好等亦悉對現而為表示。}@
%{所有世尊，大毘盧遮那如来前际中住，过去一切如来后际中住，若已受记及未受记未来一切如来，现在十方一切佛刹普遍安住一切菩萨，昔所修习布施波罗蜜多相应先行海，一切受者及所施物皆悉影现，一切身相一切毛孔诸相好等亦悉对现而为表示。}%

@{又復身諸分位及語言道，一切衣飾眾緣具等，而亦對現一一表示。}@
%{又复身诸分位及语言道，一切衣饰众缘具等，而亦对现一一表示。}%

@{又昔修習持戒波羅蜜多相應先行海，又諸忍辱波羅蜜多示現割截身諸分位相應先行海，又諸菩薩加行精進相應先行海，又諸如來廣大靜慮辦事相應先行海，又諸如來轉大法輪法事成辦捨諸所有自在身相諸門影現一一表示相應先行海，}@
%{又昔修习持戒波罗蜜多相应先行海，又诸忍辱波罗蜜多示现割截身诸分位相应先行海，又诸菩萨加行精进相应先行海，又诸如来广大静虑办事相应先行海，又诸如来转大法轮法事成办舍诸所有自在身相诸门影现一一表示相应先行海，}%

@{又諸如來喜見諸菩薩道一切世間最上愛樂相應先行海，又諸菩薩諸勝願海增上法門廣大莊嚴相應先行海，又諸菩薩力波羅蜜多諸行成辦清淨相應先行海，又諸菩薩廣大法界一切神變雲廣大所作諸菩薩智境界相應先行海乘，如是等十波羅蜜多影現表示。}@
%{又诸如来喜见诸菩萨道一切世间最上爱乐相应先行海，又诸菩萨诸胜愿海增上法门广大庄严相应先行海，又诸菩萨力波罗蜜多诸行成办清净相应先行海，又诸菩萨广大法界一切神变云广大所作诸菩萨智境界相应先行海乘，如是等十波罗蜜多影现表示。}%

@{廣大法界一切廣大諸神變雲來詣佛所，於是菩薩并其眷屬頂禮佛已住於上方，化現一切金剛帝寶心莊嚴藏大樓閣中金剛帝青蓮華師子座上加趺而坐，現諸寶焰摩尼王網彌覆其上，復以三世一切如來音聲寶王纓珞垂掛莊嚴，頂戴摩尼寶冠，現菩薩身加持而住。}@
%{广大法界一切广大诸神变云来诣佛所，于是菩萨并其眷属顶礼佛已住于上方，化现一切金刚帝宝心庄严藏大楼阁中金刚帝青莲华师子座上加趺而坐，现诸宝焰摩尼王网弥覆其上，复以三世一切如来音声宝王璎珞垂挂庄严，顶戴摩尼宝冠，现菩萨身加持而住。}%

@{而此菩薩并其眷屬，皆從普賢菩薩行願出生，於一切如來足根門中表現清淨，智眼所觀聞一切如來法輪經中理法音聲勝海，普攝一切菩薩得諸自在，及得最上波羅蜜多。}@
%{而此菩萨并其眷属，皆从普贤菩萨行愿出生，于一切如来足根门中表现清净，智眼所观闻一切如来法轮经中理法音声胜海，普摄一切菩萨得诸自在，及得最上波罗蜜多。}%

@{一切如來皆悉雲集，於剎那剎那中廣現神變，出現諸有情身廣大境界。}@
%{一切如来皆悉云集，于刹那刹那中广现神变，出现诸有情身广大境界。}%

@{一切如來眾會道場身中光明顯照一切世界，於一世界中普攝影現諸境界相如微塵聚，所有一切有情善根成熟，應化度者而悉應時能來應現。}@
%{一切如来众会道场身中光明显照一切世界，于一世界中普摄影现诸境界相如微尘聚，所有一切有情善根成熟，应化度者而悉应时能来应现。}%

@{一切如來轉法輪雲，一切毛孔吼音境界，一切世界普遍，一切善根出生，生已即時諸有情身皆悉平等，一切方分雲海一心剎那廣現神變。}@
%{一切如来转法轮云，一切毛孔吼音境界，一切世界普遍，一切善根出生，生已即时诸有情身皆悉平等，一切方分云海一心刹那广现神变。}%

@{此經又云，菩薩大威德力者，爾時善財童子諦觀普賢菩薩身相，乃見菩薩一一身諸分位一一身諸分位分明，一一界體一一界體細分分明，一一身分各別分位一一身分各別分位分明，一一依聚一一依聚分明，一一毛孔一一毛孔分明。}@
%{此经又云，菩萨大威德力者，尔时善财童子谛观普贤菩萨身相，乃见菩萨一一身诸分位一一身诸分位分明，一一界体一一界体细分分明，一一身分各别分位一一身分各别分位分明，一一依聚一一依聚分明，一一毛孔一一毛孔分明。}%

@{現此三千大千世界所有風火地界，并大海洲渚江河寶山，及須彌山鐵圍山等，國土城邑聚落方處樹林舍宅，并諸人民地獄餓鬼畜生之趣，阿修羅界龍界迦樓羅界，人界天界及其梵界，欲界色界無色界。}@
%{现此三千大千世界所有风火地界，并大海洲渚江河宝山，及须弥山铁围山等，国土城邑聚落方处树林舍宅，并诸人民地狱饿鬼畜生之趣，阿修罗界龙界迦楼罗界，人界天界及其梵界，欲界色界无色界。}%

@{是諸境界，悉以神力加持而住。乃至形色顯色雲電星宿，晝夜圓半月時年分，住劫壞劫。}@
%{是诸境界，悉以神力加持而住。乃至形色显色云电星宿，昼夜圆半月时年分，住劫坏劫。}%

@{現如是等此世界相已，所有東方一切世界亦如是觀，南西北方四維上下一切世界如應對現所觀亦然。}@
%{现如是等此世界相已，所有东方一切世界亦如是观，南西北方四维上下一切世界如应对现所观亦然。}%

@{又諸佛降生眾會道場，及有情等所有此娑婆世界，前際中住過去一切世界一切互相，皆見普賢菩薩一一身中大人之相，并諸佛降生一切菩薩眾會道場，及有情舍宅晝夜劫數等。}@
%{又诸佛降生众会道场，及有情等所有此娑婆世界，前际中住过去一切世界一切互相，皆见普贤菩萨一一身中大人之相，并诸佛降生一切菩萨众会道场，及有情舍宅昼夜劫数等。}%

@{如是後際中住未來一切世界佛剎等普遍一切亦然，皆見如此娑婆世界前際後際中住一切世界一切互相見諸影相。}@
%{如是后际中住未来一切世界佛刹等普遍一切亦然，皆见如此娑婆世界前际后际中住一切世界一切互相见诸影相。}%

@{如是十方前際後際中住一切世界，一切皆見普賢菩薩一一身中大人之相，一一毛孔中一一分明互相無雜，皆見普賢菩薩在世尊大毘盧遮那如來之前，坐於大寶蓮華藏師子座上現游戲神通。}@
%{如是十方前际后际中住一切世界，一切皆见普贤菩萨一一身中大人之相，一一毛孔中一一分明互相无杂，皆见普贤菩萨在世尊大毘盧遮那如来之前，坐于大宝莲华藏师子座上现游戏神通。}%

@{時此東方蓮華吉祥世界賢吉祥如來，見此所現游戲神通。}@
%{时此东方莲华吉祥世界贤吉祥如来，见此所现游戏神通。}%

@{東方如是，普遍十方一切世界亦然，皆見一切如來足根門中各有普賢菩薩坐於大寶蓮華藏師子座上現是游戲神通。}@
%{东方如是，普遍十方一切世界亦然，皆见一切如来足根门中各有普贤菩萨坐于大宝莲华藏师子座上现是游戏神通。}%

@{如其十方一切世界，悉見一切如來足根門中有普賢菩薩坐於大寶蓮華藏師子座上現是游戲神通。}@
%{如其十方一切世界，悉见一切如来足根门中有普贤菩萨坐于大宝莲华藏师子座上现是游戏神通。}%

@{時如是普遍十方一切佛剎如微塵數，一一微塵數皆是廣大法界佛會道場，悉見一切如來足根門中有普賢菩薩坐於大寶蓮華藏師子座上現是游戲神通。}@
%{时如是普遍十方一切佛刹如微尘数，一一微尘数皆是广大法界佛会道场，悉见一切如来足根门中有普贤菩萨坐于大宝莲华藏师子座上现是游戏神通。}%

@{時一一身相悉得三世一切所緣影相表示，所有一切剎土一切有情諸佛降生諸菩薩眾會道場影現表示。}@
%{时一一身相悉得三世一切所缘影相表示，所有一切刹土一切有情诸佛降生诸菩萨众会道场影现表示。}%

@{時普聞一切有情語言、一切佛音聲、一切如來轉大法輪、一切宣說教授神通變化、一切菩薩集會諸佛游戲境相音聲此等，總略如其所說，當知皆是菩薩摩訶薩大威德力。}@
%{时普闻一切有情语言、一切佛音声、一切如来转大法轮、一切宣说教授神通变化、一切菩萨集会诸佛游戏境相音声此等，总略如其所说，当知皆是菩萨摩诃萨大威德力。}%

@{此中應問：何等是如來大威德力？}@
%{此中应问：何等是如来大威德力？}%

@{如《菩薩十地經》云，解脫月菩薩問金剛藏菩薩言：佛子！諸菩薩行境界如是，加持神力尚復無量，云何能入如來行境界邪？}@
%{如《菩萨十地经》云，解脱月菩萨问金刚藏菩萨言：佛子！诸菩萨行境界如是，加持神力尚复无量，云何能入如来行境界邪？}%

@{金剛藏菩薩言：佛子：譬如有人於四大洲世界之中取小石塊，若二若三如豆之量，作如是言：大地世界頗有過於此邪？或無量邪？說是語者，如汝今時以諸如來、應供、正等正覺無量智法與菩薩法而相等比。}@
%{金刚藏菩萨言：佛子：譬如有人于四大洲世界之中取小石块，若二若三如豆之量，作如是言：大地世界颇有过于此邪？或无量邪？说是语者，如汝今时以诸如来、应供、正等正觉无量智法与菩萨法而相等比。}%

@{佛子！四大洲世界如所取者豆量石塊而極少分，餘無有量。}@
%{佛子！四大洲世界如所取者豆量石块而极少分，余无有量。}%

@{如來境界亦復如是。}@
%{如来境界亦复如是。}%

@{且法雲地菩薩所有功德，經無量劫猶尚不能說一少分，何況如來無量智境。}@
%{且法云地菩萨所有功德，经无量劫犹尚不能说一少分，何况如来无量智境。}%

@{佛子，我今實言告汝，於如來前為我作證。}@
%{佛子，我今实言告汝，于如来前为我作证。}%

@{假使十方無邊世界如微塵等一切佛剎證菩薩地者，其數充滿，如稻麻竹𥯤甘蔗叢林。}@
%{假使十方无边世界如微尘等一切佛刹证菩萨地者，其数充满，如稻麻竹𥯤甘蔗丛林。}%

@{彼等菩薩經無邊劫，宣說開示如來所有一智境界，百分不及一，乃至俱胝那由他百千及譬喻分亦不及一。}@
%{彼等菩萨经无边劫，宣说开示如来所有一智境界，百分不及一，乃至俱胝那由他百千及譬喻分亦不及一。}%

@{《入如來功德智不思議境界經》云，佛言：妙吉祥！今此會中或有有情，謂佛如來初始出家、或謂久已出家、或謂修諸苦行、或坐菩提場成等正覺、或破諸魔軍、或梵王帝釋護世勸請轉大法輪，或聞宣說聲聞乘法、或說緣覺乘法、或說大乘之法，或覩佛身高一尋量、或見佛身高一俱盧舍、或見佛身高顯過諸由旬百千數量，或見佛身如真金色、乃至或見如摩尼寶色，或見如來寂靜身相、或見如來入涅槃相、或見如來一聚身相、或見分布如來舍利，或謂十年成等正覺、或謂十年入大涅槃，或謂有於世尊釋迦牟尼如來教中得圓滿者、或隱沒者，或謂若十二十三十四十乃至百千俱胝那由他劫入大涅槃，或謂世尊釋迦牟尼如來於不可說不可說劫成等正覺。}@
%{《入如来功德智不思議境界经》云，佛言：妙吉祥！今此会中或有有情，谓佛如来初始出家、或谓久已出家、或谓修诸苦行、或坐菩提场成等正觉、或破诸魔军、或梵王帝释护世劝请转大法轮，或闻宣说声闻乘法、或说缘觉乘法、或说大乘之法，或覩佛身高一寻量、或见佛身高一俱卢舍、或见佛身高显过诸由旬百千数量，或见佛身如真金色、乃至或见如摩尼宝色，或见如来寂静身相、或见如来入涅槃相、或见如来一聚身相、或见分布如来舍利，或谓十年成等正觉、或谓十年入大涅槃，或谓有于世尊释迦牟尼如来教中得圆满者、或隐没者、或谓若十二十三十四十乃至百千俱胝那由他劫入大涅槃，或谓世尊释迦牟尼如来于不可说不可说劫成等正觉。}%

@{妙吉祥！於如是等差別之相，如來悉非分別非離分別。}@
%{妙吉祥！于如是等差別之相，如来悉非分別非離分別。}%

@{而佛如來以無發悟無分別法，常隨有情心作諸行相。}@
%{而佛如来以无发悟无分别法，常随有情心作诸行相。}%

@{《菩薩十住經》云，佛言：妙吉祥！有多種說者，如有大池縱廣正等五十萬由旬，池岸平坦池水清甘，復有蓮華遍覆池內。}@
%{《菩萨十住经》云，佛言：妙吉祥！有多種說者，如有大池纵广正等五十万由旬，池岸平坦池水清甘，复有莲华遍覆池内。}%

@{若或有人，以鐵所成千輻輪車而以駿馬，勝迦樓羅迅疾勢者而駕馭之，其車行得不著池水，馬跡亦復不踐蓮華。}@
%{若或有人，以铁所成千辐轮车而以骏马，胜迦楼罗迅疾势者而驾驭之，其车行得不著池水，马迹亦复不践莲华。}%

@{妙吉祥！如來亦復如是。}@
%{妙吉祥！如来亦复如是。}%

@{乘於大車游彼大池，中有毒蛇鼓水騰踊，若剎那間而彼毒蛇隨車後轉，其車即時七返右旋。}@
%{乘于大车游彼大池，中有毒蛇鼓水腾踊，若刹那间而彼毒蛇随车后转，其车即时七返右旋。}%

@{若復毒蛇隨彼大車一返右旋，其車即時右旋無數。}@
%{若复毒蛇随彼大车一返右旋，其车即时右旋无数。}%

@{如阿難等諸大苾芻說法亦然，有時阿難說十種法表示其義，若復阿難說一種法，即時舍利子說千種法表示其義。}@
%{如阿难等诸大苾芻說法亦然，有时阿难说十种法表示其义，若复阿难说一种法，即时舍利子说千种法表示其义。}%

@{若復舍利子說一種法，即時大目乾連過八萬世界。}@
%{若复舍利子说一种法，即时大目乾连过八万世界。}%

@{若復大目乾連過一世界，即時如來於十方法界最上自在越虛空際，普遍一切世界海，一一世界、一一洲渚、一一凡夫道中，示現從兜率天宮沒、下降人間、入胎、住胎、出胎，梵王帝釋承接沐浴莊嚴，周行七步觀察十方作師子吼，習學一切工巧伎藝明論事業，現處太子之位，於王宮中嬉戲娛樂游賞園林，出家苦行，食乳糜粥已詣菩提場坐成正覺，摧伏魔軍觀樹經行，大梵天王請轉法輪，入忉利天宮等。}@
%{若复大目乾连过一世界，即时如来于十方法界最上自在越虚空际，普遍一切世界海，一一世界、一一洲渚、一一凡夫道中，示现从兜率天宫没、下降人间、入胎、住胎、出胎，梵王帝释承接沐浴庄严，周行七步观察十方作师子吼，习学一切工巧伎艺明论事业，现处太子之位，于王宫中嬉戏娱乐游赏园林，出家苦行，食乳糜粥已诣菩提场坐成正觉，摧伏魔军观树经行，大梵天王请转法轮，入忉利天宫等。}%

@{國土分量劫名次第，威德身相壽量多少，眾會莊嚴佛剎清淨，教法莊嚴發菩提心，修諸行願成波羅蜜多，圓滿諸地神通智忍，具總持三摩地諸解脫門。}@
%{国土分量劫名次第，威德身相寿量多少，众会庄严佛刹清净，教法庄严发菩提心，修诸行愿成波罗蜜多，圆满诸地神通智忍，具总持三摩地诸解脱门。}%

@{如來無量，諸供養事無量，如來及菩薩法境界無量，法雲廣大所行分量，成熟有情方便分位差別之量，起大游戲神通變化，示現一乘大般涅槃，分布舍利分別教法。}@
%{如来无量，诸供养事无量，如来及菩萨法境界无量，法云广大所行分量，成熟有情方便分位差別之量，起大游戏神通变化，示现一乘大般涅槃，分布舍利分别教法。}%

@{住時久近及法滅時，皆從如是大法池中之所出現。}@
%{住时久近及法灭时，皆从如是大法池中之所出现。}%

@{又復於諸外道所修行處，及一切有情所應作事，如來以無發悟無分別心同時悉現，於後邊際究竟分位勤勇示現。}@
%{又复于诸外道所修行处，及一切有情所应作事，如来以无发悟无分别心同时悉现，于后边际究竟分位勤勇示现。}%

@{凡如是等剎那，俱時十方一切一一自身毛孔之中，所有遍諸方分三世一切如來及諸菩薩眾會之海，廣大一切佛剎功德莊嚴，諸有情聚舍宅宮室廣大莊嚴，諸有情聚眼耳鼻舌身意處廣大施設，諸菩薩行皆悉積集廣大莊嚴，一切如來境界廣大莊嚴。}@
%{凡如是等刹那，俱时十方一切一一自身毛孔之中，所有遍诸方分三世一切如来及诸菩萨众会之海，广大一切佛刹功德庄严，诸有情聚舍宅宫室广大庄严，诸有情聚眼耳鼻舌身意处广大施設，诸菩萨行皆悉积集广大庄严，一切如来境界广大庄严。}%

@{如是等相，如來俱時以無發悟無分別心普遍示現。}@
%{如是等相，如来俱时以无发悟无分别心普遍示现。}%

@{於後邊際究竟勤勇剎那俱時，普攝一切十方世界，乃至凡夫道中有盡無盡無復遺餘。}@
%{于后边际究竟勤勇刹那俱时，普摄一切十方世界，乃至凡夫道中有尽无尽无复遗余。}%

@{諸有情界一切有情，一一有情各各身相形色顯色音聲語言譬喻說法，凡如是等分量差別，如來俱時以無發悟無分別心普遍示現。}@
%{诸有情界一切有情，一一有情各各身相形色显色音声语言譬喻说法，凡如是等分量差別，如来俱时以无发悟无分别心普遍示现。}%

@{隨諸有情別別心意，於後邊際究竟勤勇，隨應表示隨所施作。}@
%{随诸有情别别心意，于后边际究竟勤勇，随应表示随所施作。}%

@{妙吉祥！譬如白月十五中夜之時，遍閻浮提一切男子女人童男童女，各各現前觀月輪相，而彼月輪悉無分別。}@
%{妙吉祥！譬如白月十五中夜之时，遍阎浮提一切男子女人童男童女，各各现前观月轮相，而彼月轮悉无分別。}%

@{如來亦復如是，以無發悟無分別心作諸行相，由成就不共佛法故，隨有情心意隨應化度，一切有情各各現前普觀如來，而如來心亦無分別。}@
%{如来亦复如是，以无发悟无分别心作诸行相，由成就无共佛法故，随有情心意随应化度，一切有情各各现前普观如来，而如来心亦无分別。}%

@{是故當知，若有分別若無分別，諸佛如來悉無發悟，而成就不共佛法故，隨應施作一切行相。}@
%{是故当知，若有分別若无分別，诸佛如来悉无发悟，而成就不共佛法故，随应施作一切行相。}%

@{此中應知，諸廣大甚深經中，而獨顯說諸佛菩薩大威德力。}@
%{此中应知，诸广大甚深经中，而独显说诸佛菩萨大威德力。}%

@{若有人能深生信解書寫讀誦尊重供養者，是人獲福廣大無量。}@
%{若有人能深生信解书写读诵尊重供养者，是人获福广大无量。}%

@{此經又云，佛言：妙吉祥！譬如須彌山王勝出眾山，顯照殊妙亦高亦廣而復最大。}@
%{此经又云，佛言：妙吉祥！譬如须弥山王胜出众山，显照殊妙亦高亦广而复最大。}%

@{妙吉祥！若菩薩信解此正法者亦復如是，勝出一切菩薩摩訶薩。}@
%{妙吉祥！若菩萨信解此正法者亦复如是，胜出一切菩萨摩诃萨。}%

@{以十方一切世界如微塵等諸菩薩眾，若於此正法生信解者，所有五波羅蜜多出生善根，於阿僧祇劫中而能積集，顯照殊妙亦高亦廣而復最大。}@
%{以十方一切世界如微尘等诸菩萨众，若于此正法生信解者，所有五波罗蜜多出生善根，于阿僧祇劫中而能积集，显照殊妙亦高亦广而复最大。}%

@{妙吉祥！若善男子善女人，所有十方一切世界一切有情而悉勸令發菩提心，復有善男子善女人信樂無餘依涅槃者，此所獲福比倍於前不可數量。}@
%{妙吉祥！若善男子善女人，所有十方一切世界一切有情而悉劝令发菩提心，复有善男子善女人信乐无余依涅槃者，此所获福比倍于前不可数量。}%

@{妙吉祥！正使善男子善女人普令一切有情信樂無餘依涅槃，若復善男子善女人於此正法能生信樂，若自書寫若令他書寫、若自讀誦若令他讀誦，乃至但能信樂受持，以香華燈塗等諸供具而供養之，此所獲福比倍於前不可稱數。}@
%{妙吉祥！正使善男子善女人普令一切有情信乐无余依涅槃，若复善男子善女人于此正法能生信乐，若自书写若令他书写、若自读诵若令他读诵，乃至但能信乐受持，以香华灯涂等诸供具而供养之，此所获福比倍于前不可称数。}%

@{大乘寶要義論卷第十}@
%{大乘宝要义论卷第十}%
