@{放光般若經卷第二}@
%{放光般若經卷第二}%

@{西晉于闐國三藏無羅叉奉 詔譯}@
%{西晉于闐國三藏無羅叉奉 詔譯}%

@{舍利弗白佛言：菩薩摩訶薩應般若波羅蜜者，從何所來而生是間？於是間去復生何所？}@
%{舍利弗问佛陀：菩萨摩诃萨应该修习般若波罗蜜，是从哪里来的？从哪里生到这个世间呢？从这个世间又会去哪里？}%

@{佛告舍利弗言：菩薩與般若波羅蜜相應者，於兜率天上來生是間，或於他方佛國來生是間，或從人道中來生是間。}@
%{佛陀告诉舍利弗：菩萨与般若波罗蜜相应，是从兜率天上来到这个世间，或者从他方佛国来到这个世间，或者从人道中来到这个世间。}%

@{從兜率天上來者，終不失般若波羅蜜，諸陀隣尼、諸三昧門、諸眾智門悉皆在前。}@
%{从兜率天上来的，最终不会失去般若波罗蜜，所有的陀邻尼、三昧门、众智门都已具备。}%

@{從他方佛國來者，便疾成般若波羅蜜，於智慧中日日增益，諸深法要皆現在前，却後乃成般若波羅蜜，所生常見諸佛、不離諸佛。}@
%{从他方佛国来的，就能很快成就般若波罗蜜，智慧日益增长，所有的深奥法要都摆在眼前，最终成就般若波罗蜜，所生之处常常见到佛陀，不离开佛陀。}%

@{從人道中來者，是菩薩未及阿惟越致者，諸根闇鈍，不能疾得般若波羅蜜。不能便見陀隣尼門。}@
%{从人道中来的，是菩萨还没有达到阿惟越致，根性愚钝，不能很快得到般若波罗蜜，不能立刻看到陀邻尼门。}%

@{舍利弗！汝所問：菩薩習行般若波羅蜜者，於是間終當生何所？}@
%{舍利弗，你问：菩萨修行般若波罗蜜，最终会生到哪里？}%

@{是菩薩當生他方佛國，從一佛國復生一佛國，常見諸佛、不離諸佛世尊。}@
%{这样的菩萨会生到他方佛国，从一个佛国又生到另一个佛国，常常见到佛陀，不离开佛陀世尊。}%

@{復有菩薩無有漚惒拘舍羅，從四禪行六波羅蜜，持是禪福生長壽天，不盡天壽，來生世間供養諸佛。}@
%{还有的菩萨没有沤惒拘舍罗，从四禅修行六波罗蜜，凭借着禅定福报生到长寿天，没有尽天寿，来到世间供养佛陀。}%

@{是菩薩輩諸根闇鈍不大聰明。}@
%{这样的菩萨根性愚钝，不太聪明。}%

@{舍利弗！復有菩薩行於四禪及四等意、四無形禪念、三十七品、大慈大悲，持漚惒拘舍羅，禪福不能稽留，常生諸佛所教授處，當生是拔陀劫中成逮覺者，常不離般若波羅蜜。}@
%{舍利弗，还有的菩萨修习四禅、四等意、四无形禅念、三十七品、大慈大悲，拥有沤惒拘舍罗，禅定福报不能停留，常生到佛陀教授之处，将会在这个拔陀劫中成就逮觉者，常不离开般若波罗蜜。}%

@{復有菩薩以行四禪及四等意、四無形定，以漚惒拘舍羅，不隨禪生，生於種姓大豪貴家、生梵志家、生迦羅越家，所可生處常教眾生。}@
%{还有的菩萨修习四禅、四等意、四无形定，拥有沤惒拘舍罗，不随禅定而生，生到种姓高贵的豪贵之家，生到梵志之家，生到迦罗越之家，所生之处常教化众生。}%

@{復有菩薩行四禪、四等意、四無形定，以漚惒拘舍羅，不為禪所稽留，來生四王天、生忉利天、生第六天，常教授諸天淨佛國土，教授眾生供侍諸佛。}@
%{还有的菩萨修习四禅、四等意、四无形定，拥有沤惒拘舍罗，不为禅定所停留，来到四王天、生到忉利天、生到第六天，常教化诸天清净佛国土，教化众生供侍佛陀。}%

@{復有菩薩行般若波羅蜜，以漚惒拘舍羅行第一禪，生於梵天於梵天中尊，從梵天已，至十方諸佛轉法輪處，請諸佛世尊轉於法輪。}@
%{还有的菩萨修行般若波罗蜜，拥有沤惒拘舍罗，修习第一禅，生到梵天，在梵天中尊贵，从梵天开始，到十方佛陀转法轮之处，请佛陀世尊转动法轮。}%

@{復生一生補處菩薩，行般若波羅蜜，以漚惒拘舍羅，具於四禪，具四等意、四無形定、三十七品、空、無相、無願，具足三昧，不隨禪處，常見諸佛、供事世尊，持清淨行，便生兜術天。}@
%{又生到一生补处菩萨，修行般若波罗蜜，拥有沤惒拘舍罗，具备四禅、四等意、四无形定、三十七品、空、无相、无愿，具足三昧，不随禅定而生，常常见到佛陀，供奉世尊，持清净行，就生到兜率天。}%

@{於其天上，隨其壽命諸根具足，為無央數諸天人眷屬圍繞而為說法已，復來生世間人中，作阿惟三佛。}@
%{在天上，随着寿命诸根具足，为无数天人眷属围绕说法，再来生到世间人中，成为阿惟三佛。}%

@{舍利弗！復有菩薩得六神通，不生欲界、形界、無形界，從一佛國至一佛國禮事諸佛。}@
%{舍利弗，还有的菩萨得到六神通，不生到欲界、色界、无色界，从一个佛国到另一个佛国礼拜佛陀。}%

@{復有菩薩得六神通遊諸佛剎，其所至處，無有聲聞、辟支佛教名。}@
%{还有的菩萨得到六神通，游历诸佛刹，所到之处，没有声闻、辟支佛教名。}%

@{復有菩薩持六神通生諸佛剎，其壽無量往生其國。}@
%{还有的菩萨持六神通生到诸佛刹，寿命无量，往生到那个佛国。}%

@{復有菩薩以六神通遊諸世界，到無佛處，於其剎中歎佛法眾，令彼眾生聞三尊之功德。}@
%{还有的菩萨以六神通游历诸世界，到没有佛陀的地方，在那个刹土中赞叹佛法，让那些众生听到三尊的功德。}%

@{聞已歡喜，皆得往生諸佛國土。}@
%{听到之后欢喜，都能往生到诸佛国土。}%

@{復有菩薩從初發意得於四禪，得四清淨、四無形定、三十七品乃至佛十八法，不生三界，常生有益於眾生之處。}@
%{还有的菩萨从初发心就得到四禅、四清净、四无形定、三十七品乃至佛十八法，不生到三界，常生到有益于众生的处所。}%

@{復有菩薩行六波羅蜜，從初發意，便上菩薩位至阿惟越致地。}@
%{还有的菩萨修行六波罗蜜，从初发心，就登上菩萨位，直到阿惟越致地。}%

@{復有菩薩從初發意便得阿惟三佛轉於法輪，益於無數億百千眾生已，於無餘界而般泥洹，其法留住或半劫一劫。}@
%{还有的菩萨从初发心就得到阿惟三佛，转动法轮，利益无数亿百千众生，在无余界而涅槃，其法留住或半劫一劫。}%

@{復有菩薩適發道意便與般若波羅蜜相應，與諸無數億百千諸菩薩共遊諸佛國、淨諸佛土。}@
%{还有的菩萨刚刚发心，就与般若波罗蜜相应，与无数亿百千菩萨共同游历诸佛国、清净诸佛土。}%

@{復有菩薩行六波羅蜜四禪、四等至、四無形定，皆於其中而自娛樂，住於四禪，從四禪起還至解脫禪定，解脫禪起至無形定，從無形定起入解脫禪，從解脫禪起至無思想慧禪，復從是起還入解脫，以漚惒拘舍羅入蒱佉闍三昧，是為行般若波羅蜜。}@
%{还有的菩萨修行六波罗蜜、四禅、四等至、四无形定，都在其中而自娱自乐，住于四禅，从四禅起来回到解脱禅定，解脱禅起来到无形定，从无形定起来进入解脱禅，从解脱禅起来到无思想慧禅，又从这里起来回到解脱，以沤惒拘舍罗进入蒱佉闍三昧，这就是修行般若波罗蜜。}%

@{復有菩薩以三十七品乃至佛十八法，不取聲聞、辟支佛證。}@
%{还有的菩萨以三十七品乃至佛十八法，不取声闻、辟支佛证。}%

@{復有菩薩行般若波羅蜜，以漚惒拘舍羅入三十七品，諸發小道者各使得度。}@
%{还有的菩萨修行般若波罗蜜，以沤惒拘舍罗进入三十七品，所有发小道者都能得到度化。}%

@{諸有聲聞及辟支佛所得道慧，皆是菩薩之忍也。}@
%{所有声闻和辟支佛所得的道慧，都是菩萨的忍辱。}%

@{行般若波羅蜜者，當知是為阿惟越致。}@
%{修行般若波罗蜜者，应该知道这就是阿惟越致。}%

@{舍利弗！復有菩薩行六波羅蜜生兜術天者，當知是拔陀劫中諸菩薩等也。}@
%{舍利弗，还有的菩萨修行六波罗蜜生到兜率天，应该知道这就是拔陀劫中的菩萨。}%

@{復有菩薩以四禪福乃至佛十八法，所可有道志不信受，當知是菩薩則一生補處。}@
%{还有的菩萨以四禅福报乃至佛十八法，所有有道志者不信受，应该知道这样的菩萨就是一生补处。}%

@{復有菩薩行六波羅蜜，從一佛剎復至一佛國，建立眾生使至道場，知是菩薩從初發意以來，當更無數阿僧祇劫乃成佛耳。}@
%{还有的菩萨修行六波罗蜜，从一个佛刹又到另一个佛国，建立众生使到道场，知道这样的菩萨从初发心以来，还要经过无数阿僧祇劫才能成佛。}%

@{復有菩薩行六波羅蜜，為眾生故，不說無益之事。}@
%{还有的菩萨修行六波罗蜜，为了众生，不说无益之事。}%

@{復有菩薩行六波羅蜜，為眾生故，從一佛國復至一佛國，斷三惡趣。}@
%{还有的菩萨修行六波罗蜜，为了众生，从一个佛国又到另一个佛国，断除三恶趣。}%

@{復有菩薩行六波羅蜜，常以惠施安樂一切，恣所求索象馬、車乘、衣被、財穀、國城、珍寶，皆給與之。}@
%{还有的菩萨修行六波罗蜜，常以布施安乐一切，任凭他们索取象马、车乘、衣服、财物、城郭、珍宝，都给予他们。}%

@{復有菩薩行般若波羅蜜，能自變身如佛形像，入三惡趣，隨其語言而為說法，皆度脫之。}@
%{还有的菩萨修行般若波罗蜜，能自己变化身躯，像佛陀的形像，进入三恶趣，随他们的语言而说法，都度化他们。}%

@{復有菩薩行六波羅蜜，變身如佛遍至十方，教授眾生能淨佛土。}@
%{还有的菩萨修行六波罗蜜，变化身躯像佛陀，遍至十方，教化众生能清净佛土。}%

@{已至十方，悉觀諸佛威儀法則、好醜清濁，而便自起上妙最尊殊異之土，淳以一乘教諸一生補處菩薩。}@
%{已经到达十方，悉心观察诸佛的威仪法则、好坏清浊，就自己创造出最妙、最尊贵、最殊胜的国土，用一乘法教化诸一生补处菩萨。}%

@{復有菩薩行六波羅蜜，便具大士三十二相，諸根特異，眾生見者莫不敬喜。}@
%{还有的菩萨修行六波罗蜜，就具备大士三十二相，诸根特异，众生见到他们，没有不恭敬欢喜的。}%

@{因其歡喜，以三乘法而度脫之，令般泥洹。}@
%{因为他们欢喜，就用三乘法度化他们，使他们涅槃。}%

@{舍利弗！菩薩行般若波羅蜜者，先當學清淨身口意，便得諸根特異。}@
%{舍利弗，菩萨修行般若波罗蜜，首先要学习清净身口意，就能得到诸根特异。}%

@{已得殊異，亦不自舉亦不下人。}@
%{已经得到殊胜，也不自夸，也不轻视他人。}%

@{復有菩薩從初發意行檀波羅蜜、尸波羅蜜，乃成阿惟三佛，初不墮三惡趣。}@
%{还有的菩萨从初发心修行布施波罗蜜、持戒波罗蜜，就成就阿惟三佛，最初不堕落三恶趣。}%

@{復有菩薩從始發意至阿惟越致，初不忘捨十善之行。}@
%{还有的菩萨从最初发心到阿惟越致，最初不忘记舍弃十善的行为。}%

@{復有菩薩行檀、尸波羅蜜，得作遮迦越羅，得化眾生建立十善，所有財寶惠施眾生。}@
%{还有的菩萨修行布施、持戒波罗蜜，得到做遮迦越罗，得到教化众生，建立十善，所有财宝都布施给众生。}%

@{復有菩薩行檀尸波羅蜜，億百千反作遮迦越羅，常供養諸佛恭敬啟受。}@
%{还有的菩萨修行布施、持戒波罗蜜，亿百千次做遮迦越罗，常供养佛陀，恭敬地请教受法。}%

@{復有菩薩行六波羅蜜，為諸眾生照明法化，乃至阿惟三佛不離照明，是故菩薩常明佛法。}@
%{还有的菩萨修行六波罗蜜，为诸众生照明法化，直到阿惟三佛都不离开照明，所以菩萨常明佛法。}%

@{是為菩薩摩訶薩行般若波羅蜜。}@
%{这就是菩萨摩诃萨修行般若波罗蜜。}%

@{菩薩行者，常攝身口意不善之事不令妄起。}@
%{菩萨修行者，常摄持身口意，不善之事不令妄起。}%
@{舍利弗白佛言：何謂菩薩攝身口意？}@
%{舍利弗问佛陀：什么是菩萨摄受身口意？}%

@{佛言：菩薩心念不持身口意諸惡因緣用作罪事。}@
%{佛陀说：菩萨心中不执着身口意的一切恶因缘，不以此来做罪恶之事。}%

@{菩薩行般若波羅蜜，亦不見身口意。}@
%{菩萨修行般若波罗蜜，也不执着身口意。}%

@{雖有身口意，終不嫉恚、邪見，不兩舌、惡口、妄言、綺語，無殺盜婬、無懈慢意意，初不起惡智之事。}@
%{虽然有身口意，但最终不会嫉妒、邪见，不会两舌、恶口、妄言、绮语，没有杀盗淫，没有懈怠，从一开始就不会起恶念。}%

@{若有菩薩不能𣫍此諸惡事者，此非菩薩。}@
%{如果有菩萨不能克服这些恶事，那他不是真正的菩萨。}%

@{復有菩薩行六波羅蜜者，除身惡行、除口惡言、除意惡念。}@
%{还有，菩萨修行六波罗蜜，能够去除身口意的一切恶行、恶言、恶念。}%

@{舍利弗白佛言：何謂菩薩除身口意？}@
%{舍利弗问佛陀：什么是菩萨除身口意？}%

@{佛言：菩薩不猗身口意，是故能除。}@
%{佛陀说：菩萨不执着身口意，所以能够去除。}%

@{菩薩從初發意以來常奉十善，是故過諸聲聞、辟支佛上。}@
%{菩萨从一开始发心以来，就一直奉行十善法，因此超越了声闻、辟支佛。}%

@{菩薩行般若波羅蜜者，淨於佛道、淨於六波羅蜜。}@
%{菩萨修行般若波罗蜜，就清净于佛道，清净于六波罗蜜。}%

@{舍利弗白佛言：云何菩薩淨於佛道？}@
%{舍利弗问佛陀：菩萨如何清净于佛道？}%

@{佛言：菩薩不猗身口意，不猗六波羅蜜，不猗羅漢、辟支佛，不猗菩薩亦不猗佛。}@
%{佛陀说：菩萨不执着身口意，不执着六波罗蜜，不执着罗汉、辟支佛，不执着菩萨，也不执着佛。}%

@{所以者何？於一切法無所猗故。}@
%{为什么呢？因为对一切法都不执着。}%

@{是為菩薩道。}@
%{这就是菩萨道。}%

@{舍利弗！復有菩薩一一行諸波羅蜜，用是故無能伏者。}@
%{舍利弗，还有，菩萨一步一步地修行六波罗蜜，因此没有谁能降伏他。}%

@{舍利弗白佛言：云何菩薩行六波羅蜜，無能伏者？}@
%{舍利弗问佛陀：菩萨如何修行六波罗蜜，没有谁能降伏他？}%

@{佛言：菩薩行六波羅蜜者，不有念五陰、六情，不有念色聲香味細滑法，不有念十八性，不有念三十七品，不有念六波羅蜜，不有念佛十種力、四無所畏、佛十八法不共，不有念聲聞、辟支佛道，不有念佛道，不有念阿耨多羅三耶三菩。}@
%{佛陀说：菩萨修行六波罗蜜，不执着五蕴、六情，不执着色声香味触法，不执着十八界，不执着三十七道品，不执着六波罗蜜，不执着佛十力、四无畏、佛十八不共法，不执着声闻、辟支佛道，不执着佛道，不执着阿耨多罗三藐三菩提。}%

@{如是，舍利弗！菩薩行六波羅蜜，於功德中展轉增益，用是故無能伏者。}@
%{这样，舍利弗，菩萨修行六波罗蜜，在功德中不断增长，因此没有谁能降伏他。}%

@{復次，舍利弗！菩薩住於般若波羅蜜具足薩云若，以諸慧不墮惡趣、不墮貧賤中，所受身體諸根具足人不憎惡，常為諸天、阿須倫所敬愛。}@
%{再者，舍利弗，菩萨住于般若波罗蜜，具足一切智慧，以这些智慧不会堕落恶趣、不会堕落贫贱之中，所受的身体诸根具足，人不憎恶他，常为诸天、阿修罗所敬爱。}%

@{舍利弗白佛言：云何菩薩摩訶薩慧？}@
%{舍利弗问佛陀：什么是菩萨摩诃萨的智慧？}%

@{佛言：菩薩以具足諸慧，盡見恒沙諸佛世尊，從諸世尊聽受法教，悉聞諸佛德好之法。}@
%{佛陀说：菩萨以具足一切智慧，能够看到无数恒河沙佛世尊，从诸佛世尊那里听受法教，全部闻到佛陀的德行和美好法义。}%

@{得慧菩薩，無有佛想，亦無菩薩想，亦無聲聞、辟支佛想，亦無我想，亦無人想，亦無諸佛國想。}@
%{得到智慧的菩萨，没有佛的执着，也没有菩萨的执着，也没有声闻、辟支佛的执着，也没有我的执着，也没有人的执着，也没有诸佛国的执着。}%

@{慧行菩薩行檀波羅蜜，亦不見檀，亦不見般若波羅蜜，行三十七品、亦復不聞三十七品名，亦不見佛十八法。}@
%{智慧行菩萨修行布施波罗蜜，也不执着布施，也不执着般若波罗蜜，修行三十七道品，也不执着三十七道品的名字，也不执着佛十八法。}%

@{舍利弗！是為菩薩之慧。}@
%{舍利弗，这就是菩萨的智慧。}%

@{以是慧故具足諸法，亦不貢高見一切諸法。}@
%{以这种智慧，菩萨具足一切法，也不高傲地看待一切法。}%

@{行般若波羅蜜菩薩淨於五眼：肉眼、天眼、慧眼、法眼、佛眼。}@
%{修行般若波罗蜜的菩萨，清净于五眼：肉眼、天眼、慧眼、法眼、佛眼。}%

@{舍利弗白佛言：何謂菩薩淨於肉眼？}@
%{舍利弗问佛陀：什么是菩萨清净于肉眼？}%

@{佛言：有菩薩以肉眼見百踰旬中、二百踰旬；有菩薩以肉眼見一閻浮提、見二閻浮提、見四天下；有菩薩以肉眼見千世界、見二千世界、有見三千世界；是為菩薩於肉眼淨。}@
%{佛陀说：有的菩萨以肉眼能够看到一百由旬、二百由旬；有的菩萨以肉眼能够看到一个阎浮提、两个阎浮提、四个天下；有的菩萨以肉眼能够看到一千个世界、两千个世界、三千个世界；这就是菩萨清净于肉眼。}%

@{舍利弗白佛言：何謂天眼？}@
%{舍利弗问佛陀：什么是天眼？}%

@{佛言：菩薩以天眼見四王天上所有，悉識悉知。}@
%{佛陀说：菩萨以天眼能够看到四天王天上的所有事物，全部认识、全部了解。}%

@{從忉利天至第六天，乃至阿迦膩吒天，菩薩悉見悉識悉知。}@
%{从忉利天到第六天，乃至阿迦腻吒天，菩萨全部看到、全部认识、全部了解。}%

@{從四王天上至阿迦膩吒天，此諸天人皆不識不知不見菩薩天眼所見。}@
%{从四天王天到阿迦腻吒天，这些天人都不认识、不了解、看不到菩萨天眼所看到的。}%

@{菩薩天眼悉見十方恒沙世界，眾生生死善惡之事悉見悉知。}@
%{菩萨天眼能够看到十方恒河沙世界，众生生死善恶之事全部看到、全部了解。}%

@{是為菩薩於天眼淨。}@
%{这就是菩萨清净于天眼。}%

@{舍利弗白佛言：何謂菩薩於慧眼淨？}@
%{舍利弗问佛陀：什么是菩萨清净于慧眼？}%

@{佛言：菩薩慧眼不作是念：有為法無為法、有道法俗法。}@
%{佛陀说：菩萨的慧眼不会起这样的念头：有为法、无为法，有道法、俗法。}%

@{慧眼菩薩無法不見、無法不聞、無法不識、無法不覺。}@
%{慧眼菩萨没有看不到的法，没有听不到的法，没有认识不到的法，没有觉察不到的法。}%

@{是為菩薩於慧眼淨。}@
%{这就是菩萨清净于慧眼。}%

@{舍利弗白佛言：何謂菩薩得法眼淨？}@
%{舍利弗问佛陀：什么是菩萨得到法眼清净？}%

@{佛言：菩薩以法眼見是人堅信堅住於法，是人無相、無願之脫立，於五根受不中止定，於不中止定成解脫慧，以解脫慧度於三礙：有身礙、有狐疑礙、有邪信礙。}@
%{佛陀说：菩萨以法眼看到这个人坚定地相信、坚定地住于法，这个人没有相、没有愿，能够从一切执着中解脱，在五根受中获得不间断的禅定，在不间断的禅定中成就解脱智慧，以解脱智慧度过三障：身障、狐疑障、邪信障。}%

@{度是三礙得須陀洹。}@
%{度过这三障，就得到须陀洹果。}%

@{便道得念，於婬怒癡薄，得斯陀含。}@
%{能够忆念佛法，对贪欲、嗔恨、愚痴薄弱，就得到斯陀含果。}%

@{精勤於道，却婬怒癡，得阿那含。}@
%{精进于道，断除贪欲、嗔恨、愚痴，就得到阿那含果。}%

@{便消五愛：一者色愛，二者無色愛，三者癡愛，四者恨戾愛，五者亂志愛。}@
%{就能够消除五种爱：一是色爱，二是无色爱，三是痴爱，四是恨戾爱，五是乱志爱。}%

@{已度是者，便得羅漢。}@
%{已经度过这些，就得到罗汉果。}%

@{如是行空菩薩便得空脫，便成五根，疾近不中止禪至羅漢道，是人已得無相解脫，逮得五力乃至羅漢。}@
%{这样，修行空性的菩萨就能够得到空脱，成就五根，迅速接近不间断的禅定，到达罗汉道，这个人已经得到无相解脱，获得五力乃至罗汉果。}%

@{是為菩薩得法眼淨。}@
%{这就是菩萨得到法眼清净。}%

@{菩薩所知生法即是滅法，便逮五根。}@
%{菩萨所知的一切生法，就是灭法，就能够获得五根。}%

@{是為菩薩得法眼淨。}@
%{这就是菩萨得到法眼清净。}%

@{菩薩發意，從檀波羅蜜至般若波羅蜜，具足信根、精進辦根、漚惒拘舍羅根，持是三根及諸功德，便生王者家、大種姓家、梵志家、迦羅越家，生四天王上至第六天，便於其中育養教化眾生，隨其所樂，淨佛國土、禮事諸佛，不墮聲聞、辟支佛地，當成三耶三佛。}@
%{菩萨发心，从布施波罗蜜到般若波罗蜜，具足信根、精进根、不退转根，保持这三根以及一切功德，就能够出生在王者之家、大种姓之家、梵志之家、迦罗越之家，出生在四天王天到第六天，就在其中养育、教化众生，随其所乐，清净佛国土、礼拜供养诸佛，不会堕落声闻、辟支佛地，最终成佛。}%

@{是為菩薩得法眼淨。}@
%{这就是菩萨得到法眼清净。}%

@{法眼菩薩悉知一切從佛受決、未受決者；有動還者、不動還者；有具足神通者、未具足者；已具足神通遊諸世界禮事諸佛者、有未得是者；得佛國淨者、得不淨者；菩薩教化眾生者、不教眾生者；菩薩為諸佛所稱譽者、不稱譽者；菩薩有親近諸佛者、有不親近者；菩薩成佛，其弟子眾諸菩薩數其數無限者、有限者；是菩薩成佛時，以諸菩薩為僧者、不以菩薩為僧者；有菩薩以勤苦行成佛者、不以勤苦行成佛者；有菩薩一生補處者、未補處者；有菩薩至道場者、不至道場者、有菩薩坐樹下降致魔者、不致魔者；是諸眾事一一悉知。}@
%{法眼菩萨能够完全了解一切从佛那里得到决定的，没有得到决定的；有动还的，不动还的；有具足神通的，没有具足神通的；已经具足神通游历诸世界礼拜供养诸佛的，没有得到这些的；得到佛国清净的，没有得到清净的；菩萨教化众生的，不教化众生的；菩萨被诸佛赞叹的，不被赞叹的；菩萨有亲近诸佛的，没有亲近诸佛的；菩萨成佛，其弟子中诸菩萨数量无限的，有限的；这个菩萨成佛的时候，以诸菩萨为僧的，不以诸菩萨为僧的；有菩萨以勤苦行成佛的，不以勤苦行成佛的；有菩萨一生补处的，没有补处的；有菩萨到达道场的，没有到达道场的；有菩萨坐在树下降伏魔的，没有降伏魔的；这些事情，一件一件都能够完全了解。}%

@{是為菩薩得法眼淨。}@
%{这就是菩萨得到法眼清净。}%
@{舍利弗白佛言：何謂菩薩得佛眼淨？}@
%{舍利弗问佛陀：什么是菩萨获得了佛眼清净呢？}%

@{佛言：已得金剛三昧，得薩云若、佛十種力、四無所畏，行四等心、十八不共、大慈大悲。是菩薩眼所見諸法一切眾事，無事不見、無聲不聞、無物不護、無法不覺。舍利弗、是為菩薩得阿惟三佛得最正覺眼。菩薩欲得五眼淨者，當習六波羅蜜。所以者何，諸所有善法，悉含在六波羅蜜中故。一切菩薩、聲聞、辟支佛法諸法等者，無過般若波羅蜜等。般若波羅蜜者，是五眼之母。菩薩學五眼者，疾成阿惟三佛。}@
%{佛陀说：已经获得了金刚三昧，获得了萨云若、佛陀的十种力量、四无畏，行四等心、十八不共法、大慈大悲。这样的菩萨眼，所见诸法一切众事，没有事情看不见，没有声音听不到，没有东西不保护，没有法不了解。舍利弗，这就是菩萨获得了阿惟三佛，获得了最正觉之眼。菩萨想要获得五眼清净，就应该学习六波罗蜜。为什么呢？因为所有善法都包含在六波罗蜜之中。一切菩萨、声闻、辟支佛的法，所有法等，没有超过般若波罗蜜的。般若波罗蜜，是五眼的根本。菩萨学习五眼，就能迅速成就阿惟三佛。}%

@{摩訶般若波羅蜜度五神通品第五}@
%{摩诃般若波罗蜜经 五神通品 第五}%

@{復次，舍利弗！菩薩行般若波羅蜜，當念具足度五神通，逮諸菩薩無量神足，能動天地、變身無數更合為一，徹視無礙石壁皆過。譬如鳥飛無所觸礙，能履水蹈虛、身出水火、手捫摸日月、身至梵天。有是神通不自貢高，不見貢高，用本空故。誰有能起是神足者？唯有得薩云若者乃能起是耳。舍利弗！菩薩學般若波羅蜜者，為已得神足之證，耳所徹聽為過諸天人耳。雖得徹聽亦不貢高，於有無之中了無所得，於有空、無空無所生。}@
%{其次，舍利弗！菩萨行般若波罗蜜，应该想着具足度五神通，达到诸菩萨无量神足，能动天地、变化身形无数，还能合为一体，能够穿透石壁，无所障碍。就像鸟儿飞行，无所阻碍一样，能够在水上行走，在空中飞行，能够出入水火，能够用手触摸日月，能够到达梵天。拥有这种神通，却不自高自大，不认为自己高人一等，因为知道这些神通本来就是空的。谁能够拥有这种神足呢？只有获得了萨云若的人才能拥有。舍利弗！菩萨学习般若波罗蜜，就相当于已经获得了神足的证明，耳朵能够听到所有天人的声音。虽然获得了这种神通，却不自高自大，在有和无之中，了无所得，在有空、无空之中，无所生。}%

@{菩薩行般若波羅蜜，得天耳慧神通之證，能知他人心中所念。知有婬怒癡者、無婬怒癡者，知有愛欲意、無愛欲意者，知有有者、知無無者，知有亂意、無亂意者，有多者、有少者，有定意者、無定意者，有脫者，無脫者，有高者、有下者，雖知是，不自貢高。何以故？是意非意故、意不可思議故。}@
%{菩萨行般若波罗蜜，获得了天耳慧神通的证明，能够知道他人心中所想。知道有淫怒痴的人、没有淫怒痴的人，知道有爱欲心、没有爱欲心的人，知道有有的人、知道无无的人，知道有乱心、没有乱心的人，知道有多的人、有少的人，知道有定心的人、没有定心的人，知道有脱的人、没有脱的人，知道有高的人、有低的人，虽然知道这些，却不自高自大。为什么呢？因为这些念头不是真正的念头，念头是不可思意的。}%

@{以神通滅宿命之證，識一意至百意，從一日至百日、一月至百月、一歲至百歲、一劫至百劫，無數百劫、無數千劫、無數億百千那術，盡自識知名姓、種族、所作所習、壽命長短。所受苦樂、死此生彼從彼生此，所作事物、威儀禮節都識所更，不以神通而自貢高。}@
%{用神通灭宿命之证，能够知道从一个念头到一百个念头，从一天到一百天、一个月到一百个月、一年到一百年、一劫到一百劫，无数百劫、无数千劫、无数亿百千那术，都能知道他们的姓名、种族、所作所为、寿命长短。所受的苦乐、死在这里，生在那里，从那里生到这里，所做的事情、礼仪规范，都能知道，却不会因为神通而自高自大。}%

@{菩薩學如是，為學般若波羅蜜。以神通明識宿命，以天眼見眾生生死所趣善惡之道，所得高下各隨本行，身行惡、口言惡、意念惡，謗毀聖賢、信邪倒見。以邪見因緣，自壞其身，死墮地獄中。為人身善、言念亦善，不謗聖賢，正見信行，得生天上。能見十方眾生乃至五道，所見如是。}@
%{菩萨学习这些，就是学习般若波罗蜜。用神通明了宿命，用天眼看到众生生死所趣的善恶之道，所得的高低，各随其本来的行为。身行恶、口说恶、意念恶，诽谤毁损圣贤，相信邪见，颠倒见。因为邪见的原因，自毁其身，死后堕入地狱。为人身善、言念也善，不诽谤圣贤，正见信行，就能生到天上。能够看到十方众生，乃至五道，所见都是这样。}%

@{其一神通之德盡見十方，持神通滅漏盡之證，不取聲聞、辟支佛道，不持餘法，當成阿惟三佛，不以神通漏盡證故而自貢高。菩薩行般若波羅蜜具足神通，其功德轉增上乃至阿惟三佛。}@
%{这一神通的功德，能够看到十方世界，拥有神通灭尽漏的证明，不取声闻、辟支佛道，不持其他法，一定会成阿惟三佛，不会因为神通灭尽漏的证明而自高自大。菩萨行般若波罗蜜，具足神通，其功德不断增上，直到成就阿惟三佛。}%

@{有菩薩行般若波羅蜜，住檀波羅蜜，淨除薩云若迹，計空無狐疑。菩薩住尸波羅蜜，淨除薩云若迹，不疑罪福，以空無所起故。舍利弗！有菩薩住羼波羅蜜中，淨除薩云若迹，以空故不起瞋恚。菩薩住惟逮波羅蜜，淨除薩云若迹，於身精進不起懈怠。}@
%{有些菩萨行般若波罗蜜，住檀波罗蜜，清除了萨云若的痕迹，计空没有狐疑。菩萨住尸波罗蜜，清除了萨云若的痕迹，不怀疑罪福，因为空无所有，无所生起。舍利弗！有些菩萨住羼波罗蜜，清除了萨云若的痕迹，因为空，所以不起瞋恚。菩萨住惟逮波罗蜜，清除了萨云若的痕迹，在身精进，不起懈怠。}%

@{菩薩住禪波羅蜜，淨除薩云若迹，定志意不起。菩薩住般若波羅蜜中，淨除薩云若迹，不起愚癡。菩薩行般若波羅蜜，住六波羅蜜中，淨除薩云若迹，從空來往，不疑不犯、不瞋不忍、不進不怠、不定不亂、不智不愚。}@
%{菩萨住禅波罗蜜，清除了萨云若的痕迹，定志意，不起妄念。菩萨住般若波罗蜜，清除了萨云若的痕迹，不起愚痴。菩萨行般若波罗蜜，住六波罗蜜，清除了萨云若的痕迹，从空而来，又往空而去，不怀疑，不犯戒，不瞋恚，不忍辱，不精进，不懈怠，不定心，不乱心，不智慧，不愚痴。}%

@{亦不施與亦不有貪、不戒不犯、不進不退、不忍不恚、不定不亂、不慧不癡、不謗不譽、不有為不無為。如是、舍利弗！無所從生法，無有罵者、無有歎者；無有為、無無為。是為菩薩摩訶薩行般若波羅蜜。以得奇特之德，諸聲聞、辟支佛所不能及。具足之德，以教眾生、淨佛國土。}@
%{也不施舍，也不贪婪，不持戒，也不犯戒，不精进，也不退转，不忍辱，也不瞋恚，不定心，也不乱心，不智慧，也不愚痴，不诽谤，也不赞叹，不执着有为法，也不执着无为法。就这样，舍利弗！没有从哪里生起的法，没有骂的人，没有赞叹的人，没有有为法，没有无为法。这就是菩萨摩诃萨行般若波罗蜜。获得了奇特功德，诸声闻、辟支佛所不能及。具足功德，用来教化众生，清净佛国土。}%
@{復次，舍利弗！菩薩行般若波羅蜜，以發等意，於一切人發等意已，便得一切諸法等。已得諸法等，便能等意於一切法，便為現在諸佛、菩薩、羅漢、辟支佛之所愛敬，所在生處，眼終不見惡色、意初無惡念，行般若波羅蜜菩薩終不耗減於阿耨多羅三耶三菩。}@
%{再次，舍利弗！菩萨修行般若波罗蜜，以平等心对待一切人，这样就能平等地理解一切事物。理解了一切事物，就能平等地对待一切事物，这样就会得到现在所有佛、菩萨、罗汉、辟支佛的敬爱，无论走到哪里，眼中都不会看到恶色，心中也不会产生恶念，修行般若波罗蜜的菩萨最终不会衰退于无上正等正觉。}%

@{爾時說般若波羅蜜行時，坐中有三萬比丘，以身所著衣盡用奉佛，皆發無上正真道意。於是佛笑。}@
%{当时讲到般若波罗蜜修行的时候，台下有三万比丘，他们都把身上的衣服献给佛，都发起了无上正真道心，于是佛笑了。}%

@{時阿難從坐起，正衣服，右膝著地叉手白佛言：佛不妄笑，會當有意。}@
%{这时阿难从座位上站起来，整理好衣服，右膝跪地，双手合十对佛说：佛不会无缘无故地笑，一定是有意。}%

@{佛告阿難：是三萬比丘，於是壽終當生阿閦佛國。却後六十二劫皆當作佛，號聲聞支頭。復有六萬欲天子，皆當生彌勒佛前，皆當出家作沙門。}@
%{佛告诉阿难：这三万比丘，他们死后都会投生到阿閦佛国，然后经过六十二劫之后都会成佛，号称“声闻支头”。还有六万欲天，他们都会投生到弥勒佛面前，都会出家做沙门。}%

@{佛之威神，令會者見東方千佛及四部眾，及諸十方各千佛現。爾時沙訶樓陀剎土不如彼佛國土嚴淨。爾時坐中有十千人，皆發願言：我曹皆當作功德生彼淨國。爾時佛知善男子意所念，佛復笑。}@
%{佛的威神力，让所有在场的人看到了东方千佛以及他们的四众弟子，还有十方各个千佛出现。当时沙诃楼陀刹土不如那些佛国土庄严清净。当时台下有十千人，他们都发愿说：我们都要修功德，投生到那些净土。这时佛知道这些善男子心里所想，佛又笑了。}%

@{阿難白佛：願聞笑意。}@
%{阿难对佛说：请您告诉我笑的原因。}%

@{佛告阿難：見是萬人不？}@
%{佛告诉阿难：你看到这万人了吗？}%

@{阿難言：唯然，世尊！已見。}@
%{阿难说：是的，世尊！我已经看到了。}%

@{佛言：是萬人壽終，皆當往生彼諸佛國，皆不離諸佛世尊，後當作佛，號莊嚴王如來、無所著、等正覺。}@
%{佛说：这万人死后，都会往生到那些佛国，他们都不会离开那些佛世尊，将来都会成佛，号称“庄严王如来、无所著、等正觉”。}%

@{摩訶般若波羅蜜妙度品第七}@
%{摩诃般若波罗蜜妙度品第七}%

@{爾時尊者舍利弗、摩訶目揵連、須菩提、摩訶迦葉，及諸大神通比丘，復有餘大神通菩薩摩訶薩，諸優婆塞、優婆夷，俱白佛言：唯，世尊！般若波羅蜜者，是菩薩摩訶薩之最大度、上度、妙度、無上尊度，唯世尊辯才之度無與等者。復無無等度、法度、空度、空無相度、諸法空度、有無空度、具足諸德空度。唯，世尊！是諸菩薩摩訶薩行般若波羅蜜，其功德普具，無能伏者，唯，世尊！令是菩薩摩訶薩成般若波羅蜜功德。行般若波羅蜜菩薩，已作是無等等之施，無與等者。種種具足檀波羅蜜，身體種種無有與等者，已得無等之利行般若波羅蜜，自致得成阿惟三佛。唯，世尊！世尊亦復行般若波羅蜜，種種無與等法之本、種種無與等之欲本、種種無與等五陰之利，轉無上法輪。過去當來諸佛世尊，行般若波羅蜜亦復如是，亦復轉於無上法輪。唯，世尊！諸菩薩摩訶薩欲得度於諸法彼岸！當習行般若波羅蜜。唯，世尊！若有菩薩摩訶薩行般若波羅蜜者，諸天、龍、鬼神，諸阿須倫、世間人民，皆當為作禮。}@
%{当时尊者舍利弗、摩诃目犍连、须菩提、摩诃迦叶，以及所有大神通比丘，还有其他大神通菩萨摩诃萨，所有优婆塞、优婆夷，都一起对佛说：是的，世尊！般若波罗蜜是菩萨摩诃萨最大的度、最高的度、妙的度、无上的尊度，只有世尊辩才的度无与伦比。还有无等度、法度、空度、空无相度、诸法空度、有無空度、具足诸德空度。是的，世尊！这些菩萨摩诃萨修行般若波罗蜜，他们的功德普遍具备，没有能超越的，是的，世尊！让这些菩萨摩诃萨成就般若波罗蜜的功德。修行般若波罗蜜的菩萨，已经做了这样无与伦比的布施，没有与之相比的。各种圆满的檀波罗蜜，身体各种无与伦比，已经获得了无与伦比的利益，修行般若波罗蜜，自己最终会成就阿惟三佛。是的，世尊！世尊也修行般若波罗蜜，各种无与伦比的法本、各种无与伦比的欲本、各种无与伦比的五阴之利，转无上法轮。过去未来所有佛世尊，修行般若波罗蜜也都是这样，也都会转无上法轮。是的，世尊！所有菩萨摩诃萨想要渡到诸法彼岸，就应该学习修行般若波罗蜜。是的，世尊！如果有菩萨摩诃萨修行般若波罗蜜，诸天、龙、鬼神，所有阿修罗、世间人民，都应该向他们行礼。}%

@{佛告諸大會比丘及諸菩薩：當為善男子、善女人行般若波羅蜜者作禮，諸天、龍神皆當作禮。}@
%{佛告诉所有大众比丘和所有菩萨：应该向所有修行般若波罗蜜的善男子、善女人行礼，诸天、龙神都应该行礼。}%

@{佛告舍利弗：世有菩薩摩訶薩，便有諸天、帝王、世間人民，便有梵志、迦羅越種，便有轉輪聖王，便有四大天王乃至阿迦膩吒天，便有須陀洹道，羅漢、辟支佛道，便有菩薩，便有佛道。已有菩薩，便有供養衣服、飲食、床臥、七寶、珠璣、瓔珞、琉璃、摩尼。舍利弗！天上、世間人所娛樂便身之具，以菩薩故，皆悉有是。所以者何？行菩薩之事，住於六波羅蜜中調伏眾生，使布施乃成般若波羅蜜。菩薩摩訶薩欲安隱眾生者，當行般若波羅蜜。}@
%{佛告诉舍利弗：世间如果有菩萨摩诃萨，就会有诸天、帝王、世间人民，就会有梵志、迦罗越种，就会有转轮圣王，就会有四大天王乃至阿迦腻吒天，就会有须陀洹道、罗汉、辟支佛道，就会有菩萨，就会有佛道。有了菩萨，就会有供养的衣服、饮食、床卧、七宝、珠玑、璎珞、琉璃、摩尼。舍利弗！天上、世间人用来娱乐和方便身体的东西，因为有菩萨，所以都具备了。为什么呢？因为修行菩萨的事，住在六波罗蜜中调伏众生，使布施最终成就般若波罗蜜。菩萨摩诃萨想要安稳众生，就应该修行般若波罗蜜。}%

@{摩訶般若波羅蜜舌相光品第八}@
%{摩诃般若波罗蜜舌相光品第八}%

@{爾時世尊出廣長舌相，普遍三千大千世界。於其舌根出種種無央數百千光明，徹照十方各一恒沙國。是時東方及十方國土無央數諸菩薩，見是光明，各各自白其佛：是何瑞應，有是大光明？佛告諸菩薩言：西方去是度一恒邊沙，有佛世界，名沙訶，其佛號釋迦文。出舌相光明，為諸菩薩說般若波羅蜜。今有是應。於是十方恒沙國諸菩薩各白其佛言：我等欲往見釋迦文及諸菩薩，并欲聞般若波羅蜜。諸佛各各告諸菩薩言：欲往隨意。於是諸菩薩各各取諸名華名香、種種幢幡珍寶華蓋，發其國土來詣忍界。諸四天王乃至阿迦膩吒天，各持天上諸名香華來詣佛所。}@
%{当时世尊伸出长长的舌头，遍布三千大千世界。从舌根发出无数百千万光明，照亮十方各个恒河沙数的国土。这时东方以及十方国土无数的菩萨，看到这光明，都各自对他们的佛说：这是什么瑞相，有这么大的光明？佛告诉这些菩萨说：西方去这里一恒河沙数，有一个佛世界，名叫沙诃，其佛号释迦文。伸出舌头发出光明，为所有菩萨讲般若波罗蜜。现在有这种瑞相。于是十方恒河沙数的国土的菩萨都对他们的佛说：我们想要去见释迦文以及所有菩萨，并且想要听般若波罗蜜。所有佛都各自告诉这些菩萨说：想要去就随意吧。于是这些菩萨都各自取来各种名花名香、各种幢幡珍宝华盖，从他们的国土来到忍界。所有四天王乃至阿迦腻吒天，都各自拿着天上的各种名香花来到佛这里。}%
@{諸天人諸菩薩皆悉來至，見釋迦文佛已，各各供養散諸名華。}@
%{所有天人和菩萨都来到这里，见到释迦牟尼佛后，每个人都供养他各种名贵的鲜花。}%

@{所散華寶，即於佛上在虛空中化成四柱臺。}@
%{这些散落的珍贵花朵，就在佛陀头顶的虚空中，化成了四根柱子，形成一座高台。}%

@{其臺高顯，四面窓向。}@
%{这座高台非常高大，四面都有窗户。}%

@{臺遍三千大千剎土，各各莫不見有好臺，羅列分別不相障蔽，其臺妙好交露莊嚴，未曾所有。}@
%{这座高台遍布三千大千世界，每个世界都能看到一座这样的高台，它们井然有序地排列着，互不遮挡，这座高台非常美妙，展现着庄严的景象，以前从未有过。}%

@{於是坐中諸億百千人，各各從坐起，長跪叉手前白佛言：唯，世尊，願使吾等於當來世逮得法利，當如世尊今於百千眾圍繞說法，所現感動亦當如是。}@
%{于是，在座的亿万众生，都从座位上站起来，长跪合掌，向佛陀说道：“世尊，我们希望在未来的世界里，也能得到佛法的利益，就像您现在在这么多人面前说法，所展现的感动，我们也希望能够做到一样。”}%

@{佛於是知諸大眾各已有仍堪任於諸法無所從生法忍。}@
%{佛陀知道，这些大众每个人都已具备了“诸法无生法忍”，能够承担佛法。}%

@{佛便笑。}@
%{佛陀就笑了。}%

@{阿難白佛：何因緣笑？願聞其意。}@
%{阿难问佛陀：“您为什么笑？请您告诉我原因。”}%

@{佛告阿難：是億百千眾皆得無所從生法忍，却後六十八億劫劫名散華，皆當作佛，號覺華如來、無所著、等正覺。}@
%{佛陀告诉阿难：“这亿万众生都获得了‘诸法无生法忍’，在未来的六十八亿劫中，他们都会以‘散花’为名号成佛，被称为‘觉华如来、无著、等正觉’。”}%



@{於是世尊告須菩提言：為諸菩薩摩訶薩說所從因成就般若波羅蜜。}@
%{于是，世尊对须菩提说：“要为所有的菩萨摩诃萨讲述他们成就般若波罗蜜的因缘。”}%

@{是時諸會菩薩、大弟子、諸天人意念言：今須菩提為諸菩薩說般若波羅蜜，自持辯才說耶？是佛威神乎？}@
%{这时，所有的菩萨、大弟子、天人心里都在想：“现在须菩提为这些菩萨讲解般若波罗蜜，是他自己有辩才说出来的吗？还是佛陀的威神力呢？”}%

@{須菩提知諸菩薩、大弟子、天人意之所念，語舍利弗言：敢佛弟子所說法、所出音聲、所可教授，皆是世尊大士之務。}@
%{须菩提知道这些菩萨、大弟子、天人的心思，就对舍利弗说：“敢问佛弟子所讲的法、所发出的声音、所教授的东西，都是世尊大士的职责。”}%

@{佛所說，法事與法不相違背，是善男子學法以法作證。}@
%{佛陀所讲的法，都是符合佛法的，这是善男子学习佛法，用佛法来证实。}%

@{舍利弗！我等當承佛威神，為諸菩薩摩訶薩說般若波羅蜜，非我等所入境界也。}@
%{舍利弗，我们应该承接佛陀的威神力，为这些菩萨摩诃萨讲解般若波罗蜜，这不是我们自己能够进入的境界。}%

@{聲聞、辟支佛不能為菩薩摩訶薩說般若波羅蜜。}@
%{声闻、辟支佛都不能为菩萨摩诃萨讲解般若波罗蜜。}%

@{於是舍利弗、須菩提共白佛言：唯，世尊！言菩薩菩薩者，何所法中有言菩薩乎？}@
%{于是，舍利弗和须菩提一起对佛陀说：“世尊，您说‘菩萨、菩萨’，在哪个法里存在着‘菩萨’呢？”}%

@{我等初不見法有菩薩者，我初不見菩薩，亦不見菩薩字，亦不見般若波羅蜜，當為何所菩薩而說般若波羅蜜？}@
%{我们最初没有看到法中有‘菩萨’，我们最初没有看到‘菩萨’，也没有看到‘菩萨’这个字，也没有看到‘般若波罗蜜’，那么，为了什么‘菩萨’而讲解‘般若波罗蜜’呢？”}%

@{佛告須菩提：般若波羅蜜、菩薩及字，亦不在內、亦不在外、亦不在兩間中止。}@
%{佛陀告诉须菩提：“般若波罗蜜、菩萨以及‘字’，既不在内、也不在外，也不在两者之间。”}%

@{佛告須菩提：譬如字眾生為眾生，言我人、言生，是男是士是夫、是作是知是覺。}@
%{佛陀告诉须菩提：“譬如‘字’众生就是众生，说‘我’、说‘人’、说‘生’，是男是士是夫、是做是知是觉。”}%

@{佛告須菩提：設是名法但著名字，亦不生、亦不滅，從久遠以來但共傳字耳。}@
%{佛陀告诉须菩提：“即使是这些名相，也只是一种名字，它们既不生也不灭，从久远以来，只是共同流传着这些名字而已。”}%

@{佛語須菩提：所謂般若波羅蜜，所謂菩薩及菩薩字，但著字法，從久遠以來但行其字，亦不生、亦不滅。}@
%{佛陀对须菩提说：“所谓‘般若波罗蜜’，所谓‘菩萨’以及‘菩萨’这个字，也只是一种文字法则，从久远以来，只是在流传着这些文字，它们既不生也不灭。”}%

@{須菩提！譬如所有色痛想行識，但著字法，從久遠以來因緣合為數。}@
%{须菩提，譬如所有的色、受、想、行、识，也只是一种文字法则，从久远以来，因缘聚合形成了数目。}%

@{諸因緣合數法，亦不生、亦不滅也。}@
%{这些因缘聚合的数目法则，也既不生也不灭。}%

@{所謂般若波羅蜜，所謂菩薩及菩薩字，亦復如是。}@
%{所谓‘般若波罗蜜’，所谓‘菩萨’以及‘菩萨’这个字，也同样如此。}%

@{佛告須菩提：所謂眼耳鼻舌身意，從久遠以來但著字法，亦不生、亦不滅。}@
%{佛陀告诉须菩提：“所谓‘眼、耳、鼻、舌、身、意’，从久远以来，也只是一种文字法则，它们既不生也不灭。”}%

@{色聲香味細滑法，亦復如是，亦不內、亦不外，亦不生、亦不滅，從久遠以來但著字法。}@
%{‘色、声、香、味、触、法’，也同样如此，既不在内、也不在外，既不生也不灭，从久远以来，也只是一种文字法则。}%

@{般若波羅蜜、菩薩及字，亦不內、亦不外、亦不在兩中間止。}@
%{‘般若波罗蜜、菩萨以及‘字’，既不在内、也不在外，也不在两者之间。”}%

@{佛告須菩提：譬如內身所有名為頭，字為頸、肩、臂、脊、肋、髀、腨、腸、腳，是法亦不生、亦不滅，亦不內、亦不外、亦不兩中間止。}@
%{佛陀告诉须菩提：“譬如内身，有‘头’这个名字，‘字’为‘颈、肩、臂、脊、肋、髀、腨、肠、脚’，这些法则也既不生也不灭，既不在内、也不在外，也不在两者之间。”}%

@{所謂般若波羅蜜、菩薩及字，亦復如是。}@
%{所谓‘般若波罗蜜、菩萨以及‘字’，也同样如此。}%

@{佛告須菩提：譬如外諸所有草木枝、葉、莖、節，從久遠以來但著名字，是字亦不生、亦不滅、亦不內、亦不外。}@
%{佛陀告诉须菩提：“譬如外在的所有草木枝、叶、茎、节，从久远以来，也只是一种名字，这些‘字’也既不生也不灭，既不在内、也不在外。”}%

@{所謂般若波羅蜜、菩薩及字，亦復如是。}@
%{所谓‘般若波罗蜜、菩萨以及‘字’，也同样如此。}%

@{佛告須菩提：譬如過去諸佛世尊，從久遠來因字如住，是字亦不生、亦不滅，亦不內、亦不外。}@
%{佛陀告诉须菩提：“譬如过去的诸佛世尊，从久远以来，因为‘字’而如住，这些‘字’也既不生也不灭，既不在内、也不在外。”}%

@{須菩提！譬如夢、響、幻、熱時之炎，如如來所化，皆著字數法。}@
%{须菩提，譬如梦、响、幻、热时之炎，就像如来所化的，都属于‘字数法则’。}%

@{所謂般若波羅蜜，所謂菩薩及字，亦不生、亦不滅、亦不內、亦不外、亦不兩中間止。}@
%{所谓‘般若波罗蜜’，所谓‘菩萨’以及‘字’，也既不生也不灭，既不在内、也不在外，也不在两者之间。”}%

@{佛告須菩提：菩薩摩訶薩行般若波羅蜜，當學字法、合法及權法數。}@
%{佛陀告诉须菩提：“菩萨摩诃萨修行般若波罗蜜，应该学习文字法则、合法法则以及权巧法则。”}%

@{行般若波羅蜜，不見色痛想行識字有常無常，亦不見五陰字有苦有樂，亦不見五陰有我無我，亦不見五陰空、無相、無願，亦不見五陰淨、亦不見寂、亦不見著、亦不見斷，亦不見五陰生、亦不見滅；}@
%{修行般若波罗蜜，不执着‘色、受、想、行、识’这些字有常无常，也不执着‘五蕴’这些字有苦有乐，也不执着‘五蕴’有我无我，也不执着‘五蕴’空、无相、无愿，也不执着‘五蕴’净、也不执着寂、也不执着著、也不执着断，也不执着‘五蕴’生、也不执着灭；}%

@{眼耳鼻舌身意，色聲香味細滑法，及十八性，亦復如是。}@
%{‘眼、耳、鼻、舌、身、意’，‘色、声、香、味、触、法’，以及十八界，也同样如此。}%

@{行般若波羅蜜菩薩摩訶薩，不於有為性中現般若波羅蜜，亦不見菩薩，亦不見菩薩字；}@
%{修行般若波罗蜜的菩萨摩诃萨，不在有为法中显现般若波罗蜜，也不执着‘菩萨’，也不执着‘菩萨’这个字；}%

@{亦復不於無為性中見。}@
%{也不在无为法中执着。}%

@{所以者何？須菩提！菩薩摩訶薩行般若波羅蜜，於諸法無想念故。}@
%{为什么呢？须菩提，菩萨摩诃萨修行般若波罗蜜，因为对一切法都没有执着。}%

@{行般若波羅蜜住於無想法，成三十七品。}@
%{修行般若波罗蜜，住于无想，成就三十七道品。}%

@{行般若波羅蜜，亦不見般若波羅蜜，亦不見般若波羅蜜字，亦不見菩薩，亦不見菩薩字。}@
%{修行般若波罗蜜，也不执着‘般若波罗蜜’，也不执着‘般若波罗蜜’这个字，也不执着‘菩萨’，也不执着‘菩萨’这个字。}%

@{行般若波羅蜜，成佛十八法，亦復不見般若波羅蜜，亦不見般若波羅蜜字，亦不見菩薩字。}@
%{修行般若波罗蜜，成就佛陀十八种法，也同样不执着‘般若波罗蜜’，也不执着‘般若波罗蜜’这个字，也不执着‘菩萨’这个字。}%

@{菩薩行般若波羅蜜，為已盡超越諸法之相。}@
%{菩萨修行般若波罗蜜，已经完全超越了一切法的相。}%

@{超越已，亦不見、亦不斷。}@
%{超越之后，既不执着，也不断灭。}%
@{佛告須菩提：菩薩行般若波羅蜜，當學知字、數、合法。覺已不入色，亦不入痛想行識，亦不入眼耳鼻舌身意，亦不入色聲香味細滑法，亦不入十八性，亦不入意識覺，亦不入苦樂、亦不入不苦不樂，亦不入有為性、亦不入無為性，亦不入檀、尸、羼、惟逮、禪，亦不入般若波羅蜜，亦不入相好，亦不入菩薩身，亦不入五根，亦不入慧度，亦不入度神通，亦不入度慧，亦不入內外空，亦不入所有、無所有空，亦不入教化眾生，亦不入淨佛國土，亦不入漚惒拘舍羅。何以故？不見諸法當有可入者。}@
%{佛告诉须菩提：菩萨修习般若波罗蜜多，应该学习认识字、数字和合法的道理。觉悟之后，不执着于色，也不执着于痛、想、行、识，也不执着于眼、耳、鼻、舌、身、意，也不执着于色、声、香、味、触、法，也不执着于十八种性，也不执着于意识觉，也不执着于苦乐，也不执着于不苦不乐，也不执着于有为法，也不执着于无为法，也不执着于檀、尸、羼、惟逮、禅，也不执着于般若波罗蜜，也不执着于相好，也不执着于菩萨身，也不执着于五根，也不执着于慧度，也不执着于度神通，也不执着于度慧，也不执着于内外空，也不执着于所有、无所有空，也不执着于教化众生，也不执着于净佛国土，也不执着于沤惒拘舍罗。为什么呢？因为看不到任何法可以进入。}%

@{佛告須菩提：菩薩摩訶薩行般若波羅蜜，於諸法無所入，便增益六波羅蜜，便履菩薩位。履菩薩位過阿惟越致地，具足諸神通。具足神通已，遊諸佛國，育養眾生、供養禮事、淨佛國土、盡見諸佛，從諸佛求願，即隨其所欲而皆得之。從諸佛世尊聞法，得諸陀隣尼三昧門，乃至阿耨多羅三耶三菩終無有斷絕時。}@
%{佛告诉须菩提：大菩萨修习般若波罗蜜多，对所有法都不执着，就能增益六度波罗蜜多，就能步入菩萨位。步入菩萨位，超越阿惟越致地，就能具足各种神通。具足神通之后，就能游历诸佛国土，教化众生、供养礼拜、净佛国土、遍见诸佛，向诸佛祈愿，就能随心所欲地得到一切。从诸佛世尊那里听闻佛法，得到陀罗尼三昧门，乃至无上正等正觉，最终都不会断绝。}%

@{佛告須菩提：菩薩行般若波羅蜜，當具知是法數著字。於須菩提意云何，色痛想行識為是菩薩耶？眼耳鼻舌身意是菩薩耶？}@
%{佛告诉须菩提：菩萨修习般若波罗蜜多，应该明白这些法是文字的描述。须菩提，你认为色、痛、想、行、识是菩萨吗？眼、耳、鼻、舌、身、意是菩萨吗？}%

@{須菩提對曰：非也，世尊！}@
%{须菩提回答说：不是的，世尊！}%

@{佛言：於須菩提意云何，以色聲香味細滑法為是菩薩耶？眼識耳識鼻識舌識身識意識為是菩薩耶？}@
%{佛说：须菩提，你认为以色、声、香、味、触、法是菩萨吗？眼识、耳识、鼻识、舌识、身识、意识是菩萨吗？}%

@{對曰：非也，世尊！}@
%{须菩提回答说：不是的，世尊！}%

@{佛告須菩提：於意云何，以地水火風空識為是菩薩耶？}@
%{佛告诉须菩提：你认为以地、水、火、风、空、识是菩萨吗？}%

@{對曰：非也。}@
%{须菩提回答说：不是的。}%

@{以癡為是菩薩耶？行、識、名色、六入、栽、覺、愛、受、有、生、死？是菩薩耶？}@
%{以痴是菩萨吗？行、识、名色、六入、触、觉、爱、受、有、生、死是菩萨吗？}%

@{對曰：非也，世尊！}@
%{须菩提回答说：不是的，世尊！}%

@{佛告須菩提：於意云何，離五陰、六衰、六情、十八性、地水火風空，離十二因緣，是菩薩耶？}@
%{佛告诉须菩提：你认为离开五蕴、六衰、六情、十八种性、地、水、火、风、空，离开十二因缘，是菩萨吗？}%

@{對曰：非也，世尊！}@
%{须菩提回答说：不是的，世尊！}%

@{佛告須菩提：五陰、十二因緣如，為是菩薩耶？}@
%{佛告诉须菩提：五蕴、十二因缘如，是菩萨吗？}%

@{對曰：非也，世尊！}@
%{须菩提回答说：不是的，世尊！}%

@{於須菩提意云何，可離如為菩薩耶？}@
%{须菩提，你认为可以离开如是菩萨吗？}%

@{須菩提對曰：非也，世尊！}@
%{须菩提回答说：不是的，世尊！}%

@{佛告須菩提：汝觀何等義，而言五陰、六衰、十二因緣及如非菩薩，亦不離五陰、六衰、十二因緣及如為菩薩也？}@
%{佛告诉须菩提：你观察什么道理，才说五蕴、六衰、十二因缘以及如，不是菩萨，也不离开五蕴、六衰、十二因缘以及如，是菩萨呢？}%

@{尊者須菩提白佛言：世尊！初不見有眾生，當於何許有菩薩？云何以五陰、六衰、十二因緣為菩薩？云何當離五陰、六衰、十二因緣為菩薩？如如亦非菩薩，離如亦非菩薩。無有是處。}@
%{尊者须菩提对佛说：世尊！一开始就看不到有众生，那么菩萨应该在哪里呢？怎么可以用五蕴、六衰、十二因缘作为菩萨呢？怎么可以离开五蕴、六衰、十二因缘作为菩萨呢？如如也不是菩萨，离开如如也不是菩萨。没有这样的地方。}%

@{世尊讚歎須菩提言：善哉，善哉！須菩提！菩薩學，當作無所見學，不見眾生、不見般若波羅蜜。於須菩提意云何，以五陰常故言菩薩耶？以五陰無常故為菩薩耶？以五陰是我所為菩薩耶？非我所為菩薩耶？以五陰空、無相、無願故言是菩薩耶？}@
%{世尊赞叹须菩提说：善哉，善哉！须菩提！菩萨学习，应该以无所见的方式学习，不执着于众生，不执着于般若波罗蜜多。须菩提，你认为以五蕴是常的来说是菩萨吗？以五蕴是无常的来说是菩萨吗？以五蕴是我所的来说是菩萨吗？不是我所的来说是菩萨吗？以五蕴是空的、无相的、无愿的来说是菩萨吗？}%

@{須菩提對曰：非也，世尊！}@
%{须菩提回答说：不是的，世尊！}%

@{佛言：離五陰空、無相、無願為是菩薩耶？}@
%{佛说：离开五蕴空的、无相的、无愿的，是菩萨吗？}%

@{須菩提對曰：非也，世尊！}@
%{须菩提回答说：不是的，世尊！}%

@{佛告須菩提：汝觀何等義，而言五陰空、無相、無願非菩薩，亦不離五陰空、無相、無願為菩薩乎？}@
%{佛告诉须菩提：你观察什么道理，才说五蕴空的、无相的、无愿的，不是菩萨，也不离开五蕴空的、无相的、无愿的，是菩萨呢？}%

@{須菩提白佛言：初不見五陰，當云何以五陰故言菩薩？初不見有常，云何以無常故言菩薩？}@
%{须菩提对佛说：一开始就看不到五蕴，怎么能因为五蕴而说菩萨呢？一开始就看不到常，怎么能因为无常而说菩萨呢？}%

@{須菩提白佛言：世尊！初不見有樂，云何以五陰苦為菩薩？初不見有我，云何以五陰無我而為菩薩？初不見有人，云何以五陰空故而言有菩薩？世尊！初不見有相，云何以五陰無相而為菩薩？世尊！初不見願，云何以五陰無願而為菩薩？}@
%{须菩提对佛说：世尊！一开始就看不到乐，怎么能因为五蕴是苦的而说菩萨呢？一开始就看不到我，怎么能因为五蕴是无我的而说菩萨呢？一开始就看不到人，怎么能因为五蕴是空的而说有菩萨呢？世尊！一开始就看不到相，怎么能因为五蕴是无相的而说菩萨呢？世尊！一开始就看不到愿，怎么能因为五蕴是无愿的而说菩萨呢？}%
@{爾時世尊讚歎須菩提言：善哉，善哉！菩薩摩訶薩學，當於五陰作空、無相、無願、無所見、無所得。菩薩行般若波羅蜜，當作是學。}@
%{当时佛陀赞叹须菩提说：很好，很好！菩萨摩诃萨学习，应该在五阴上做到空、无相、无愿、无所见、无所得。菩萨修习般若波罗蜜，就应该这样学习。}%

@{佛告須菩提：汝向者所言：我不見法有菩薩。實如所言。須菩提！法法不相見。法不見法性，法性亦不見法。五陰性不見法性，法性不見五陰性。六情性不見法性，法性不見六情性。}@
%{佛陀对须菩提说：你刚才说：我不见法有菩萨。确实如你所说。须菩提！法法不相见。法不见法性，法性也不见法。五阴性不见法性，法性也不见五阴性。六情性不见法性，法性也不见六情性。}%

@{佛告須菩提：有為性不見無為性，無為性不見有為性。有為不離無為，無為亦不離有為。}@
%{佛陀对须菩提说：有为性不见无为性，无为性不见有为性。有为不离无为，无为也不离有为。}%

@{佛告須菩提：菩薩作是行般若波羅蜜，於諸法無所見。雖不見諸法，亦不恐亦不畏懼，不悔亦不懈怠。何以故？以不見五陰，不見眼耳鼻舌身意，亦不見色聲香味細滑法故。亦不見婬怒癡，亦不見十二因緣，亦不見吾我，亦不見知見事，亦不見三界，亦不見聲聞、辟支佛意，亦不見菩薩亦不見菩薩法，亦不見佛亦不見佛法，亦不見道。一切諸法盡不見，亦不恐亦不怖亦不畏懼。}@
%{佛陀对须菩提说：菩萨这样修习般若波罗蜜，对一切法无所见。虽然不见一切法，也不恐惧、不害怕，不后悔、不懈怠。为什么呢？因为不见五阴，不见眼耳鼻舌身意，也不见色声香味细滑法。也不见淫怒痴，也不见十二因缘，也不见吾我，也不见知见事，也不见三界，也不见声闻、辟支佛意，也不见菩萨、也不见菩萨法，也不见佛、也不见佛法，也不见道。一切诸法都不可见，所以也不恐惧、不害怕、不畏惧。}%

@{須菩提白佛言：世尊！菩薩何以故不恐不畏？}@
%{须菩提对佛陀说：世尊！菩萨为什么不恐惧、不害怕呢？}%

@{佛告須菩提：以菩薩意識法不可得、不可見，以是故不恐不畏。菩薩當於諸法，當作無所得、無所見。學行般若波羅蜜，亦不見般若波羅蜜，亦不見菩薩，亦不見菩薩字，亦不見菩薩意，是則菩薩學、是則菩薩行。}@
%{佛陀对须菩提说：因为菩萨的意识法不可得、不可见，所以不恐惧、不害怕。菩萨应该对一切法，应该做到无所得、无所见。学习修习般若波罗蜜，也不见般若波罗蜜，也不见菩萨，也不见菩萨字，也不见菩萨意，这就是菩萨的学习，这就是菩萨的行。}%

@{摩訶般若波羅蜜學品第十}@
%{摩诃般若波罗蜜学品第十}%

@{是時須菩提白佛言：世尊！菩薩摩訶薩欲具足檀波羅蜜，當學般若波羅蜜；欲具足尸、羼、惟逮、禪波羅蜜，當學般若波羅蜜。菩薩摩訶薩欲知色痛想行識，當學般若波羅蜜。欲知六情內外者，當學般若波羅蜜。欲知十八性，欲消滅婬怒癡，欲消滅吾我想，當學般若波羅蜜。欲除狐疑，欲除犯戒望見，欲除三界婬諍，欲捨六衰習，欲除四食，欲捨四淵流、四結、四顛倒，欲捨十惡知十善之行，當學般若波羅蜜。欲知四禪、三十七品、四等心及佛十八法，當學般若波羅蜜。欲得學意三昧者，當學般若波羅蜜。欲知四禪及四空定，欲得師子遊步、師子奮迅三昧者，欲得諸陀隣尼三昧、首楞嚴三昧、海寶三昧、月幢三昧、諸法普至三昧、觀印三昧、真法性三昧、作無垢幢三昧、金剛三昧、諸法所入門三昧、三昧王三昧、王印三昧、力淨三昧、月幢三昧、諸法所入真辯才三昧、諸法言所入照十方三昧、諸法陀隣尼門印三昧、不妄諸法三昧、諸法都聚印三昧、虛空所止三昧、淨三昧、處三昧、不起神通三昧、作上幢三昧，菩薩欲得是諸三昧門及餘三昧者，當學般若波羅蜜。}@
%{这时须菩提对佛陀说：世尊！菩萨摩诃萨想要具足布施波罗蜜，应该学习般若波罗蜜；想要具足持戒、忍辱、精进、禅定波罗蜜，应该学习般若波罗蜜。菩萨摩诃萨想要知道色痛想行识，应该学习般若波罗蜜。想要知道六情内外，应该学习般若波罗蜜。想要知道十八性，想要消灭淫怒痴，想要消灭吾我相，应该学习般若波罗蜜。想要消除狐疑，想要消除犯戒望见，想要消除三界淫诤，想要舍弃六衰习，想要消除四食，想要舍弃四渊流、四结、四颠倒，想要舍弃十恶知道十善之行，应该学习般若波罗蜜。想要知道四禅、三十七品、四等心及佛十八法，应该学习般若波罗蜜。想要得到学意三昧，应该学习般若波罗蜜。想要知道四禅及四空定，想要得到狮子游步、狮子奋迅三昧，想要得到诸陀罗尼三昧、首楞严三昧、海宝三昧、月幢三昧、诸法普至三昧、观印三昧、真法性三昧、作无垢幢三昧、金刚三昧、诸法所入门三昧、三昧王三昧、王印三昧、力净三昧、月幢三昧、诸法所入真辩才三昧、诸法言所入照十方三昧、诸法陀罗尼门印三昧、不妄诸法三昧、诸法都聚印三昧、虚空所止三昧、净三昧、处三昧、不起神通三昧、作上幢三昧，菩萨想要得到这些三昧门及其他的三昧，应该学习般若波罗蜜。}%

@{須菩提白佛言：唯，世尊！菩薩摩訶薩欲滿一切眾生之所願者，當學般若波羅蜜。菩薩欲具足諸功德，持是具足之德不墮罪處，亦不生卑賤之家，亦不在羅漢、辟支佛地住，亦不為菩薩頂諍，當學般若波羅蜜。}@
%{须菩提对佛陀说：是的，世尊！菩萨摩诃萨想要满足一切众生的愿望，应该学习般若波罗蜜。菩萨想要具足一切功德，保持这些具足的功德不堕罪处，也不生卑贱之家，也不在罗汉、辟支佛地住，也不为菩萨顶诤，应该学习般若波罗蜜。}%

@{舍利弗語須菩提言：云何為菩薩頂諍？}@
%{舍利弗对须菩提说：什么是菩萨顶诤呢？}%

@{須菩提報言：菩薩摩訶薩不以漚惒拘舍羅行六波羅蜜，復不以漚惒拘舍羅趣空、無相、無願三昧，墮聲聞、辟支佛地，亦不順菩薩道，是為菩薩頂諍。}@
%{须菩提回答说：菩萨摩诃萨不以沤惒拘舍罗行六波罗蜜，也不以沤惒拘舍罗趣空、无相、无愿三昧，堕声闻、辟支佛地，也不顺菩萨道，这就是菩萨顶诤。}%

@{舍利弗問須菩提：何以故名為菩薩頂諍？}@
%{舍利弗问须菩提：为什么叫做菩萨顶诤呢？}%

@{須菩提報言：所謂法愛是。}@
%{须菩提回答说：所谓法爱就是。}%

@{問言：何等為法愛？}@
%{问说：什么叫做法爱呢？}%

@{須菩提報言：菩薩摩訶薩行般若波羅蜜，入於五陰，計校五陰空、無相、無願，是為順法愛。入於五陰，計校五陰空寂、無常、苦、空、非我，是為菩薩法愛。計校言：當滅五陰。是無為證、是非證、是成道，是著，是斷，是可習、是不可習，是菩薩行、是非菩薩行，是道、是非道，是菩薩學、是非菩薩學，是六波羅蜜、是非六波羅蜜，是漚惒拘舍羅、是非漚惒拘舍羅，是菩薩順法愛。}@
%{须菩提回答说：菩萨摩诃萨修习般若波罗蜜，进入五阴，计较五阴空、无相、无愿，这就是顺法爱。进入五阴，计较五阴空寂、无常、苦、空、非我，这就是菩萨法爱。计较说：应该灭五阴。这是无为证、是非证、是成道，是执著，是断，是可习、是不可习，是菩萨行、是非菩萨行，是道、是非道，是菩萨学、是非菩萨学，是六波罗蜜、是非六波罗蜜，是沤惒拘舍罗、是非沤惒拘舍罗，这就是菩萨顺法爱。}%
@{須菩提語舍利弗言：菩薩行般若波羅蜜，入法中計校分別，是為菩薩順法愛。}@
%{须菩提对舍利弗说：菩萨修行般若波罗蜜，在法理中推敲分析，这便是菩萨顺应法理的热爱。}%

@{舍利弗語須菩提言：何等為菩薩順道？}@
%{舍利弗问须菩提：什么才是菩萨顺应的道路？}%

@{須菩提報言：菩薩行般若波羅蜜，不以內空觀外空，不以外空觀內空；不持內外空觀空空，不持空空觀內外空；亦不以空空見大空，亦不以大空觀空空；亦不以大空見最第一空，最第一空亦不見大空；第一空亦不觀有為空，有為空亦不觀第一空；亦不持有為空觀無為空，亦不持無為空觀有為空；亦不持無為空觀無邊際空；亦不以無邊際空觀作空；作空亦不觀性空，性空亦不觀作空；作空亦不觀自空；自空亦不觀性空；自空亦不觀諸法空，不持諸法空觀自空；諸法空亦不觀無空，無空亦不觀諸法空；諸法空亦不觀有空；有空亦不觀無空；有空亦不觀無有空，無有空亦不觀有空。舍利弗！菩薩作是行般若波羅蜜，轉上便應菩薩之道。}@
%{须菩提回答说：菩萨修行般若波罗蜜，不以内空观察外空，不以外空观察内空；不执着内空外空观察空空，不执着空空观察内空外空；也不以空空观察大空，也不以大空观察空空；也不以大空观察最第一空，最第一空也不观察大空；第一空也不观察有为空，有为空也不观察第一空；也不执着有为空观察无为空，也不执着无为空观察有为空；也不执着无为空观察无边际空；也不以无边际空观察作空；作空也不观察性空，性空也不观察作空；作空也不观察自空；自空也不观察性空；自空也不观察诸法空，不执着诸法空观察自空；诸法空也不观察无空，无空也不观察诸法空；诸法空也不观察有空；有空也不观察无空；有空也不观察无有空，无有空也不观察有空。舍利弗！菩萨这样修行般若波罗蜜，向上提升便应证菩萨之道。}%

@{復次，舍利弗！菩薩作是學般若波羅蜜，不念五陰亦不貢高，亦不念眼耳鼻舌身意，不念色聲香味細滑法，亦不念六波羅蜜乃至佛十八法，不念亦不貢高。作是學般若波羅蜜，亦不念道意妙無與等者，亦不念不貢高。所以者何？是意非意，意性廣大而清淨故。}@
%{其次，舍利弗！菩萨这样学习般若波罗蜜，不执着五蕴也不骄傲自大，也不执着眼耳鼻舌身意，不执着色声香味细滑法，也不执着六波罗蜜乃至佛十八法，不执着也不骄傲自大。这样学习般若波罗蜜，也不执着道意妙不可言，也不执着不骄傲自大。为什么呢？因为这意，并非意，意性广阔而清净。}%

@{舍利弗問須菩提言：云何意性廣大而清淨？}@
%{舍利弗问须菩提：意性怎么才能广阔而清净呢？}%

@{須菩提報言：於婬欲癡亦不合亦不散，不與塵勞合亦不散，不與惡行及六十二見合亦不散，亦不與聲聞、辟支佛意合亦不散；是為菩薩意性廣大而清淨。}@
%{须菩提回答说：对于淫欲愚痴，既不执着也不散乱，不与尘劳相合也不散乱，不与恶行及六十二见相合也不散乱，也不与声闻、辟支佛的意念相合也不散乱；这就是菩萨意性广阔而清净。}%

@{舍利弗復問言：意為有耶？言是意非意。}@
%{舍利弗又问：意是有的吗？说是有意，又说不是意。}%

@{須菩提報言：意無所念時，有意、無意寧可得、可見、可知不？}@
%{须菩提回答说：意无所念的时候，有意、无意，难道可以得到、可以看见、可以知道吗？}%

@{舍利弗報言：唯，須菩提！不可得、不可見、不可知。}@
%{舍利弗回答说：是的，须菩提！不可得到、不可看见、不可知道。}%

@{須菩提語舍利弗：若意無念時，亦不見有意，亦不見無意，亦不可得、亦不可見，是故即為清淨。}@
%{须菩提对舍利弗说：如果意无所念的时候，也看不见有意，也看不见无意，也不可得到、不可看见，所以这就是清净。}%

@{舍利弗問須菩提：何等為無意意？}@
%{舍利弗问须菩提：什么叫做无意意呢？}%

@{報言：於諸法無作無念，是為無意意。}@
%{回答说：对于诸法，不造作、不执着，这就是无意意。}%

@{舍利弗復問：無為無作亦是意耶？於五陰無為無作亦復是意，乃至道無為無作亦是意耶？}@
%{舍利弗又问：无为无作也是意吗？对于五蕴无为无作也是意，乃至对于道无为无作也是意吗？}%

@{須菩提報言：如是，如是！如所問。}@
%{须菩提回答说：是这样的，是这样的！正如你所问。}%

@{是時舍利弗讚歎須菩提言：善哉，善哉！如須菩提，為是佛子，為從佛生，為從法化生，則為法施非為思欲施，隨其證而為說法，實如佛所舉，樂空寂行第一。菩薩摩訶薩當作是學般若波羅蜜，便為阿惟越致，終不離般若波羅蜜。菩薩欲學知聲聞、辟支佛地，當學般若波羅蜜，當讀當習當持。欲學菩薩地，當學般若波羅蜜，當讀當學當持當習。何以故？般若波羅蜜中廣說三乘之教，菩薩摩訶薩、聲聞、辟支佛亦當從是中而學成。}@
%{这时舍利弗赞叹须菩提说：善哉，善哉！像须菩提这样，是佛的弟子，是从佛陀那里出生，是从法中化生，那么就是布施法，而不是为了思欲而布施，根据自己的证悟而说法，确实如佛陀所说，喜乐空寂行第一。菩萨摩诃萨应该这样学习般若波罗蜜，便能证得阿惟越致，最终不会离开般若波罗蜜。菩萨想要学习声闻、辟支佛的境界，应该学习般若波罗蜜，应该阅读、学习、持守。想要学习菩萨的境界，应该学习般若波罗蜜，应该阅读、学习、持守、练习。为什么呢？因为般若波罗蜜中广泛宣说三乘的教法，菩萨摩诃萨、声闻、辟支佛也应该从这里学习成就。}%

@{摩訶般若波羅蜜本無品第十一}@
%{摩诃般若波罗蜜本无品第十一}%

@{是時須菩提白佛言：世尊！如菩薩行般若波羅蜜，我亦不覺有菩薩，亦不見菩薩。當為何等菩薩說般若波羅蜜？當教誰？不見諸法終始，云何當為菩薩作字言菩薩耶？世尊！是字必不住、亦不不住。所以者何？是字亦不見、亦不可得。世尊！我亦不見五陰終始，云何當為菩薩作字？是故，世尊！是字不住、亦不不住。世尊！我亦不見六情、六衰終始，當云何為菩薩作字？是字不住、亦不不住。所以者何？是字亦不可見、不可知。云何為菩薩建字？是字亦不可見、亦不可知，是字不住、亦不不住。世尊！亦不見十八性，亦不見十二因緣終始。世尊！我亦不見十二因緣生滅根本，亦不見婬怒癡終始，亦不見六十二見，亦不見六波羅蜜終始，亦不見吾我、亦不見人、亦不見壽、亦不見命眾生終始，亦不見三十七品、空無相無願、四禪、四等、四無形禪之終始，佛志、法志、僧志、戒志、施志、天志、安般志、死志終始，亦不可得見。我亦不見佛十八法終始。世尊！五陰如夢、如響、如光、如影、如幻、如炎、如化，終始不可得，寂靜，不生不滅終始，不著不斷終始。及如法性之法真際終始，皆不可見。世尊！我亦不見善惡之法終始，我亦不見有為無為、有漏無漏之終始。世尊！我亦不見當來過去今現在之終始，我亦不見不當來不過去不現在法之終始。我亦不見世尊終始，我亦不見十方恒邊沙國土、諸如來、無所著、等正覺，諸弟子及菩薩眾終始。世尊！諸法之終始，尚不可得、不可見，當教何等菩薩？當為誰說般若波羅蜜？見字亦不住、亦不不住，是字不可得知；亦不可得、亦不可見，是故字亦不住、亦不不住，何為菩薩作字？何以故？諸字法皆不可見、亦不可得。世尊！菩薩者，合數建字法，亦無有與作字者。五陰、十八性、十二衰、三十七品、佛十八法，亦無有與作字者。世尊！譬如夢、字、響、光、影、炎、化名虛空。世尊！譬如言地水火風空，亦無有與作字者。言戒、三昧、智慧、解脫、見解脫慧，是字亦無有與作字者。言須陀洹、斯陀含、阿那含、阿羅漢、辟支佛，其字亦無有與作字者。言菩薩、言道，言佛、佛法，其字亦無有與作者。言善惡，言有常無常、苦樂有我，言寂言寂靜、所有無所有，其字無有與作者。以是故，我狐疑。所以者何？諸法終始不可得見而為菩薩作字。世尊！是字亦不住於法性。何以故？是字無所有、不可得，是故字亦不住、亦不不住。若菩薩摩訶薩聞作是說般若波羅蜜，不惋不悔、不懈不怠、不恐不怖，當知是菩薩審諦住阿惟越致地，住於無所住。}@
%{这时须菩提对佛陀说：世尊！像菩萨修行般若波罗蜜，我并没有觉察到有菩萨，也看不见菩萨。应该对什么菩萨说般若波罗蜜呢？应该教导谁呢？看不见诸法开始和结束，怎么可以为菩萨造字说“菩萨”呢？世尊！这个字必然不执着，也不不执着。为什么呢？这个字也看不见，也无法得到。世尊！我也看不见五蕴开始和结束，怎么可以为菩萨造字呢？所以，世尊！这个字不执着，也不不执着。世尊！我也看不见六情、六衰开始和结束，怎么可以为菩萨造字呢？这个字不执着，也不不执着。为什么呢？这个字也看不见、不可知。怎么可以为菩萨建立文字呢？这个字也看不见、不可知，这个字不执着，也不不执着。世尊！也看不见十八性，也看不见十二因缘开始和结束。世尊！我也看不见十二因缘生灭的根本，也看不见淫怒痴开始和结束，也看不见六十二见，也看不见六波罗蜜开始和结束，也看不见吾我、也看不见人、也看不见寿、也看不见命众生开始和结束，也看不见三十七品、空无相无愿、四禅、四等、四无形禅的开始和结束，佛志、法志、僧志、戒志、施志、天志、安般志、死志的开始和结束，也无法得到看见。我也看不见佛十八法开始和结束。世尊！五蕴如同梦、如同响声、如同光、如同影、如同幻、如同火焰、如同变化，开始和结束无法得到，寂静，不生不灭开始和结束，不执着不放弃开始和结束。以及如同法性之法真际开始和结束，都看不见。世尊！我也看不见善恶之法开始和结束，我也看不见有为无为、有漏无漏的开始和结束。世尊！我也看不见未来过去现在开始和结束，我也看不见不未来不过去不现在法开始和结束。我也看不见世尊开始和结束，我也看不见十方恒边沙国土、诸如来、无所得、等正觉，诸弟子和菩萨众开始和结束。世尊！诸法开始和结束，尚且无法得到、无法看见，应该教导什么菩萨呢？应该为谁说般若波罗蜜呢？看见文字也不执着，也不不执着，这个字无法得知；也无法得到、也无法看见，所以字也不执着，也不不执着，何必为菩萨造字呢？为什么呢？诸文字法都看不见、也无法得到。世尊！菩萨，合计数建立文字法，也无有与造字者。五蕴、十八性、十二衰、三十七品、佛十八法，也无有与造字者。世尊！譬如梦、字、响声、光、影、火焰、变化名为空。世尊！譬如说地水火风空，也无有与造字者。说戒、三昧、智慧、解脱、见解脱慧，这个字也无有与造字者。说须陀洹、斯陀含、阿那含、阿罗汉、辟支佛，这个字也无有与造字者。说菩萨、说道，说佛、佛法，这个字也无有与造字者。说善恶，说有常无常、苦乐有我，说寂说寂静、所有无所有，这个字无有与造字者。因此，我感到疑惑。为什么呢？诸法开始和结束无法得到看见，而为菩萨造字。世尊！这个字也不执着于法性。为什么呢？这个字无所有、无法得到，所以字也不执着，也不不执着。如果菩萨摩诃萨听到这样说法般若波罗蜜，不惋惜不后悔、不懈怠不疲倦、不恐惧不害怕，应该知道这个菩萨确实住于阿惟越致地，住于无所得。}%
@{復次，世尊！菩薩行般若波羅蜜，色痛想行識不當於中住，眼耳鼻舌身意不當於中住，色聲香味細滑法不當於中住，六識不當於中住，六栽不當於中住，六覺不當於中住，地水火風空識不當於中住，十二因緣不當於中住。何以故？以色痛想行識空故。}@
%{再说，世尊！菩萨修行般若波罗蜜的时候，不应该执着于色、受、想、行、识，不应该执着于眼、耳、鼻、舌、身、意，不应该执着于色、声、香、味、触、法，不应该执着于六识，不应该执着于六根，不应该执着于六觉，不应该执着于地、水、火、风、空、识，不应该执着于十二因缘。为什么呢？因为色、受、想、行、识都是空的。}%

@{世尊！若五陰空者為非五陰，五陰亦不離空，空亦不離五陰；空則是五陰，五陰則是空。}@
%{世尊！如果五蕴是空的，那它就不是五蕴，但五蕴也离不开空，空也离不开五蕴；空就是五蕴，五蕴就是空。}%

@{是故，世尊！菩薩摩訶薩行般若波羅蜜，不當於五陰中住，乃至十二因緣亦不當於中住。何以故？十二因緣空故。十二因緣則是空，空則是十二因緣。}@
%{所以，世尊！菩萨摩诃萨修行般若波罗蜜的时候，不应该执着于五蕴，甚至不应该执着于十二因缘。为什么呢？因为十二因缘是空的。十二因缘就是空，空就是十二因缘。}%


@{復次，世尊！菩薩摩訶薩行般若波羅蜜，三十七品乃至佛十八法不當於中住，佛十八法亦不離空，空則十八法，十八法則空，是故不當於中住。}@
%{再说，世尊！菩萨摩诃萨修行般若波罗蜜的时候，不应该执着于三十七道品，甚至不应该执着于佛十八不共法。佛十八不共法也离不开空，空就是十八不共法，十八不共法就是空，所以不应该执着于它们。}%


@{復次，世尊！菩薩摩訶薩行般若波羅蜜，六波羅蜜不當於中住。何以故？六波羅蜜空故，住則非六波羅蜜。六波羅蜜不離空，空亦不離六波羅蜜。是故，世尊！菩薩不當於六波羅蜜中住。}@
%{再说，世尊！菩萨摩诃萨修行般若波罗蜜的时候，不应该执着于六波罗蜜。为什么呢？因为六波罗蜜是空的，执着于它就不是六波罗蜜。六波罗蜜离不开空，空也离不开六波罗蜜。所以，世尊！菩萨不应该执着于六波罗蜜。}%


@{復次，世尊！菩薩摩訶薩行般若波羅蜜，文字數不當於中住。文字數若多若少，不當於中住。何以故？文字數空故。}@
%{再说，世尊！菩萨摩诃萨修行般若波罗蜜的时候，不应该执着于文字的数量。无论是文字多还是少，都不应该执着于它。为什么呢？因为文字数量是空的。}%


@{復次，世尊！行般若波羅蜜菩薩，神通亦不當於中住。何以故？神通則是空，空則是神通。}@
%{再说，世尊！修行般若波罗蜜的菩萨，不应该执着于神通。为什么呢？因为神通就是空，空就是神通。}%


@{復次，世尊！行般若波羅蜜菩薩，色痛想行識無常，不當於中住。何以故？無常空故。假令無常不空則非無常，空亦不離無常。無常則是空，空則是無常，是故菩薩不當於中住。五陰苦、五陰無我亦不當於中住，五陰空亦不當於中住，五陰寂靜亦不當於中住。}@
%{再说，世尊！修行般若波罗蜜的菩萨，不应该执着于色、受、想、行、识的无常。为什么呢？因为无常是空的。如果说无常不是空的，那它就不是无常，空也离不开无常。无常就是空，空就是无常，所以菩萨不应该执着于它。五蕴苦、五蕴无我，也都不应该执着，五蕴空也不应该执着，五蕴寂静也不应该执着。}%


@{復次，世尊！行般若波羅蜜菩薩，如不當於中住，法及法性不當於中住，真際不當於中住。}@
%{再说，世尊！修行般若波罗蜜的菩萨，不应该执着于如，不应该执着于法和法性，不应该执着于真际。}%


@{復次，世尊！菩薩行般若波羅蜜，諸三昧門、陀隣尼門不當於中住。世尊！菩薩摩訶薩無有漚惒拘舍羅，作吾我想，著於五陰，有仍五陰受般若波羅蜜，亦不順般若波羅蜜，不得具足般若波羅蜜，便不能得出生薩云若。}@
%{再说，世尊！菩萨修行般若波罗蜜的时候，不应该执着于各种三昧门、陀罗尼门。世尊！菩萨摩诃萨不应该有“我执”，不应该执着于五蕴，不应该执着于五蕴而修行般若波罗蜜，也不应该违背般若波罗蜜，得不到圆满的般若波罗蜜，就无法成就佛果。}%


@{復次，世尊！菩薩行般若波羅蜜，著於吾我想，住於諸陀隣尼三昧門，以想識求陀隣尼三昧門，又復有仍受般若波羅蜜，亦不應不順般若波羅蜜，不得具足般若波羅蜜，不能得出生薩云若。何以故？不受色痛想行識故。不受五陰則非五陰。所以者何？其性空故。諸陀隣尼三昧門不受，不受則非陀隣尼三昧門，其性空故。乃至般若波羅蜜亦復不受，本性空故。菩薩摩訶薩行般若波羅蜜，當觀性空之法。雖觀於諸法，不當使有所著，是名為菩薩摩訶薩無所受三昧。積聚廣大無限之用，諸羅漢、辟支佛所不能及。薩云若亦不受，乃至內外空及有無空亦不受。何以故？不可以相行故。所以者何？相行有垢故。何等相？五陰相、三昧相是謂垢相。當作是受、當作是念。不爾者，異道人先尼終不有信於薩云若慧。何等信？信於般若波羅蜜，不以相信解受持觀其所應，亦不以相、亦不以無相。作是不受相，先尼得解信要，便得度空性之慧，不復受痛想行識。所以者何？以見解空相之法。何以故？亦不於內見慧、亦不於外見慧、亦不離內外事見慧。何以故？亦不見法當有可識知者，亦不於內五陰見慧、亦不於外五陰見慧、亦不離五陰見慧。以是因緣，先尼得解。得解已，便得信要於薩云若。是謂比諸法等信以為證，而不見諸法。先尼作是解脫已，便於諸法無所受，不想不念故。是法亦無有得者、亦無有受者、亦無有解者。是法亦非受、亦非持、亦不可獲、亦無有念，一切諸法皆無念故。}@
%{再说，世尊！菩萨修行般若波罗蜜的时候，不应该执着于“我执”，不应该执着于各种陀罗尼三昧门，不应该用想识去追求陀罗尼三昧门，也不应该执着于五蕴而修行般若波罗蜜，也不应该违背般若波罗蜜，得不到圆满的般若波罗蜜，就无法成就佛果。为什么呢？因为不应该执着于色、受、想、行、识。不执着于五蕴，那它就不是五蕴。为什么呢？因为它的本质是空的。不执着于各种陀罗尼三昧门，不执着于它，那它就不是陀罗尼三昧门，因为它的本质是空的。甚至般若波罗蜜也不应该执着，因为它的本质是空的。菩萨摩诃萨修行般若波罗蜜的时候，应该观照空性的法。虽然观照各种法，但不要执着于它们，这就是菩萨摩诃萨的无所得三昧。它能积聚无限的功德，是罗汉、辟支佛无法比拟的。佛果也不应该执着，甚至内空、外空、无空、有空也不应该执着。为什么呢？因为不应该执着于相。为什么呢？因为执着于相会有染污。什么相呢？五蕴相、三昧相，这些都是染污的相。应该这样去感受，应该这样去思维。如果不这样，外道的人最终不会相信佛果的智慧。什么信呢？相信般若波罗蜜，不要用分别心去理解、持守、观察它应该是什么样子，也不要执着于有相，也不要执着于无相。这样不执着于相，就能理解信心的要义，就能获得度脱空性的智慧，不再执着于色、受、想、行、识。为什么呢？因为看到了空相的法。为什么呢？也不执着于内证的智慧，也不执着于外证的智慧，也不执着于内外事证的智慧。为什么呢？因为没有看到法应该有可以认识的东西，也不执着于内五蕴的智慧，也不执着于外五蕴的智慧，也不执着于离五蕴的智慧。因为这个缘故，外道的人就能理解。理解了以后，就能相信佛果的要义。这就是把各种法等同起来，相信它作为证明，而不执着于各种法。外道的人这样解脱以后，就能对各种法无所得，不思维，不执着。这个法也没有获得者，也没有感受者，也没有理解者。这个法也不感受，也不持守，也不可以获得，也没有思维，一切诸法都是无念的。}%

@{世尊！菩薩摩訶薩所以於般若波羅蜜通達來往於彼此岸者何？於諸法無所受。不受色痛想行識者，於諸法無所受故。乃至三昧、陀隣尼門無所受，於諸法亦無所受，不具足三十七品、佛十力、佛十八法不共，終不中道般泥洹。何以故？三十七品非三十七品，乃至佛十八法非十八法。是法非法、亦不非法，是為菩薩摩訶薩行般若波羅蜜不受五陰。}@
%{世尊！菩萨摩诃萨为什么能够在般若波罗蜜中自由往返于彼岸呢？因为对各种法无所得。不执着于色、受、想、行、识，就是对各种法无所得。甚至不执着于三昧、陀罗尼门，对各种法也无所得，没有圆满三十七道品、佛十力、佛十八不共法，最终不会在中道涅槃。为什么呢？三十七道品不是三十七道品，甚至佛十八不共法也不是十八不共法。这个法既是法，也不是法，这就是菩萨摩诃萨修行般若波罗蜜，不执着于五蕴。}%

@{復次，世尊！菩薩摩訶薩行般若波羅蜜，當作是觀：言何許是般若波羅蜜？般若波羅蜜為是誰？誰有是般若波羅蜜？菩薩行般若波羅蜜，當復作是念言：不可得法、不可見法非為般若波羅蜜。}@
%{再说，世尊！菩萨摩诃萨修行般若波罗蜜的时候，应该这样观照：哪里是般若波罗蜜？般若波罗蜜是属于谁的？谁拥有般若波罗蜜？菩萨修行般若波罗蜜的时候，应该这样思维：不可得的法、不可见的法，都不是般若波罗蜜。}%
@{於是舍利弗問尊者須菩提言：賢者！何等法不可得、不可見？}@
%{然后舍利弗就问须菩提：智慧者，什么法是得不到、也看不见的呢？}%

@{須菩提報言：般若波羅蜜不可得、不可見；禪、惟逮、羼、尸、檀波羅蜜，亦不可得、亦不可見，以外空、內空及有無空故。五陰亦不可得見，三十七品、佛十八法、神通，亦不有、亦不可得見。法性、法住、真際、佛薩云若，亦不有、亦不可得見，以內外空、有無皆空故。舍利弗！菩薩摩訶薩行般若波羅蜜，若作是觀、作是念，意不惓不厭、不恐不怖，當知是菩薩終不離般若波羅蜜。}@
%{须菩提回答说：般若波罗蜜是得不到、也看不见的；禅定、忍辱、精进、禅定、布施波罗蜜，也是得不到、也看不见的，因为有外空、内空，以及有无空。五蕴也是得不到、也看不见的，三十七道品、佛十八法、神通，也是不存在、也看不见的。法性、法住、真际、佛萨云若，也是不存在、也看不见的，因为内外空，有无皆空。舍利弗，菩萨摩诃萨修行般若波罗蜜，如果这样观察、这样思考，心不急不厌、不恐惧不害怕，就知道这位菩萨最终不会离开般若波罗蜜。}%

@{舍利弗問尊者須菩提：何以當知菩薩不離般若波羅蜜？}@
%{舍利弗问须菩提：为什么能知道菩萨不会离开般若波罗蜜呢？}%

@{須菩提報言：如色之狀貌離色，如痛想行識狀貌離痛想行識，如檀波羅蜜狀貌離檀波羅蜜，乃至般若波羅蜜狀貌離般若波羅蜜，乃至佛十八法、乃至真際，亦復如是。}@
%{须菩提回答说：就像色的形貌离开色，就像痛、想、行、识的形貌离开痛、想、行、识，就像布施波罗蜜的形貌离开布施波罗蜜，直到般若波罗蜜的形貌离开般若波罗蜜，直到佛十八法，直到真际，也都是一样的。}%

@{舍利弗問須菩提言：五陰狀貌何類？六波羅蜜、佛十八法，狀貌何類？法性及如、真際，其狀貌何類？}@
%{舍利弗问须菩提：五蕴的形貌是什么样的？六波罗蜜、佛十八法，形貌是什么样的？法性以及如、真际，它们的形貌是什么样的？}%

@{須菩提報言：五陰無所有之狀貌，六波羅蜜、佛十八法、真際，亦無所有之狀貌。其類非物之類。舍利弗！是故當如五陰狀貌離五陰，如六波羅蜜狀貌離六波羅蜜，乃至真際亦復如是。五陰離五陰相，乃至真際亦離其相，相亦離其真際。}@
%{须菩提回答说：五蕴是无所有之形貌，六波罗蜜、佛十八法、真际，也是无所有之形貌。它们的种类不是物质的种类。舍利弗，所以应该像五蕴的形貌离开五蕴一样，像六波罗蜜的形貌离开六波罗蜜一样，直到真际也是一样的。五蕴离开五蕴相，直到真际也离开它的相，相也离开它的真际。}%

@{舍利弗問須菩提：菩薩摩訶薩於中便出生薩云若耶？}@
%{舍利弗问须菩提：菩萨摩诃萨在其中就出生佛萨云若吗？}%

@{報言：如所問無有異。何以故？諸法無所出亦無所生。}@
%{须菩提回答说：正如你所问的一样，没有区别。为什么呢？因为诸法无处而出，也无处而生。}%

@{舍利弗又問：何以故諸法無有生、無有出？}@
%{舍利弗又问：为什么诸法无处而生、无处而出呢？}%

@{須菩提報言：五陰空，亦不見其出、亦不見其生。般若波羅蜜、佛十八法、真際，亦不見其出、亦不見其生。舍利弗！菩薩摩訶薩作是學般若波羅蜜，以漸近薩云若。已漸近薩云若，便得身意相淨。已得身意相淨，便無婬怒癡。意強梁，貪意不復生，意終無六十二見事，終不於母人腹中生；常得化生，從一佛國至一佛國，育養眾生、普淨佛國土，至成阿耨多羅三耶三菩，終不離諸佛世尊。舍利弗！菩薩摩訶薩行般若波羅蜜，當作是學、當作是行。}@
%{须菩提回答说：五蕴空，也看不见它出，也看不见它生。般若波罗蜜、佛十八法、真际，也看不见它出，也看不见它生。舍利弗，菩萨摩诃萨这样学习般若波罗蜜，逐渐接近佛萨云若。已经逐渐接近佛萨云若，就得到身心相净。已经得到身心相净，就没有淫怒痴。心强壮，贪欲不再生起，心最终没有六十二见事，最终不会在母亲的腹中出生；常得化生，从一佛国到一佛国，养育众生、普遍净化佛国土，直到成就阿耨多罗三藐三菩提，最终不离开诸佛世尊。舍利弗，菩萨摩诃萨修行般若波罗蜜，应该这样学习，应该这样修行。}%

@{放光般若經卷第二}@
%{放光般若经卷第二}%
