@{釋迦譜卷第四}@
%{释迦谱卷第四}%

@{梁沙門釋僧祐撰}@
%{梁沙门释僧祐撰}%

@{釋迦雙樹般涅槃記第二十七}@
%{释迦双树般涅槃记第二十七}%

@{釋迦八國分舍利記第二十八}@
%{释迦八国分舍利记第二十八}%

@{釋迦天上龍宮舍利寶塔記第二十九}@
%{释迦天上龙宫舍利宝塔记第二十九}%

@{釋迦龍宮佛𣯃塔記第三十}@
%{释迦龙宫佛𣯃塔记第三十}%

@{釋迦雙樹般涅槃記第二十七(出大般涅槃經)}@
%{释迦双树般涅槃记第二十七(出大般涅槃经) }%

@{佛在拘尸那城。力士生地阿夷羅跋提河邊娑羅雙樹間。與大比丘八十億百千人俱。前後圍繞。二月十五日臨涅槃時。以佛神力出大音聲。乃至有頂隨其類音。普告眾生。今日如來應供正遍知。憐愍眾生如羅睺羅。為作歸依。大覺世尊將欲涅槃。一切眾生若有所疑。今悉可問。為最後問。}@
%{佛在拘尸那城，力士生地阿夷罗跋提河边娑罗双树间，与大比丘八十亿百千人俱，前后围绕。二月十五日临涅槃时，以佛神力出大音声，乃至有顶随其类音，普告众生：“今日如来应供正遍知，怜悯众生如罗睺罗，为作归依，大觉世尊将欲涅槃。一切众生若有所疑，今悉可问，为最后问。”}%

@{長阿含經云。佛於毘耶離與阿難獨坐。於後夏安居中。佛身疾生舉軀皆痛。佛告阿難。諸有修四神足多修習行常念不忘。在意所欲。可得不死一劫有餘。阿難。佛四神足已多。如來可止一劫有餘。為世除冥天人獲安。爾時阿難默然不對。如是再三。阿難為魔之所蔽。曚曚不悟。佛告阿難宜知是時。阿難承旨禮佛而去。其間未久。時魔波旬來。白佛意無欲般涅槃。佛告波旬。且止且止我自知時。如來今者未取涅槃。波旬復白佛言。佛昔初成正覺。我時勸請如來可般涅槃。爾時如來報言。須我諸弟子集化。今正是時．何不滅度。佛言止止波旬。佛自知時不久住也。是後三月。於本生處拘尸那竭。娑羅園雙樹間。當取滅度。時魔即念佛不虛言。歡喜踊躍忽然不現。佛即於遮波羅塔。定意三昧捨命住壽。當此之時地大振動。人民驚怖衣毛為竪。佛放大光。幽冥之處莫不蒙明。各得相見。賢者阿難心驚毛竪。疾行詣佛頭面禮足。白佛言。怪哉地動。是何因緣。佛告阿難。凡世地動有八因緣。夫地在水上。水止於風。風止於空。空中大風有時自起。則大水擾則普地動。是為一。復次有時。得道比丘比丘尼。及大神尊天觀水性多觀地性少。欲自試力則普地動。是為二。菩薩降神母胎地為大動。是為三。菩薩從右脇生則普地動。是為四。菩薩初成正覺。是為五。初轉無上法輪。是為六。佛教將畢欲捨性命則普地動。是為七。如來欲入無餘涅槃界。而般涅槃時地大振動。是為八也。爾時世尊告阿難。俱詣香塔現在比丘普勅令集。如來不久是後三月當般泥洹。諸比丘聞已。皆悉愕然殞絕迷荒。自投於地舉聲大呼。一何駛哉佛取滅度。婉轉㘁叫不能自勝。佛告諸比丘。汝等且止勿懷憂悲。天地人物無生不終。欲使有為不變易者。無有是處。天魔波旬向來請我。我言是後三月當般涅槃。爾時賢者阿難。右膝著地叉手白佛言。唯願世尊。留住一劫勿取滅度。爾時世尊默然不對。如是三請。佛告阿難。汝親從佛聞。佛四神足已多。習行不忘。可止不死一劫有餘。多所饒益天人獲安。汝爾時何不勸請如來使不滅度。今汝方言豈不過耶。吾已捨性命已棄已吐。欲使如來自違言者。無有是處。}@
%{长阿含经云：佛于毘耶离与阿难独坐，于后夏安居中，佛身疾生举躯皆痛。佛告阿难：“诸有修四神足多修习行常念不忘，在意所欲，可得不死一劫有余。阿难，佛四神足已多，如来可止一劫有余，为世除冥天人获安。” 
尔时阿难默然不對，如是再三。阿难为魔之所蔽，曚曚不悟。佛告阿难宜知是时。阿难承旨礼佛而去。其间未久，时魔波旬来，白佛意无欲般涅槃。佛告波旬：“且止且止，我自知时。如来今者未取涅槃。” 
波旬复白佛言：“佛昔初成正觉，我时劝请如来可般涅槃。尔时如来报言：须我诸弟子集化，今正是时，何不灭度？” 
佛言：“止止波旬，佛自知时不久住也。是后三月，于本生处拘尸那竭，娑罗园双树间，当取灭度。” 
时魔即念佛不虚言，欢喜踊跃忽然不现。佛即于遮波罗塔，定意三昧舍命住寿。当此之时地大振动，人民惊怖衣毛为竪。佛放大光，幽冥之处莫不蒙明，各得相见。贤者阿难心惊毛竪，疾行詣佛头面礼足，白佛言：“怪哉地动，是何因缘？” 
佛告阿难：“凡世地动有八因缘。夫地在水上，水止于风，风止于空。空中大风有时自起，则大水扰则普地动，是为一。复次有时，得道比丘比丘尼，及大神尊天观水性多观地性少，欲自试力则普地动，是为二。菩萨降神母胎地为大动，是为三。菩萨从右脇生则普地动，是为四。菩萨初成正觉，是为五。初转无上法轮，是为六。佛教将毕欲捨性命则普地动，是为七。如来欲入无餘涅槃界，而般涅槃时地大振动，是为八也。” 
尔时世尊告阿难：“俱詣香塔现在比丘普勅令集，如来不久是后三月当般泥洹。” 
诸比丘闻已，皆悉愕然殞绝迷荒，自投於地举声大呼：“一何駛哉佛取灭度！” 婉转㘁叫不能自胜。
佛告诸比丘：“汝等且止勿怀忧悲。天地人物无生不终，欲使有为不變易者，无有是处。天魔波旬向来请我，我言是后三月当般涅槃。” 
尔时贤者阿难，右膝著地叉手白佛言：“唯愿世尊，留住一劫勿取灭度。” 
尔时世尊默然不對，如是三请。佛告阿难：“汝亲从佛闻，佛四神足已多，习行不忘，可止不死一劫有余，多所饶益天人获安。汝尔时何不劝请如来使不灭度？今汝方言岂不过耶？吾已捨性命已弃已吐，欲使如来自違言者，无有是处。”}%

@{爾時世尊於晨朝時。從其面門放種種光。遍照三千大千佛之世界。乃至十方六趣眾生。遇斯光者。罪垢煩惱一切消除。是諸眾生見聞是已。心大憂惱同時舉聲悲號啼哭。爾時大地諸山大海皆悉震動。時諸眾生共相謂言。當共疾往詣拘尸城。勸請如來莫般涅槃。住世一劫若減一劫。諸大弟子尊者摩訶迦旃延等。遇佛光者。其身戰掉不能自持。發聲大叫生種種苦惱。復有八十百千諸比丘。皆阿羅漢如大龍王。復有六十億比丘尼。亦是大阿羅漢。各於晨朝日初出時舉身毛竪遍體血現。如波羅奢花。涕泣盈目生大苦惱。疾至佛所稽首佛足。繞百千匝却坐一面。復有一恒河沙菩薩摩訶薩。位階十地日初出時遇佛光明。遍體血現涕泣盈目。疾至佛所稽首佛足。繞百千匝却坐一面。復有二恒河沙諸優婆塞。三恒河沙優婆夷。四恒河沙毘舍離城諸離車等。五恒河沙大臣長者。復有閻浮提內所有諸王。復有七恒河沙諸王夫人。唯除阿闍世王夫人。所設供養七倍於前。復有八恒河沙諸天女等。九恒河沙諸龍王等。十恒河沙諸鬼神王。所設供具倍於諸龍。復有二十恒河沙金翅鳥王。三十恒河沙乾闥婆王。四十恒河沙緊那羅王。五十恒河沙摩睺羅伽王。六十恒河沙阿修羅王。七十恒河沙阿那婆王。八十恒河沙羅剎王。更不食人其形醜陋。以佛神力皆悉端正。復有九十恒河沙樹林神王。千恒河沙持呪王。一億恒河沙貪色鬼魅。百億恒河沙天諸婇女。千億恒河沙地諸鬼王。十萬億恒河沙諸天王。及四天王等。復有十萬億恒河沙。四方風神吹諸樹上。時非時花散雙樹間。十萬億恒河沙主雲雨神。皆作是念。如來涅槃焚身之時。我當注雨令火時滅。復有二十恒河沙大香象王。拔取諸妙蓮花來至佛所。二十恒河沙師子獸王。持諸花果來至佛所。二十恒河沙諸飛鳥王。鳧雁鴛鴦孔雀迦陵頻伽鳥耆婆鳥。持諸花果稽首佛足。二十恒河沙水牛王。往至佛所出妙香乳。其乳流滿拘尸城。所有溝坑。色香美味悉皆具足二十恒河沙四天下中諸神仙人持諸香花甘果。稽首佛足閻浮提中一切蜂王。持種種花來詣佛所。復有無量世界中間。及閻浮提所有諸山神。四大海神及諸河神。有大威德。所設供養倍勝於前。以詹婆花散熙連河。稽首佛足却住一面。爾時拘尸城。娑羅林變白猶如白鵠。於虛空中自然而有七寶堂閣。彫文刻鏤。流泉浴池上妙蓮花。亦如忉利歡喜之園。是諸天人阿修羅等。咸覩如來涅槃之相。皆悉悲感。時四天王及三十三天。乃至第六天所設供養。展轉勝前。大梵天王及餘梵眾。放身光明遍四天下。欲界人天日月光明悉不復現。持諸寶幢幡極短者。懸於梵宮。到娑羅樹間。稽首佛足白言。唯願如來哀受我等最後供養。如來知時默然不受。爾時毘摩質多阿修羅王。與無量大眷屬俱。身諸光明勝於梵天。持諸寶幢其蓋小者。覆千世界。上妙甘饍來詣佛所欲界魔王波旬。與其眷屬諸天婇女。阿僧祇眾。開地獄門施諸清淨水。因而告曰。汝等今者無所能為。唯當專念如來。當令汝等長夜獲安。時魔波旬於地獄中。悉除刀劍無量苦毒。熾然炎火注雨滅之。以佛神力復令諸眷屬。皆捨刀劍弓弩矛銏長鉤。鬪輪羂索所持供養。倍勝一切人天所設。其蓋小者覆中千界。來至佛所稽首佛足。唯願如來哀受我等最後供養。如是三請皆亦不受。時魔波旬不果所願。心懷愁惱却住一面。爾時大自在天王。與其眷屬無量無邊。及諸天眾所設供具。悉覆梵釋。人天八部所有供具。梵釋所設猶如聚墨。在珂貝邊悉不復現。寶蓋小者能覆三千大千世界。來詣佛所稽首佛足。繞無數匝。爾時東方去此。無數阿僧祇恒河沙微塵世界。彼有佛土名意樂美音。佛號虛空等如來十號具足。爾時彼佛告第一大弟子言。汝今宜往西方娑婆世界釋迦牟尼如來。彼佛不久當般涅槃。汝可持此世界香飯。奉獻彼佛。世尊食已入般涅槃。爾時無邊身菩薩。即受佛教稽首佛足發彼國來。應時此間三千大千世界。大地六種震動。梵釋四王魔王波旬。摩醯首羅。見是地動。舉身毛竪喉舌枯燥。驚怖戰慄各欲四散。自見其身無復光明。是時文殊師利即從坐起。告諸大眾。汝等勿懼。東方去此。無量阿僧祇恒河沙微塵等世界。有佛號虛空等如來。十號具足。彼有菩薩。名無邊身與無量菩薩。欲來至此供養如來。以彼菩薩威德力故。令汝身光悉不復現。爾時大眾悉遙見彼佛。如明鏡中自觀己身。見無邊身菩薩一一毛孔。各各出生一大蓮花。各有七萬八千城邑。七寶雜廁。是中眾生不聞餘名。純聞無上大乘之聲。書持讀誦大乘經典。一切大眾悉皆得見。無邊身菩薩。身大無邊量同虛空。唯除諸佛餘無能見。身量邊際。時無邊身菩薩稽首佛足。合掌白言。世尊。唯願哀愍受我等食。如來知時默然不受。南西北方諸佛世界。亦有無量無邊身菩薩。所持供養倍勝於前。時娑羅樹吉祥福地。縱廣三十二由旬。大眾充滿間無空缺。爾時四方無邊身菩薩。及其眷屬所坐之處。或如錐頭鍼鋒。十方如微塵世界。諸大菩薩悉來集會。唯除尊者摩訶迦葉阿難二眾。阿闍世王及其眷屬。乃至毒蛇視能殺人。蛣蜣蝮蝎及十六種行惡業者。悉皆來集。陀那婆神阿修羅等。悉捨惡念皆生慈心。除一闡提。爾時三千大千世界。以佛神力地皆柔軟。眾寶莊嚴。猶如西方無量壽佛極樂世界。是時大眾悉見十方微塵等諸佛世界。如於明鏡自觀己身。爾時如來面門所出五色光明。其光明耀覆諸大會。令彼身光悉不復現。所應作已還從口入。時諸天人阿修羅等。見佛光明還從口入。皆大恐怖身毛為竪。復作是言。如來光明出已還入。必於十方所作已辦將。是最後涅槃之相。嗚呼痛哉。世間大苦。悲號啼哭不能自持。爾時會中有優婆塞。是拘尸城工巧之子。名曰純陀。與其同類十五人俱。從座而起偏袒右臂右膝著地合掌向佛。悲感流淚頂禮佛足。白佛言。唯願世尊。及比丘僧。哀受我等最後供養。我等從今無主無親。無救無護貧窮飢困。欲從如來求將來食。唯願哀受我等微供然後涅槃。爾時世尊一切種智。告純陀曰。善哉善哉。我今為汝除斷貧窮。無上法雨雨汝身田令生法牙。令汝具足檀波羅蜜。爾時大眾歡喜踊躍。同聲讚言。善哉善哉。希有純陀。佛已受汝最後供養。汝今純陀真是佛子。佛告純陀。汝所奉施佛及大眾今正是時。如來正爾當般涅槃。第二第三亦復如是。爾時純陀聞佛語已。舉聲號哭復白大眾。我等今者一切當共。五體投地同聲勸佛莫般涅槃。佛告純陀。莫大啼哭自亂其心。我以哀愍汝及一切。是故今日欲入涅槃。何以故。諸佛法爾有為亦然。速辦所施不宜久停。爾時世尊。從其面門放種種色。青黃赤白紅紫光明。照純陀身。純陀遇已。與諸眷屬持諸餚饌。疾往佛所憂悲悵怏。重白佛言。唯願如來。猶見哀愍住壽一劫若減一劫。佛告純陀。汝欲令我久住世者。宜當速奉最後具足檀波羅蜜。爾時一切菩薩天人雜類。異口同音唱言。奇哉純陀成大福德。我等無福所設供具則為唐捐。爾時世尊。欲令一切眾望滿足。於自身上一一毛孔化無量佛。一一諸佛各有無量諸比丘僧。悉皆示現受其供養。釋迦如來自受純陀所奉設者。爾時純陀。所持粳糧成熟之食。摩伽陀國滿足八斛。以佛神力。皆悉充足一切大會。}@
%{尔时世尊于晨朝时，从其面门放种种光，遍照三千大千佛之世界，乃至十方六趣众生。遇斯光者，罪垢烦恼一切消除。是诸众生见闻是已，心大忧恼，同时举声悲号啼哭。尔时大地诸山大海皆悉震动。时诸众生共相谓言：“当共疾往詣拘尸城，劝请如来莫般涅槃，住世一劫若减一劫。” 
诸大弟子尊者摩诃迦旃延等，遇佛光者，其身战掉不能自持，发声大叫生种种苦恼。复有八十百千诸比丘，皆阿罗汉如大龙王。复有六十亿比丘尼，亦是大阿罗汉。各于晨朝日初出时举身毛竪遍体血现，如波罗奢花，涕泣盈目生大苦恼，疾至佛所稽首佛足，绕百千匝却坐一面。复有一恒河沙菩萨摩诃萨，位阶十地日初出时遇佛光明，遍体血现涕泣盈目，疾至佛所稽首佛足，绕百千匝却坐一面。复有二恒河沙诸优婆塞，三恒河沙优婆夷，四恒河沙毘舍离城诸离车等，五恒河沙大臣长者。复有阎浮提内所有诸王，复有七恒河沙诸王夫人，唯除阿闍世王夫人，所设供养七倍于前。复有八恒河沙诸天女等，九恒河沙诸龙王等，十恒河沙诸鬼神王，所设供具倍于诸龙。复有二十恒河沙金翅鸟王，三十恒河沙乾闥婆王，四十恒河沙紧那罗王，五十恒河沙摩睺罗伽王，六十恒河沙阿修罗王，七十恒河沙阿那婆王，八十恒河沙罗刹王，更不食人其形丑陋，以佛神力皆悉端正。复有九十恒河沙树林神王，千恒河沙持呪王，一亿恒河沙贪色鬼魅，百亿恒河沙天诸婇女，千亿恒河沙地诸鬼王，十万亿恒河沙诸天王，及四天王等。复有十万亿恒河沙，四方风神吹诸树上，时非时花散双树间。十万亿恒河沙主云雨神，皆作是念：“如来涅槃焚身之时，我当注雨令火时灭。” 
复有二十恒河沙大香象王，拔取诸妙莲花来至佛所。二十恒河沙师子兽王，持诸花果来至佛所。二十恒河沙诸飞鸟王，凫雁鸳鸯孔雀迦陵频伽鸟耆婆鸟，持诸花果稽首佛足。二十恒河沙水牛王，往至佛所出妙香乳，其乳流满拘尸城，所有沟坑，色香美味悉皆具足二十恒河沙四天下中诸神仙人持诸香花甘果，稽首佛足阎浮提中一切蜂王，持种种花来詣佛所。复有無量世界中间，及阎浮提所有诸山神，四大海神及诸河神，有大威德，所设供养倍胜于前。以詹婆花散熙连河，稽首佛足却住一面。
尔时拘尸城，娑罗林变白猶如白鵠，于虛空中自然而有七宝堂阁，彫文刻鏤，流泉浴池上妙蓮花，亦如忉利欢喜之园。是诸天人阿修羅等，咸覩如来涅槃之相，皆悉悲感。时四天王及三十三天，乃至第六天所设供养，展转胜前。大梵天王及餘梵眾，放身光明遍四天下，欲界人天日月光明悉不復现。持诸宝幢幡极短者，悬于梵宮，到娑罗树间，稽首佛足白言：“唯愿如来哀受我等最后供养。” 
如来知时默然不受。尔时毘摩质多阿修羅王，与无量大眷属俱，身诸光明胜于梵天，持诸宝幢其盖小者，覆千世界，上妙甘饍来詣佛所欲界魔王波旬，与其眷属诸天婇女，阿僧祇眾，开地狱门施诸清淨水，因而告曰：“汝等今者无所能为，唯当专念如来，当令汝等长夜获安。” 
时魔波旬于地狱中，悉除刀剑无量苦毒，熾然炎火注雨灭之。以佛神力复令诸眷属，皆捨刀剑弓弩矛銏长钩，鬪輪羂索所持供养，倍胜一切人天所设。其盖小者覆中千界，来至佛所稽首佛足，唯愿如来哀受我等最后供养。如是三请皆亦不受。时魔波旬不果所愿，心怀愁恼却住一面。尔时大自在天王，与其眷属无量无边，及诸天眾所设供具，悉覆梵釋。人天八部所有供具，梵釋所设猶如聚墨，在珂貝邊悉不復现。宝盖小者能覆三千大千世界，来詣佛所稽首佛足，绕无数匝。
尔时东方去此，无数阿僧祇恒河沙微塵世界，彼有佛土名意乐美音，佛号虚空等如来十号具足。尔时彼佛告第一大弟子言：“汝今宜往西方娑婆世界释迦牟尼如来，彼佛不久当般涅槃，汝可持此世界香饭，奉献彼佛。世尊食已入般涅槃。” 
尔时无边身菩萨，即受佛教稽首佛足发彼国来。应时此间三千大千世界，大地六种震动。梵釋四王魔王波旬，摩醯首羅，见是地动，举身毛竪喉舌枯燥，惊怖战慄各欲四散，自见其身无復光明。是时文殊师利即从坐起，告诸大眾：“汝等勿懼，东方去此，无量阿僧祇恒河沙微塵等世界，有佛号虚空等如来，十号具足。彼有菩萨，名无边身与无量菩萨，欲来至此供养如来，以彼菩萨威德力故，令汝身光悉不復现。” 
尔时大眾悉遙见彼佛，如明镜中自观己身，见无边身菩萨一一毛孔，各各出生一大蓮花，各有七万八千城邑，七宝杂廁。是中众生不闻餘名，纯闻无上大乘之声，书持读诵大乘经典。一切大眾悉皆得见。无边身菩萨，身大无边量同虚空，唯除诸佛餘无能见。身量边際。时无边身菩萨稽首佛足，合掌白言：“世尊，唯愿哀愍受我等食。” 
如来知时默然不受。南西北方诸佛世界，亦有無量無边身菩萨，所持供养倍胜于前。时娑罗树吉祥福地，纵广三十二由旬，大眾充满间无空缺。尔时四方无边身菩萨，及其眷属所坐之处，或如锥头鍼锋，十方如微尘世界，诸大菩萨悉来集会。唯除尊者摩诃迦葉阿难二眾，阿闍世王及其眷属，乃至毒蛇視能殺人，蛣蜣蝮蝎及十六种行恶業者，悉皆來集。陀那婆神阿修羅等，悉捨恶念皆生慈心，除一闡提。
尔时三千大千世界，以佛神力地皆柔軟，眾宝莊嚴，猶如西方无量寿佛极乐世界。是时大眾悉见十方微尘等诸佛世界，如于明镜自观己身。尔时如来面门所出五色光明，其光明耀覆诸大會，令彼身光悉不復现。所应作已还从口入。时诸天人阿修羅等，见佛光明还从口入，皆大恐怖身毛为竪，复作是言：“如来光明出已还入，必于十方所作已辦將，是最后涅槃之相。呜呼痛哉，世间大苦！” 悲号啼哭不能自持。
尔时会中有优婆塞，是拘尸城工巧之子，名曰纯陀，与其同类十五人俱，从座而起偏袒右臂右膝著地合掌向佛，悲感流泪顶礼佛足，白佛言：“唯愿世尊，及比丘僧，哀受我等最后供养。我等从今无主无亲，无救无护贫穷飢困，欲从如来求将來食，唯愿哀受我等微供然后涅槃。” 
尔时世尊一切种智，告纯陀曰：“善哉善哉，我今为汝除断贫穷，无上法雨雨汝身田令生法牙，令汝具足檀波罗蜜。” 
尔时大眾欢喜踊跃，同声讚言：“善哉善哉，希有纯陀，佛已受汝最后供养，汝今纯陀真是佛子。” 
佛告纯陀：“汝所奉施佛及大眾今正是时，如来正爾當般涅槃，第二第三亦復如是。” 
尔时纯陀闻佛语已，举声号哭复白大眾：“我等今者一切當共，五体投地同声劝佛莫般涅槃。” 
佛告纯陀：“莫大啼哭自乱其心，我以哀愍汝及一切，是故今日欲入涅槃。何以故？诸佛法爾有為亦然，速辦所施不宜久停。” 
尔时世尊，从其面门放种种色，青黃赤白红紫光明，照纯陀身。纯陀遇已，与诸眷属持诸餚饌，疾往佛所忧悲悵怏，重白佛言：“唯愿如来，猶见哀愍住寿一劫若減一劫。” 
佛告纯陀：“汝欲令我久住世者，宜當速奉最后具足檀波罗蜜。” 
尔时一切菩萨天人杂类，异口同音唱言：“奇哉纯陀成大福德，我等无福所设供具则为唐捐。” 
尔时世尊，欲令一切眾望满足，于自身上一一毛孔化无量佛，一一诸佛各有無量诸比丘僧，悉皆示现受其供养。释迦如来自受纯陀所奉设者。尔时纯陀，所持粳糧成熟之食，摩伽陀國满足八斛，以佛神力，皆悉充足一切大會。}%
@{長阿含經云。世尊與諸大眾。至波波城闍頭園中。}@
%{《长阿含经》里说，世尊带着很多弟子，来到波波城闍头园。}%

@{時有工師子名曰周那。即自嚴服至世尊所。頭面禮足即請世尊。}@
%{当时，有个名叫周那的工匠，穿着隆重的衣服，来到世尊面前，低头顶礼世尊的双脚，然后邀请世尊。}%

@{明日舍食時。佛默然受請。}@
%{第二天，到了吃饭的时候，佛陀默然接受了邀请。}%

@{明日時到。爾時世尊法服持鉢。大眾圍繞往詣其舍。}@
%{第二天，时间到了，世尊穿着法衣，拿着钵，带着弟子们，前往周那的住所。}%

@{周那尋會設飯食供佛及僧。別煮栴檀樹耳世所奇珍。獨奉世尊。}@
%{周那早就准备好饭菜，供养佛陀和僧众，还另外煮了世间罕见的檀香树耳，专门供养世尊。}%

@{佛漸為說法示教利喜已。大眾圍遶侍從而還。}@
%{佛陀逐渐为他们说法，开示教诲，令大家欢喜，然后大家围着佛陀，跟随他返回。}%

@{中路止一樹下。告阿難言。吾患背痛汝可敷座。}@
%{走到半路，佛陀在一棵树下停下来，对阿难说：“我背痛，你帮我铺个坐垫。”}%

@{尋即敷座。阿難白佛言。周那設供無有福利。所以者何。如來最後。於其舍食便取涅槃。}@
%{阿难马上铺好坐垫，然后对佛陀说：“周那供养您，没有福报。因为，您最后一次在世尊的家里吃饭，就会涅槃。”}%

@{佛告阿難勿作是言。周那為獲大利。得壽命得色得力。所以者何。}@
%{佛陀告诉阿难：“不要这么说，周那会得到很大的利益，获得长寿、美貌和力量。为什么呢？”}%

@{佛初成道能施食者。佛臨滅度能施食者。此二功德正等無異。}@
%{“佛陀初成道时，能施食的人，和佛陀临灭度时，能施食的人，这两种功德是完全一样的。”}%

@{雙卷大般泥洹經云。佛語賢者。阿難俱之波旬國。弟子皆行。到止城外禪顯園中。}@
%{《大般涅槃经》里说，佛陀对贤者阿难说：“我们一起去波旬国吧。”弟子们都跟着走了，到了止城外的禅显园。}%

@{波旬豪姓有諸花氏。聞佛來到皆出作禮。稽首畢一面坐。}@
%{波旬国有个豪门大户，姓花，他们听说佛陀来了，都出来行礼，磕头完毕，坐在一边。}%

@{有花氏子淳。獨留長跪白佛。欲設微食。願與聖眾俱屈威神。}@
%{花家的儿子淳，独自留下来，跪着请求佛陀：“我想设些简单的饭菜，希望您和圣众一起屈尊光临。”}%

@{佛默然可之。淳喜為禮而歸。而調作腆美。晨施床座。}@
%{佛陀默然答应了。淳很高兴，拜别后回家，精心准备了丰盛的饭菜，早上就准备好了床铺和坐垫。}%

@{佛與眾弟子俱到其舍就高座。淳手自斟酌奉鉢致漿。供養行澡水畢。}@
%{佛陀带着弟子们来到淳的家里，坐在高座上。淳亲自端着盛着饮料的钵，供养佛陀，并为他洗脚，一切准备就绪。}%

@{佛說法已。淳歡喜。佛語阿難俱之拘夷邑。行半道所。佛疾生身背痛。止樹下坐。}@
%{佛陀讲完法，淳很高兴。佛陀对阿难说：“我们一起去拘夷邑吧。”走到半路的时候，佛陀突然背痛，在一棵树下坐下。}%

@{於是佛語賢者。阿難至熙連河自澡浴已。告阿難朝從花子淳飯。夜當滅度。}@
%{于是，佛陀对贤者阿难说：“你到熙连河洗漱一下，然后回来告诉我，早上吃的是花家的儿子淳做的饭，晚上我就要涅槃了。”}%

@{天下有二難。一為若施飯食。成無上道。為至聖佛。二為若施飯食。棄所受餘。無為之情而滅度。}@
%{“天下有两件难事：一是，如果施舍了饭食，能成就无上道，成为至圣佛陀；二是，如果施舍了饭食，放弃了所有享受，以无为之心涅槃。”}%

@{今淳飯佛。當得長壽。得受無欲。得大富得極貴。得官屬。終生天上獲此五福。}@
%{“现在淳供养了佛陀，他将会得到长寿、无欲、大富贵、极尊贵、官位，一生在天上获得这五种福报。”}%

@{語淳勿憂宜用歡喜。}@
%{“告诉淳不要担心，要欢喜。”}%

@{祐尋此二經。與大般涅槃所說。淳陀最後供養。多有不同。}@
%{我仔细对比了这两部经书，与《大般涅槃经》里说的淳陀最后供养佛陀，有很多不同。}%

@{此大小乘經現化之各殊也。}@
%{这是因为大小乘经书，在表现方式上各有不同。}%

@{爾時樹林其地陜小。以佛神力如針鋒處。皆有無量諸佛。}@
%{当时，树林里的地方很小，但因为佛陀的神力，即使像针尖那么小的空间，也都有无量的佛陀。}%

@{世尊所食之物亦無差別。是時天人阿修羅等。啼泣悲嘆。}@
%{世尊吃的食物，也都是一样的。当时，天人、阿修罗等等，都哭泣悲叹。}%

@{如來今日已受我等最後供養。當般涅槃。我等當復更供養誰。}@
%{“如来今天已经接受了我们最后的供养，将要涅槃，我们以后还应该供养谁呢？”}%

@{爾時世尊為欲安慰一切大眾。而說偈言。}@
%{当时，世尊为了安慰所有众生，就说了这首偈子：}%

@{若有不能如是觀了三寶常者}@
%{“如果有人不能这样观察三宝的常住，}%

@{是栴陀羅若有能知三法常住}@
%{那就像旃陀罗一样；如果有人能知道三法常住，}%

@{實法因緣離苦安樂}@
%{真实法、因缘法，就能远离痛苦，获得快乐。”}%

@{爾時人天大眾。阿修羅等聞是法已。心生歡喜踊躍無量。}@
%{当时，人天大众，阿修罗等等，听到佛陀说法，心中充满了欢喜，无比踊跃。}%

@{知佛常住。散種種花。鼓天妓樂。}@
%{他们知道佛陀常住，就散放各种各样的花，演奏天上的音乐。}%

@{爾時世尊與文殊師利迦葉菩薩。及與純陀受記別已。說如是言。}@
%{当时，世尊对文殊师利、迦叶菩萨，以及淳陀，交代了他们未来受记的事情，然后对大家说：}%

@{諸善男子。自修其心。慎莫放逸。我今背疾舉體皆痛。我今欲臥。}@
%{“诸位善男子，要自己修行，不要懈怠。我现在背痛，全身都疼，我想躺下休息。”}%

@{如彼小兒及常患者。文殊汝等當為四部廣說大法。今以此法付囑於汝。}@
%{“就像小孩和病人一样，文殊你们要为四部众广说大法。我现在把这个法付嘱给你们。”}%

@{乃至迦葉阿難等至當復付囑。}@
%{“一直到迦叶、阿难等等，都要继续付嘱下去。”}%

@{爾時如來說是語已。為調伏諸眾生故。現身有疾右脇而臥。如彼病人。}@
%{当时，如来说完这些话，为了调伏众生，就假装身体有病，侧着身子躺在右边，就像病人一样。}%

@{長阿含經云。爾時世尊入拘尸城。向本生處末羅雙樹間。告阿難曰。}@
%{《长阿含经》里说，当时，世尊来到拘尸城，走到他出生的地方，末罗双树之间，对阿难说：}%

@{汝為如來於雙樹間。敷置床座。使頭北首面向西方。}@
%{“你为如来在双树之间，铺设床铺，让我的头朝北，面向西方。”}%

@{所以然者。吾法流布當久住北方。}@
%{“这是因为，我的法要传播到北方，并在北方久住。”}%

@{爾時世尊自四牒僧伽梨。偃右脇如師子王。累足而臥。}@
%{当时，世尊脱下四条僧伽梨，侧着身子，像狮子王一样，叠着双脚躺下。}%

@{時雙樹間鬼神。以非時花布散于地。}@
%{当时，双树之间的鬼神，用非季节的花，撒在地上。}%

@{阿難長跪叉手白佛言。莫於此鄙陋。小城荒毀之土。取滅度也。}@
%{阿难长跪合掌，对佛陀说：“不要在这个荒凉、破败的小城里涅槃啊。”}%

@{更有大國迦維羅衛國。波羅捺國。民人眾多必能恭敬供養舍利。}@
%{“还有大国迦维罗卫国、波罗捺国，那里的人很多，一定会恭敬地供养您的舍利。”}%

@{佛言止止。無謂此土以為鄙陋。昔者此國土有王。名大善見七寶具足王。}@
%{佛陀说：“住住，不要说这个地方不好。以前，这个地方有个国王，名叫大善见，拥有七宝，是七宝具足的国王。”}%

@{有四德主四天下。善見命終生第七梵天。其王死七日後。輪寶珠寶自然不見。}@
%{“他拥有四种德行，统治着四大天下。大善见国王死后，生到第七梵天。他死后七天，轮宝、珠宝自然消失了。”}%

@{象寶馬寶玉女寶居士寶主兵寶同日命終。城池法殿金色羅園變為土水。}@
%{“象宝、马宝、玉女宝、居士宝、主兵宝，也都同时死亡。城池、法殿、金色的园林，都变成了泥土和水。”}%

@{有法無常要歸磨滅。唯得聖諦道爾乃知之。}@
%{“有法无常，最终都会归于毁灭，只有证得圣谛之道，才能明白这一点。”}%

@{我自憶念曾於此處。六反作轉輪聖王。終厝骨於此。}@
%{“我记得以前，在这个地方，我曾经六次转生为转轮圣王，最后都把骨灰埋在这里。”}%

@{今我成無上正覺。復捨性命厝身於此。自今已後生死永終。無有方土厝吾身處。}@
%{“现在我成就了无上正觉，也要在这里舍弃生命，把身体埋葬在这里。从今以后，生死都将永远结束，没有地方可以再埋葬我的身体了。”}%

@{此最後邊更不受有。}@
%{“这是我最后一次接受供养。”}%
@{爾時迦葉菩薩白佛言。世尊。如來已免一切諸病。苦患悉除無復怖畏。世尊一切眾生有四毒箭。則為病因。何等為四。貪欲瞋恚愚癡憍慢。若有病因則有病生。所謂愛熱肺病。上氣吐逆。膚體㿇㿇。其心悶亂。下利噦噎。小便淋瀝。眼耳疼痛。背滿腹脹。顛狂乾痟。鬼魅所著。如是種種身心諸病。諸佛世尊悉無復有。今日如來何緣。顧命文殊師利而作是言。我今背痛汝等當為大眾說法。有二因緣則無病苦。何等為二。一者憐愍一切眾生。二者給施病者醫藥。如來往昔已於無量萬億劫中。修菩薩道常行愛語。利益眾生不令苦惱。施疾病者種種醫藥。何緣於今自言有病。世尊。世有病人或坐或起。不安其所。或索飲食誡勅家屬。修治產業。何故如來默然而臥。不教弟子聲聞人等。尸波羅蜜諸禪解脫。三摩跋提。修諸正勤。何緣不說如是甚深大乘經典。如來何故。不以無量方便教。大迦葉人中象王。諸大人等令不退於阿耨多羅三藐三菩提。何故不治諸惡比丘。受畜一切不淨物者。世尊實無有病。云何默然右脇而臥。一切愚人生滅。盡想當為外道九十五種之所輕慢。沙門瞿曇無常所遷。如來世尊無上仙人。已拔毒箭得無所畏。今者何故右脇而臥。令諸人天悲愁苦惱。}@
%{当时迦叶菩萨对佛说：世尊，如来已经摆脱了一切疾病，苦难全部消除，不再感到恐惧。世尊，一切众生都有四种毒箭，它们是导致疾病的根源。这四种毒箭是什么呢？贪欲、瞋恚、愚痴、憍慢。如果有病因，就会产生疾病。比如，爱热会导致肺病，上气吐逆，皮肤发热，内心烦闷，腹泻呕吐，小便淋漓，眼耳疼痛，背部胀满，精神恍惚，身体麻木，鬼魅缠身等等，这些身心疾病，诸佛世尊都已彻底消除。今天如来为什么呢？嘱咐文殊师利说：我现在的背部疼痛，你们应该为大众说法。有两种原因可以避免病苦。这两种原因是什么呢？一是怜悯一切众生，二是给病人提供药物。如来往昔在无量万亿劫中，修菩萨道，常常说爱语，利益众生，不让他们受苦恼，给病人提供各种各样的药物。为什么现在自己却说生病了呢？世尊，世间有病人，或坐或起，不安定，或者索要饮食，告诫家属，修治产业。为什么如来默然躺着，不教导弟子声闻人等，修习尸波罗蜜诸禅解脱，三摩跋提，修持诸正勤呢？为什么不宣说如此深奥的大乘经典呢？如来为什么呢？不以无量方便教导大迦叶，人中象王，诸大人等，让他们不退转于阿耨多罗三藐三菩提呢？为什么不治理那些邪恶的比丘，接受供养一切不净物的人呢？世尊确实没有病，为什么默然侧卧呢？一切愚人，生灭尽想，都应该被外道九十五种邪见所轻慢。沙门瞿昙，无常迁徙，如来世尊，无上仙人，已经拔除了毒箭，获得了无所畏惧。现在为什么侧卧呢？让诸人天悲愁苦恼呢？}%

@{爾時世尊大悲熏心。知諸眾生各各所念。將欲隨順畢竟利益。即從臥起結跏趺坐。顏貌熙怡如融金聚。放大光明充遍虛空。其光大盛過百千日。照于東方南西北方四維上下。諸佛世界。於其身上一切毛孔。一一毛孔出一蓮華。各具千葉純真金色。各出種種雜色光明。皆悉遍至阿鼻地獄。想地獄。黑繩地獄。眾合地獄。叫喚地獄。大叫喚地獄。燋熱地獄。大燋熱地獄。是八地獄其中眾生。常為諸苦之所逼切。所謂燒煮火炙。斫刺㓟剝。乃至八種寒氷地獄。所謂擘裂身體碎壞。遇斯光已。如是等苦悉滅無餘。是光明中。言諸眾生皆有佛性。眾生聞已即便命終。生人天中。此閻浮提及餘世界。所有地獄。皆悉虛空無受罪者。除一闡提。餓鬼眾生飢渴所逼。遇斯光已飢渴即除。是光明中。亦說眾生皆有佛性。聞已命終生天人中。餓鬼悉空。除謗大乘。畜生共相殘食。遇斯光已恚心悉滅。是光明中。亦說眾生皆有佛性。聞已命終生天人中。畜生亦盡。除謗正法。是一一花各有一佛。圓光一尋端嚴最上。是諸世尊。或震雷音或注洪雨。或扇大風或出烟炎。或有示現初生出家。轉妙法輪入于涅槃。此閻浮提中眾生。遇斯光已盲者見色。聾者聽聲啞言癖行。貧者得財慳者能施。恚者慈心不信者信。無一眾生修行惡法。除一闡提。}@
%{当时世尊大悲充满内心，知道众生各自所思所想，想要顺应他们的心愿，最终利益他们。于是从卧处起身，结跏趺坐，面容和蔼可亲，如同熔化的金子一般。放出光明，充满虚空，这光辉无比强烈，超过百千万个太阳，照耀东方、南方、西方、北方，四维上下，诸佛世界。在他身上，每一个毛孔都放射出一朵莲花，每一朵莲花都有千瓣，纯净的金黄色，每一朵莲花都放射出各种各样的彩色光芒，光芒遍及阿鼻地狱、想地狱、黑绳地狱、众合地狱、叫唤地狱、大叫唤地狱、燋热地狱、大燋热地狱。这八大地狱中的众生，常常被各种苦难折磨，比如烧煮、火炙、砍刺、剥皮，乃至八种寒冰地狱，比如身体被撕裂、破碎。遇到这光辉之后，这些苦难全部消除，无一残余。这光辉之中，说众生皆有佛性。众生听到之后，便会命终，生于人天之中。这阎浮提以及其他世界，所有地狱，都将空无一人，不再受罪，只有一阐提除外。饿鬼众生，饥渴所迫，遇到这光辉之后，饥渴即刻消除。这光辉之中，也说众生皆有佛性。听到之后，命终生于天人之中，饿鬼全部消失，只有一阐提除外。畜生互相残食，遇到这光辉之后，嗔恨心全部消除。这光辉之中，也说众生皆有佛性。听到之后，命终生于天人之中，畜生也全部消失，只有一阐提除外。每一朵莲花上都有一尊佛，圆光一寻，庄严无比，最上乘。这些世尊，或发出震耳欲聋的雷鸣之声，或降下倾盆大雨，或扇动狂风，或发出烟火，或示现初生、出家、转妙法轮，进入涅槃。这阎浮提中的众生，遇到这光辉之后，盲者看见颜色，聋者听见声音，哑巴能够说话，跛脚能够行走，贫者得到财富，悭吝者能够布施，嗔恨者慈悲心起，不信者生起信心，没有一个众生修行恶法，只有一阐提除外。}%

@{爾時一切天龍鬼神。乾闥婆阿修羅。及人非人等。悉同聲唱如是言。善哉善哉。無上天尊多所利益。踊躍歡喜或歌或舞。以種種花散佛及僧。諸天妓樂供養於佛爾時佛告迦葉菩薩。是諸眾生。不知大乘方等密語。便謂如來真實有疾。如來今於娑羅雙樹間。示現倚臥師子之床欲入涅槃。令諸未得阿羅漢果。眾弟子等。及諸力士生大憂苦。令諸天人阿修羅等。大設供養。欲使諸人以千端㲲纏裹其身。七寶為棺盛滿香油。積諸香木以火焚之。唯除二端不可得燒。一者襯身。二最在外。為諸眾生分散舍利。以為八分。一切聲聞弟子。咸言如來入於涅槃。當知如來。亦不畢定入於涅槃。何以故。如來常住不變易故。}@
%{当时，一切天龙鬼神、乾闼婆、阿修罗，以及人非人等，都异口同声地唱道：善哉善哉！无上天尊，多所利益！他们欢欣鼓舞，或唱歌或跳舞，用各种各样的花散向佛和僧众，诸天妓乐供养佛。当时佛告诉迦叶菩萨：这些众生，不知道大乘方等密语，就认为如来真的生病了。如来现在在娑罗双树之间，示现倚卧师子之床，想要进入涅槃，让那些还没有获得阿罗汉果的弟子们，以及诸力士，产生极大的忧苦，让诸天人、阿修罗等，大设供养，想要用千端缣帛包裹他的身体，用七宝做棺材，盛满香油，堆积香木，用火焚烧。只有两端不能烧，一是衬在身体上的，二是包裹在最外面的。为了让众生分散舍利，把它分成八份。一切声闻弟子，都认为如来已经进入涅槃。应当知道，如来并不一定会进入涅槃。为什么呢？因为如来常住不灭，不会改变。}%
@{長阿含經云。爾時世尊。即記莂千二百弟子所得道果。世尊披欝多羅僧。出金色臂告諸比丘。汝等當觀。如來時時出世。如優曇花時一現耳。}@
%{《长阿含经》上说，当时佛陀记住了1200个弟子证道的果位。佛陀披着袈裟，伸出金色的手臂对众比丘说：“你们应该知道，佛陀时时刻刻都在出世，就像优昙花偶尔出现一样。”}%

@{雙卷大般泥洹經云。佛語阿難。其已願樂如來正化。當棄貪欲憍慢之心。遵承佛教。以精進思惟道行。是為最後佛之遺令。必共慎之。汝諸比丘。觀佛儀容。難可得覩。却後一億四千餘歲。乃當復有彌勒佛耳。難常遇也。天下有優曇花不花而實。若其生花則世有佛。為世間日恒除眾冥。自我為聖師至七十九。所應作者亦已究暢。汝其勉之。夜已半矣。}@
%{《大般涅槃经》卷二说，佛陀对阿难说：“那些已经发愿乐于接受如来正法的，应当舍弃贪欲和傲慢之心，遵循佛陀的教诲，精进地思惟道行。这是佛陀最后的遗命，一定要认真遵守。你们众比丘，想要见到佛陀的仪容，很难得见。要等到一亿四千多年后，才会有弥勒佛出世。很难常遇啊！世间有优昙花不開花而结实，如果它开花了，就说明世间有佛。佛陀为世间日日消除黑暗。我从成佛以来，已经七十九年了，该做的事情也都做完了。你们要努力啊！夜已过半了。”}%

@{是故比丘無為放逸。我以不放逸故自致正覺。無量眾善亦由不放逸。得一切萬物無常存者。此是如來末後所說。於是世尊即入初禪。從初禪起入第二禪。從第二禪起入第三禪。從三禪起入第四禪。從四禪起入空處定。從空處定起入識處定。從識處定起入不用定。從不用定起入有想無想定。從有想無想定起入滅想定。是時阿難問阿那律。世尊已般涅槃耶。阿那律言。未也阿難。世尊今者在滅想定。我昔親從佛聞。從四禪起乃般涅槃。於時世尊從滅想定起入有想無想定。從有想無想定起入不用定。從不用定起入識處定。從識處定起入空處定。從空處定起入第四禪。從四禪起入第三禪。從三禪起入第二禪。從二禪起入第一禪。從第一禪起入第二禪。從二禪起入第三禪。從三禪起入第四禪。從四禪起佛般涅槃。當於爾時大地振動。諸天世人皆大驚怖。諸有幽冥。日月光明所不照處。皆蒙大明各得相見。迭相謂言。彼人生此。其光普遍遏諸天光時忉利天於虛空中。以文陀羅花。優鉢羅花波頭摩等花。散如來上及散眾會。又以天末栴檀。雨散佛上及散大眾。佛滅度已。時梵天王釋提桓因。金毘羅神密迹力士。佛母摩耶雙樹神。娑羅園林神。四天王忉利天王。炎摩天王。兜率陀天王。化自在天王。他化自在天王。各作偈頌。諸比丘。悲慟殞絕自投於地。譬如斬蛇婉轉迴遑莫知所湊。歔欷而言。如來滅度何其駛哉。大法淪翳何其速哉。群生長衰世間眼滅。爾時阿那律告諸比丘。止止勿悲。諸天在上儻有怪責。時諸比丘問阿那律。上有幾天。阿那律言。充滿虛空豈可計量。皆於空中徘徊搔擾。悲號躄踊垂淚而言。如來滅度何其駛哉。群生長衰世間眼滅。}@
%{所以，比丘们不要放逸。我因为不放逸，才证得正觉。无数的善法也都是因为不放逸而成就的。一切万物的无常，这是如来最后所说的话。于是佛陀就进入初禅。从初禅升起进入二禅，从二禅升起进入三禅，从三禅升起进入四禅，从四禅升起进入空处定，从空处定升起进入识处定，从识处定升起进入不用定，从不用定升起进入有想无想定，从有想无想定升起进入灭想定。这时阿难问阿那律：“世尊已经涅槃了吗？”阿那律说：“还没有，阿难。世尊现在正在灭想定中。我以前亲耳从佛陀那里听到，从四禅升起才涅槃。当时，世尊从灭想定升起进入有想无想定，从有想无想定升起进入不用定，从不用定升起进入识处定，从识处定升起进入空处定，从空处定升起进入四禅，从四禅升起进入三禅，从三禅升起进入二禅，从二禅升起进入初禅，从初禅升起进入二禅，从二禅升起进入三禅，从三禅升起进入四禅，从四禅升起，佛陀就涅槃了。那时大地会震动，诸天世人都会惊恐。所有幽冥之处，日月的光明照不到的地方，都会被光明照亮，彼此都能看见。他们互相说道：“那个人出生在这里。”光芒普照，遮蔽了诸天之光。当时忉利天在虚空之中，用文陀罗花、优钵罗花、波头摩等花，散落在如来的头上，也散落在众会之上。又用天末栴檀，雨散在佛陀的头上，也散落在大众身上。佛陀涅槃后，梵天王、释提桓因、金毘罗神、密迹力士、佛母摩耶、双树神、娑罗园林神、四天王、忉利天王、炎摩天王、兜率陀天王、化自在天王、他化自在天王，都作偈颂。众比丘悲痛欲绝，自己倒在地上，就像被斩断的蛇，扭来扭去，不知所措。他们哭泣着说：“如来涅槃怎么这么快啊！大法衰败怎么这么快啊！众生将要衰败，世间之眼将要灭亡。”当时阿那律对众比丘说：“住手，住手，不要悲伤。诸天在上，万一怪罪下来怎么办？”当时众比丘问阿那律：“上面有多少天？”阿那律说：“充满虚空，怎么能够计算呢？他们都在空中徘徊，骚扰着，悲号、跳跃、流泪，说道：“如来涅槃怎么这么快啊！众生将要衰败，世间之眼将要灭亡。”}%

@{雙卷大般泥洹經。與長阿含說略同。}@
%{《大般涅槃经》卷二，和《长阿含经》说的差不多。}%

@{時諸比丘。竟夜達曉講法語已。阿那律告阿難言。汝可入城語諸末羅。佛已滅度。所欲施作宜及時為。是時阿難起禮佛足已。將一比丘涕泣入城。遙見五百末羅集在一處。諸末羅奉迎禮足。白言今來何早。阿難答言。汝等當知。如來昨夜已取滅度。汝欲施作宜及時為。諸末羅聞是語已。莫不悲慟捫淚而言。一何駛哉佛般涅槃。一何疾哉世間眼滅。時諸末羅各自還家。辦諸香花及眾妓樂。詣雙樹間供養舍利。竟一日已。以佛舍利置於床上。諸末羅童子等來舉輿床皆不能勝。時阿那律語末羅。汝等且止勿空疲勞。今者諸天欲來舉床。汝等欲使末羅童子。舉床四角。入東城門遍諸里巷。使國人民皆得供養。然後出西城門。詣高顯處而闍維之。而諸天意欲留舍利。七日之中。使國人民皆得供養。然後出城北門。渡熙連禪河。於天冠寺而闍維之。是上天意使床不動。末羅曰諾。快哉斯言。隨諸天意。時諸末羅即共入城。平治道路掃灑燒香。已出雙樹間。以香花伎樂供養舍利。訖七日已時日向暮。舉佛舍利置於床上。末羅童子捧舉四角。擎持幡蓋燒香散花。作眾伎樂前後導從。安詳而行。時忉利諸天。雨文陀羅花。優鉢羅花等。天末栴檀散舍利上。充滿街路諸天作樂。鬼神歌詠供養舍利。於是末羅捧床漸進。入東城門止。諸街巷設供養已。出城北門渡熙連禪河。到天冠寺告阿難曰。我等復應以何供養。阿難報曰。我親從佛聞。欲葬舍利當如轉輪聖王葬法。生獲福死得上天。時末羅即共入城。供辦葬具已。還到天冠寺。以淨香湯洗浴佛身。以新劫貝周匝纏身。五百張㲲次如纏之。內身金棺灌以香油置於第二大鐵槨中。栴檀木槨重衣其外。以眾名香而積其上。末羅大臣名曰路幾。執大炬火欲燃佛𧂐。而火不燃。又諸大末羅次前燃𧂐。火又不燃。時阿那律語末羅言。止止諸賢。非汝所能火滅不燃。是諸天意。以大迦葉將五百弟子。從波波國來欲見佛身。天知其意使火不燃。爾時大迦葉。從波波國遇一尼乾子。手執文陀羅花問言。汝知我師在乎。答曰。滅度以來已經七日。迦葉聞之悵然不悅。五百比丘。婉轉號咷不能自勝。迦葉詣拘尸城。渡尼連禪河到天冠寺。至阿難所語阿難言。我等欲一面覲舍利。及未闍維寧可見不。阿難答言。雖未闍維以劫貝五百張㲲次如纏之。藏於金棺置鐵槨中。以為佛身難復可覩。迦葉三請。阿難答如初。時大迦葉適向香𧂐。於時佛身從重棺內。雙出兩足足有異色。迦葉見已怪問阿難。佛身金色足何故異。阿難報曰。向有一老母悲哀而前。淚墮其上故色異耳。迦葉即向香𧂐禮佛舍利。時四部眾及上諸天。同時俱禮。於是佛足忽然不現。時大迦葉遶𧂐三匝而作偈頌。時彼佛𧂐不燒自燃。諸末羅等各相謂言。今火燭熾炎盛難止。闍維舍利或能消盡。當於何所求水滅之。時有娑羅樹神。尋以神力滅佛𧂐火。時諸末羅指拘尸城側。取諸香花以用供養。}@
%{众比丘整夜到天亮都在讲法，阿那律对阿难说：“你可以进城告诉末罗，佛陀已经涅槃了，想要做善事就应该及时去做。”当时阿难起来礼拜佛陀的足，带着一个比丘哭着进城。远远地看见五百个末罗聚集在一起。众末罗迎接阿难，礼拜他的足，说：“你今天怎么来这么早？”阿难回答说：“你们应该知道，如来昨晚已经涅槃了。你们想要做善事就应该及时去做。”众末罗听到这话，都悲痛地用手捂着眼泪说：“佛陀涅槃怎么这么快啊！世间之眼灭亡怎么这么快啊！”当时众末罗各自回家，准备香花和乐队，到双树之间供养舍利。整整一天过去了，把佛陀的舍利放在床上，众末罗的童子们来抬床，却抬不动。当时阿那律对末罗说：“你们先停一下，不要白费力气。现在诸天想要来抬床。你们让末罗的童子抬着床的四个角，从东城门进入，走遍城里的街道，让国人人都能够供养。然后从西城门出去，到高显的地方火化。而诸天想要留着舍利，七天之内，让国人人都能够供养。然后从北城门出去，渡过熙连禅河，在天冠寺火化。这是天意，让床不要动。”末罗说：“好的，我们遵照天意。”当时众末罗就一起进城，修整道路，扫洒、焚香。已经从双树之间出来，用香花、乐队供养舍利。七天过去了，太阳快落山了，把佛陀的舍利放在床上，末罗的童子抬着四个角，擎着幡盖，焚香、散花，演奏着各种乐曲，前后护送着，安详地走着。当时忉利天降下文陀罗花、优钵罗花等，天末栴檀散落在舍利上，充满街道，诸天演奏着音乐，鬼神歌唱，供养着舍利。于是末罗抬着床，慢慢地前进，进入东城门，停了下来。各条街道都设置了供养，然后从北城门出去，渡过熙连禅河，来到天冠寺，对阿难说：“我们还应该用什么来供养？”阿难回答说：“我亲耳从佛陀那里听到，想要埋葬舍利，应该像转轮圣王葬法一样，活着得到福报，死了能够升天。”当时末罗就一起进城，准备好了葬具，回到天冠寺，用净香汤洗浴佛陀的遗体，用新劫贝周匝缠绕佛陀的遗体，五百张㲲次如缠绕着。把佛陀的遗体放在金棺里，灌上香油，放在第二个大铁椁中，用栴檀木椁重叠在外面，用各种名香堆积在上面。末罗的大臣名叫路几，拿着大火炬，想要点燃佛陀的灵柩，可是火却点不着。其他的末罗大臣也上前点燃灵柩，火还是点不着。当时阿那律对末罗说：“住手，住手，诸位贤者。不是你们能够用火灭掉，火点不着，这是天意。因为大迦叶带着五百个弟子，从波波国来，想要见佛陀的遗体，天知道他们的心意，所以让火点不着。”当时大迦叶从波波国遇到一个尼乾子，手里拿着文陀罗花，问他说：“你知道我的老师在哪里吗？”尼乾子回答说：“涅槃之后，已经七天了。”迦叶听到这话，心中怅然不悦。五百个比丘，扭来扭去，哭喊着，不能自控。迦叶来到拘尸城，渡过尼连禅河，来到天冠寺，来到阿难那里，对阿难说：“我们想要瞻仰一下舍利，现在还没有火化，可以见见吗？”阿难回答说：“虽然还没有火化，但是用劫贝、五百张㲲次如缠绕着，藏在金棺里，放在铁椁中，所以佛陀的遗体很难再看到了。”迦叶三番五次请求，阿难还是像最初一样回答。当时大迦叶走到香灵柩旁边，这时佛陀的遗体从重棺里伸出两只脚，脚的颜色不同。迦叶看见了，奇怪地问阿难：“佛陀金色的脚为什么颜色不同？”阿难回答说：“以前有一个老妇人悲伤地走上前来，眼泪掉在上面，所以颜色就不同了。”迦叶就走到香灵柩旁边，礼拜佛陀的舍利，当时四部众和上面的诸天，同时一起礼拜。于是佛陀的脚突然不见了。当时大迦叶绕着灵柩走了三圈，作了偈颂。当时佛陀的灵柩没有烧就自己燃烧起来，众末罗互相说道：“现在火势旺盛，难以控制，火化舍利，可能会烧尽，应该到哪里去寻找水来灭火？”当时有娑罗树神，用神力灭掉了佛陀灵柩的火。当时众末罗指着拘尸城旁边，取来香花，用来供养。}%
@{雙卷泥洹經說。與長阿含說略同又云。大迦葉至。於是佛𧂐不燒自然。至終其夜。佛𧂐燒盡自然生四樹。蘇尼禪樹。迦維屠樹。阿世鞮樹。尼拘類樹。}@
%{双卷涅槃经说，跟长阿含经说的差不多，又说，大迦叶到了，于是佛的灵柩不烧，自然而然。直到夜里结束，佛的灵柩烧尽，自然而然生出四棵树：苏尼禅树、迦维屠树、阿世鞮树、尼拘类树。}%

@{菩薩處胎經云。佛在雙樹。欲捨身壽入涅槃。二月八日夜半。躬自擗僧伽梨。欝多羅僧。安陀羅跋薩。各三條敷金棺裏。𭣋身臥上脚脚相累。以鉢錫杖手付阿難。八大國王。皆持五百張白㲲。栴檀木蜜盡內金棺裏。大梵天王將諸梵眾。在右面立。釋提桓因將忉利諸天。在左面立。彌勒菩薩十方菩薩。當前立。爾時世尊。欲入金剛三昧碎身舍利。從金棺裏出金色臂。即問阿難。迦葉比丘今來至不。對曰未至。即復斂㲲入金棺裏。寂然不語。世尊將欲示現。識所趣向道識俗識。有為識無為識。世尊即於胎中。現句瑣骸骨。遍滿三千大千世界。佛告彌勒。汝觀句瑣骸骨。令一切眾。所知識所趣。分別決了。彌勒菩薩即從座起。手執金剛七寶神杖。撓句瑣骨聽彼骨聲。即白佛言。此人命終瞋恚結多。識墮龍中。此人前身十跡行具。得生天上。有一全身舍利無有缺減。彌勒以杖撓之。推尋此識了不知處。如是三撓前白佛言。此人神識了不可知。將非如來入涅槃耶。佛告彌勒。諸佛舍利流布。非汝等境界所能分別。何以故。此舍利即是吾舍利。何能尋究如來神識。又世尊還攝威神。在金棺裏寂然無聲。諸天燒香散花供養。時大迦葉將五百弟子至。世尊以天耳聞。即從金棺雙出兩足。}@
%{菩萨处胎经说，佛在双树下，想要舍弃肉身寿入涅槃。二月八日夜半，佛亲自解开僧伽梨，取出乌多罗僧、安陀罗跋萨各三条布，铺在金棺里，侧身躺着，脚脚相叠。把钵、锡杖交给阿难，八大国王各自拿着五百张白布，把檀香木蜜都放进金棺里。大梵天王带着梵众站在右边，释提桓因带着忉利诸天站在左边，弥勒菩萨和十方菩萨站在前面。那时世尊想要进入金刚三昧，碎身舍利，从金棺里伸出金色手臂，就问阿难：“迦叶比丘现在到了吗？”阿难回答：“还没到。”佛就又把手臂收进金棺里，寂静无声。世尊想要示现识所趣向，道识、俗识，有为识、无为识。世尊就在胎中现出句琐骸骨，遍布三千大千世界。佛告诉弥勒：“你观察句琐骸骨，让一切众生所知、所趣，分别清楚。”弥勒菩萨就从座位上站起来，手持金刚七宝神杖，敲打句琐骸骨，听着骨头的声音，就对佛说：“这个人命终时瞋恚结多，识堕龙中。这个人前世十种行为具足，得生天上，有一全身舍利，没有缺减。”弥勒用杖敲打着，寻找这个识，却不知道它在哪里。这样敲打三次，弥勒又对佛说：“这个人神识完全不可知，难道不是如来入涅槃了吗？”佛告诉弥勒：“诸佛舍利流布，不是你们境界所能分别的。为什么呢？因为这些舍利就是我的舍利，怎么能探究如来的神识呢？”又世尊收回神威，在金棺里寂静无声。诸天烧香散花供养。这时大迦叶带着五百弟子到了，世尊用天耳听到，就从金棺里伸出两只脚。}%

@{摩耶經云。佛般涅槃。摩耶夫人。天上五衰相現。一者頭上花萎。二者腋下汗出。三者頂中光滅。四者兩目數瞬。五者不樂本座。又於其夜得五大惡夢。一須彌山崩。四海水竭。二羅剎奔走挑人眼目。三天失寶冠身無光明。四寶珠幢倒失如意珠。五師子嚙身痛如刀割。得此夢已即便驚寤。此非吉祥。我昔在於白淨王宮。因晝寢中得希有夢。見一天子身黃金色。乘白象王從諸天子。作妙伎樂觀日之精。入我右脇身心安樂。即便懷妊悉達大子。為世照明。今此五夢甚可怖畏。必是我子涅槃之相。爾時阿那律。棺殯如來身已。即昇忉利天。偈告摩耶。摩耶聞已悶絕躄地。良久乃蘇自拔頭髮悲泣而言。昨夜得夢知有怪異。佛果滅度。不久便當即就闍維。何其苦哉世間眼滅。即與諸眷屬從空來下。趣雙樹間遙見佛棺悶絕不能自勝。以水灑面然後方蘇。前至棺所頂禮悲泣。而作是言。共於過去無量劫來。長為母子未曾捨離。一旦於今相見無期。嗚呼苦哉眾生福盡。即以種種天花。布散棺上。摩耶夫人顧見如來。僧伽梨衣及鉢並錫杖。右手執之舉身投地。如大山崩悲號慟絕。而作是言。我子執著福度天人。今此諸物空無有主。嗚呼痛哉。四眾悲感淚下如雨。帝釋力故變成河流。爾時世尊以神力故。令諸棺蓋皆自開發。便從棺中合掌而起。如師子王初出窟已。奮迅之勢。身毛孔中放千光明。一一光明有千化佛。悉皆合掌向於摩耶。以梵軟音問訊母言。遠屈來下此閻浮提。諸行法爾願勿啼泣。時阿難見佛起又聞說偈垂淚嗚咽。強自抑忍即便白佛。後世眾生必當問我。佛臨滅度復何所說。云何答之。佛告阿難。汝當答言。世尊已入涅槃。摩耶夫人來下。如來為後不孝諸眾生故。從金棺出合掌問訊。并說上諸偈。故此經名為佛臨涅槃母子相見經。如是受持說此語已。與母辭別即便闔棺。三千世界普皆震動。八部大眾悲號懊惱。聲動天地。摩耶夫人問阿難言。我子悉達。臨滅度時有何教勅。阿難白言。世尊中夜。為諸比丘略說教誡。又以所說十二部經。付囑尊者摩訶迦葉。末後勅我令助宣布。時摩訶摩耶聞此語已。又增感絕即問阿難。汝於往昔侍佛已來。聞世尊說。如來正法幾時當滅。阿難垂淚而便答言。我於往昔。曾聞世尊說於當來法滅之事云涅槃後。摩訶迦葉。與阿難結集法藏。事悉畢已。摩訶迦葉於狼跡山入滅盡定。我亦當得果證。次第隨後入般涅槃。當以正法付優波掘多。善說法要如富樓那。廣度人眾。又復勸化阿輸迦王令於佛法。得固正信。以佛舍利。廣起八萬四千諸塔。二百歲已。尸羅難陀比丘善說法要。於閻浮提度十二億人。三百歲已。青蓮花眼比丘。善說法要度半億人。四百歲已。牛口比丘善說法要。度一萬人。五百歲已。寶天比丘善說法要。度二萬人八萬眾生。發阿耨多羅三藐三菩提心。正法於此便就盡滅。六百歲已。九十六種諸外道等。邪見競興破壞佛法。有一比丘。名曰馬鳴。善說法要。降伏一切諸外道輩。七百歲已。有一比丘。名曰龍樹善說法要。滅邪見幢燃正法炬。八百歲後諸比丘等。樂好衣服縱逸嬉戲。百千人中。或有一兩得道果者。九百歲已。奴為沙門婢為比丘尼。一千歲已。諸比丘等聞不淨觀。阿那波那㥲恚不欲。無量比丘。若一若兩思惟正受。千一百歲已。諸比丘等。如世俗人嫁娶行媒。於大眾中毀謗毘尼。千二百歲已。是諸比丘及比丘尼。作非梵行若有子息。男為比丘。女為比丘尼。千三百歲已。袈裟變白不受染色。千四百歲已。時諸四眾猶如獵師好樂殺生賣三寶物。千五百歲俱睒彌國。有三藏比丘善說法要。徒眾五百人一羅漢比丘善持戒行。徒眾五百。布薩之時。羅漢比丘昇於高座。說清淨法云。此所應作。此不應作。彼三藏比丘弟子。答羅漢云。汝今身口自不清淨。云何而反說是麁言。羅漢答言。我久清淨身口意業。無諸過患。三藏弟子。聞此語已倍更㥲忿。即於座上殺彼羅漢。時羅漢弟子。而作此言。我師所說會於法理。云何汝等害我和尚。即以利刀殺彼三藏。天龍八部莫不憂惱。惡魔波旬及外道眾。踊躍歡喜競破塔寺。殺害比丘一切經藏皆悉流移。至鳩尸那竭國。阿耨達龍王悉持入海。於是佛法而滅盡也。時摩訶摩耶聞此語已。號哭懊惱語阿難言。如來遺勅。既以正法付囑尊者。及摩訶迦葉。宜應精勤護持讀誦。我今不忍。見於如來闍維之時。即禮佛棺右繞七匝。涕淚號叫還歸天上。}@
%{摩耶经说，佛般涅槃，摩耶夫人，天上五衰相现：一是头上花萎，二是腋下汗出，三是顶中光灭，四是两目数瞬，五是不乐本座。又于其夜得五大恶梦：一是须弥山崩，四海水竭，二是罗刹奔走挑人眼目，三是天失宝冠身无光明，四是宝珠幢倒失如意珠，五是狮子啮身痛如刀割。得此梦已，便惊寤。这不是吉祥。我昔在白净王宫，因昼寝中得希有梦，见一天子身黄金色，乘白象王从诸天子，作妙伎乐观日之精，入我右脇身心安乐，便怀妊悉达大子，为世照明。今此五梦甚可怖畏，必是我子涅槃之相。尔时阿那律，棺殡如来身已，即升忉利天，偈告摩耶。摩耶闻已闷绝躄地，良久乃苏，自拔头发悲泣而言：“昨夜得梦知有怪异，佛果灭度，不久便当就闍维，何其苦哉世间眼灭。”即与诸眷属从空来下，趣双树间遥见佛棺，闷绝不能自胜，以水洒面然后方苏，前至棺所顶礼悲泣，而作是言：“共于过去无量劫来，长为母子未曾舍离，一旦于今相见无期。呜呼苦哉众生福尽。”即以种种天花，布散棺上。摩耶夫人顾见如来僧伽梨衣及鉢并锡杖，右手执之举身投地，如大山崩悲号恸绝，而作是言：“我子执著福度天人，今此诸物空无有主。呜呼痛哉。”四众悲感泪下如雨，帝释力故变成河流。尔时世尊以神力故，令诸棺盖皆自开发，便从棺中合掌而起，如狮子王初出窟已，奋迅之势，身毛孔中放千光明，一一光明有千化佛，悉皆合掌向于摩耶，以梵软音问讯母言：“远屈来下此阎浮提，诸行法尔愿勿啼泣。”时阿难见佛起，又闻说偈垂泪呜咽，强自抑忍，便白佛：“后世众生必当问我，佛临灭度复何所说，云何答之？”佛告阿难：“汝当答言，世尊已入涅槃，摩耶夫人来下，如来为后不孝诸众生故，从金棺出合掌问讯，并说上诸偈。故此经名为佛临涅槃母子相见经。”如是受持说此语已，与母辞别，便阖棺。三千世界普皆震动，八部大眾悲号懊恼，声动天地。摩耶夫人问阿难言：“我子悉达，临灭度时有何教勅？”阿难白言：“世尊中夜，为诸比丘略说教诫，又以所说十二部经，付嘱尊者摩诃迦叶，末后勅我令助宣布。”时摩訶摩耶闻此语已，又增感绝，即问阿难：“汝于往昔侍佛已来，闻世尊说，如来正法几时当灭？”阿难垂泪而便答言：“我于往昔，曾闻世尊说于当来法灭之事，云涅槃后，摩诃迦叶，与阿难结集法藏，事悉毕已，摩诃迦叶于狼迹山入灭尽定，我亦当得果证，次第随後入般涅槃，当以正法付优波掘多，善说法要如富楼那，广度人众。又复劝化阿输迦王令于佛法，得固正信，以佛舍利，广起八万四千诸塔。二百岁已，尸罗难陀比丘善说法要，于阎浮提度十二億人。三百岁已，青莲花眼比丘，善说法要度半億人。四百岁已，牛口比丘善说法要，度一万人。五百岁已，宝天比丘善说法要，度二万人，八万眾生，发阿耨多羅三藐三菩提心，正法於此便就尽灭。六百岁已，九十六种诸外道等，邪见竞兴破壞佛法。有一比丘，名曰马鸣，善说法要，降伏一切诸外道辈。七百岁已，有一比丘，名曰龙树善说法要，灭邪见幢燃正法炬。八百岁后诸比丘等，乐好衣服纵逸嬉戏，百千人中，或有一两得道果者。九百岁已，奴为沙门婢为比丘尼。一千岁已，诸比丘等闻不净观，阿那波那㥲恚不欲，无量比丘，若一若两思惟正受。千一百岁已，诸比丘等，如世俗人嫁娶行媒，於大眾中毁谤毘尼。千二百岁已，是诸比丘及比丘尼，作非梵行若有子息，男为比丘，女为比丘尼。千三百岁已，袈裟变白不受染色。千四百岁已，时诸四眾猶如猎师好乐杀生卖三宝物。千五百岁俱睒彌國，有三藏比丘善说法要，徒眾五百人，一罗汉比丘善持戒行，徒眾五百。布萨之时，罗汉比丘昇於高座，说清净法云：“此所應作，此不應作。”彼三藏比丘弟子，答罗汉云：“汝今身口自不清淨，云何而反說是麁言。”罗汉答言：“我久清淨身口意業，無諸過患。”三藏弟子，闻此语已倍更㥲忿，即於座上杀彼罗汉。时罗汉弟子，而作此言：“我师所說會於法理，云何汝等害我和尚。”即以利刀杀彼三藏。天龙八部莫不忧恼，惡魔波旬及外道眾，踊躍歡喜競破塔寺，杀害比丘一切经藏皆悉流移，至鳩尸那竭國，阿耨達龙王悉持入海。於是佛法而灭尽也。时摩訶摩耶闻此语已，号哭懊恼语阿难言：“如来遗勅，既以正法付囑尊者，及摩訶迦叶，宜应精勤护持讀誦。我今不忍，见于如来闍维之时，即礼佛棺右绕七匝，涕泪号叫還归天上。”}%
@{祐敬惟。涅槃義總八味。古今講論精理已備。妄率愚管。略言其跡。夫常住至寂畢竟無為。但機感所誘隨方應俗。既曰現生焉得無滅。斯則群萌覩始終。而法身無出沒也。是以假言背痛而方轉甘露。託臥右脇而還放光明。此無病之跡也。及千㲲既纏而示雙足於迦葉。金棺將闔而起合掌於摩耶。此不滅之徵也。無病而示病。不滅而現滅。故知。灰身顯權常住真實。月喻妙音不其明乎。}@
%{我恭敬地阐述一下。涅槃的道理总共可以概括为八个方面，古往今来人们对它的精妙之处已经论述得非常透彻了。我虽然才疏学浅，但还是想简单谈谈自己的看法。常住寂静，最终归于无为，只是因为众生的缘起感召，才随缘应世。既然说“现生”，那么又怎么能够说没有灭呢？这样一来，愚蠢的众生就能看到佛法的始终，而佛的法身也就不存在出现和消失的问题了。所以，佛陀假借背痛来转甘露，假借卧在右胁来放光明，这就是无病的迹象。等到佛陀即将入灭，千㲲缠绕着佛陀的身体，佛陀就显现出双足给迦叶尊者看；金棺即将合上，佛陀就站起来合掌给摩耶夫人看，这就是不灭的征兆。无病而示病，不灭而现灭，所以我们知道，佛陀示现灰身灭度的现象，其实是为了显现常住真实的道理，就像月亮比喻妙音，难道不很明显吗？}%

@{釋迦八國分舍利記第二十八(出雙卷泥洹經)}@
%{释迦牟尼佛舍利分给八个国家的记载，出自《双卷涅槃经》第二十八卷。}%

@{時波波國末羅民眾。聞佛雙樹滅度。皆自念言。今我宜往求舍利分。起塔供養。時波波國諸末羅即下國中嚴四種兵。象兵馬兵。車兵步兵。到拘尸城遣使者言。聞佛眾祐止此滅度。彼亦我師敬慕之心。來請骨分。當於本國起塔供養。拘尸王答如是如是。誠如君言。但世尊垂降此土。於茲滅度。國內士民當自供養。遠勞諸君分舍利。分恐不可得。時遮頗國諸跋離民眾。及羅摩伽國拘利民眾。毘留提國婆羅門眾。迦維衛國釋種民眾。毘舍離國離車民眾。及摩竭王阿闍世聞如來於拘尸城雙樹間。而取滅度皆自念言。今我宜往求舍利分。時諸國王阿闍世等。即下國中嚴四種兵進渡恒水。即勅婆羅門香姓。汝持我名入拘尸城。致問諸末羅等。起居輕利遊步強耶。吾於諸賢每相宗敬。隣國義和曾無諍訟。我聞如來於君國內。而取滅度。唯無上尊實我所天。故從遠來求諸骨分。欲還本土起塔供養。設與我者。舉國重寶與君共之。時香姓婆羅門受王教已。即詣彼城語諸末羅。時諸末羅報香姓曰。誠如君言。但為世尊。垂降此土於茲滅度。國內士民自當供養。遠勞諸君分舍利分。不可得。時諸國王即集群臣眾。共立議作頌告曰。}@
%{当时波波国的末罗民众，听说佛陀在双树间入灭，都心里想着：现在我们应该去求取佛陀的舍利，建塔供养。于是，波波国的末罗人就下令在国内整顿了四种军队，分别是象兵、马兵、车兵和步兵，来到拘尸城，派遣使者去说：“听说佛陀在您这里入灭了，我们也敬仰他，希望来请求分得一些舍利，以便在我们的国家建塔供养。”拘尸城的国王回答说：“是的，是的。您说得对。只是世尊来到这里入灭了，国内的百姓应该自己供养他，你们从远道而来，分取舍利，恐怕是不可能的。”当时遮颇国的跋离民众，罗摩伽国的拘利民众，毘留提国的婆罗门民众，迦维卫国的释种民众，毘舍离国的离车民众，以及摩竭国的阿闍世王，都听说如来佛陀在拘尸城双树间入灭，也都心里想着：现在我们应该去求取佛陀的舍利。于是，这些国王和阿闍世王等，就下令在国内整顿了四种军队，渡过恒河，然后命令婆罗门香姓：“你带着我的名号进入拘尸城，去问问末罗人，他们生活得怎么样，行动方便吗？我们一直都互相尊重，两国之间从来没有发生过争端。我听说如来佛陀在您的国家入灭了，他是我心目中最尊崇的圣人，所以我们从远方来请求分得一些舍利，想要回到自己的国家建塔供养。如果您愿意给我的话，我愿意把我们国家所有的宝物都送给您。”香姓婆罗门接受了国王的命令，就来到拘尸城，对末罗人说：“正如您所说，只是因为世尊来到这里入灭了，国内的百姓应该自己供养他，你们从远道而来，分取舍利，恐怕是不可能的。”于是，这些国王就召集了所有的臣子，一起商量，并作颂告曰：}%

@{吾等和議遠來拜首遜言求分

如不見與四兵在此不惜身命

義而弗獲當以力取}@
%{我们大家商量好了，从远方来拜倒在您面前，谦卑地请求分得一些舍利。如果你们不答应，我们四支军队就在这里，不惜生命，一定要得到，即使不讲道理，也要用武力来取得。}%

@{時拘尸國即集群臣眾。共立議以偈答曰。}@
%{当时拘尸国的国王也召集了所有的臣子，一起商量，用偈子回答说：}%

@{遠勞諸君屈辱拜首如來遺形

不敢相許彼欲舉兵吾斯亦有

畢命相抵未之有畏}@
%{你们从远方来，屈辱地拜倒在佛陀的遗体面前，请求分得一些舍利，我们不敢答应你们。如果你们想要发动战争，我们也已经准备好了，即使拼死相抵，我们也不害怕。}%

@{時香姓婆羅門。曉眾人曰。諸賢。長夜受佛教戒。口誦法言。一切眾生常念欲安。寧可諍佛舍利。共相殘害。如來遺形欲以廣益。舍利現在但當分耳。眾咸稱善。尋復議言誰堪分者。皆曰香姓婆羅門。仁智平均可使分也。時諸國王即命香姓。汝為我等分佛舍利。均作八分。於時香姓即詣舍利所。頭面禮畢。徐前取佛上牙。別置一面。尋遣使者齎佛上牙。詣阿闍世所。語使者言。汝以我聲上白大王。起居輕利遊步強耶。舍利未至傾遲無量耶。今付使者如來上牙。並可供養以慰企望。明星出時分舍利訖。當自奉送。爾時香姓。以一瓶受石許。即分舍利均為八分已。告眾人言。願以此瓶眾議見與。自欲於舍起塔供養。皆言智哉是為知時。即共聽與。時有畢鉢村人。白眾人言。乞地燋炭起塔供養。皆言與之。爾時拘尸國人。得舍利分即於其土。起塔供養。波波國。遮羅國。羅摩伽國。毘留提國。迦維衛國。毘舍羅國。摩竭國。阿闍世王等。得舍利分各歸其國。起塔供養。香姓婆羅門持瓶歸起塔。畢鉢村人。持地燋炭歸起塔。當於爾時。如來舍利起於八塔。第九瓶塔。第十炭塔。第十一生時髮塔。何等時佛生。沸星出時生。沸星出出家。沸星出成道。沸星出滅度。八日佛出家。八日成菩提。八日取滅度。二月如來生。二月佛出家。二月成菩提。二月取涅槃。}@
%{香姓婆罗门就对大家说：“各位贤者，你们长夜受持佛教戒律，口里念诵佛法，希望一切众生都能安乐，难道你们愿意为了争夺佛陀的舍利而互相残杀吗？如来佛陀的遗体是为了广度众生，现在舍利就应该分给大家。大家听了都觉得很好，接着就商量谁适合分舍利，大家都说香姓婆罗门仁慈智慧，可以让他来分。于是，这些国王就命令香姓婆罗门：“你为我们分佛陀的舍利，平均分成八份。”香姓婆罗门就来到舍利之处，顶礼佛陀，然后慢慢地取下佛陀的牙齿，放在一边，接着就派使者带着佛陀的牙齿去见阿闍世王，并对使者说：“你用我的名义告诉大王，他生活得怎么样，行动方便吗？舍利还没送到，他是不是很着急？现在我把佛陀的牙齿交给你，你可以拿去供养，以慰藉他的期盼。等到启明星出来的时候，舍利分完之后，你就自己送回来。”香姓婆罗门用一个瓶子装了一些舍利，就平均分成了八份，然后对大家说：“我愿意用这个瓶子装一些舍利，请大家商量一下，愿意给谁？我自己想用这些舍利建塔供养。”大家都说：“您真明智，这才是懂得时机啊！”于是就同意了。当时有个毕鉢村的人，对大家说：“请给我一些土地和烧焦的木炭，我想建塔供养。”大家都说：“给你。”当时拘尸国的人得到了舍利，就在自己的土地上建塔供养。波波国、遮罗国、罗摩伽国、毘留提国、迦维卫国、毘舍罗国、摩竭国、阿闍世王等，都得到了舍利，各自回到自己的国家，建塔供养。香姓婆罗门拿着瓶子回到自己的国家建塔，毕鉢村人拿着土地和烧焦的木炭回到自己的国家建塔。当时，如来佛陀的舍利建了八座塔，第九座是瓶塔，第十座是炭塔，第十一座是佛陀出生时的头发塔。佛陀是什么时候出生的呢？是在沸星出现的时候出生的。沸星出现的时候，佛陀出家了；沸星出现的时候，佛陀成道了；沸星出现的时候，佛陀入灭了。佛陀出家了八天，成佛了八天，入灭了八天。如来佛陀出生了两个月，出家了两个月，成佛了两个月，入灭了两个月。}%
@{雙卷大般泥洹經云。時波旬國。諸花氏可樂國。諸拘隣有行國。諸滿離神州國。諸梵志維耶國。諸離昌聞佛止雙樹般泥曰。各嚴四兵。到拘夷止城外。赤澤國諸釋氏。亦嚴四兵來到。報言釋尊聖雄。出自我親。實我諸父敬慕之心。來請骨分。摩竭王阿闍世。又嚴四兵度河津來。使梵志屯蹶入問消息。今佛眾祐止此滅度。實我所天敬慕之心。來請骨分。王答佛自來此。我當供養。謝汝大王舍利分不可得。於是屯蹶聚眾人作頌告曰。}@
%{双卷大般涅槃经上说，当时波旬国、诸花氏可乐国、诸拘邻有行国、诸满离神州国、诸梵志维耶国、诸离昌听到佛陀在双树下涅槃，都各自整备军队，来到拘夷城的城外。赤泽国的释氏们也整备军队来到这里，报告说：“释尊圣雄，是我们的亲人，我们所有父辈都敬慕他的心，特来请求佛陀的骨分。”摩竭王阿闍世也整备军队渡过河津来到这里，派梵志屯蹶进去询问消息。现在佛陀和众弟子都住在这里涅槃了，我们所有天人都敬慕他的心，特来请求佛陀的骨分。”国王回答说：“佛陀自己来到这里，我应该供养他。谢过大王，舍利分是不可得到的。”于是屯蹶聚集众人，作颂告曰：}%

@{今各遠離四兵在此義言不用

必命相抵}@
%{现在大家各自远离军队，在这里讲义理的话，不必用武力，必定会以性命相抵。}%

@{拘夷國人亦答頌曰。}@
%{拘夷国的人也作颂回答说：}%

@{如欲舉眾吾斯亦有俱命相抵

則未為恐}@
%{如果想要举起大众，我们这里也有共同以性命相抵的决心，那就不用害怕。}%

@{梵志屯蹶曉眾人言。諸君皆宿夜承佛嚴教。佛大慈故燒形遺骨。欲廣祐天下。何宜當為毀本慧意。舍利現在但當分耳。眾咸稱善。皆詣舍利稽首畢。乃使屯蹶分之。於是屯蹶持一甖。受一石許蜜塗其裏。分為八分已白眾言。吾既敬佛。願得著甖舍利。歸起塔廟。皆言智哉。即共聽與。梵志溫達乞地燋炭。歸起塔寺。皆言與之。後有衡國異道士。求得地灰。於是八國得佛八分舍利。各還起塔有八塔。第九甖塔。第十炭塔。第十一灰塔。既分舍利。又為遠方諸四輩弟子。未悉聞故留九十日。乃去城四十里。於衛致鄉四衢道中。作塔寺拘夷豪姓。共作㽃瓳石墼。縱廣三尺集用作塔。及高縱廣皆丈五尺。藏黃金甖。舍利於其中置。立長表法輪。柈蓋懸繒。燃燈花香伎樂。禮事供養。}@
%{梵志屯蹶晓喻众人说：“诸位，你们都日夜承蒙佛陀的严教，佛陀大慈悲，所以烧身留下遗骨，想要广泛地庇佑天下，怎么可以为了毁坏佛陀本来的智慧，而争夺舍利呢？舍利现在就应该分给你们，大家都很赞成，都到舍利前叩头礼拜，然后就让屯蹶来分舍利。于是屯蹶拿了一个瓦罐，装了大约一石蜜，涂在罐里，分成八份，然后对大家说：“我既然敬重佛陀，就希望能够得到装有舍利的瓦罐，回去建造塔庙。”大家都说：“您真是智慧啊！”于是就同意了。梵志温达请求得到烧炭，回去建造塔寺，大家都说：“同意。”后来衡国的异道士请求得到地灰。于是八国得到了佛陀的八分舍利，各自回到自己的国家建造塔庙，有八座塔，第九座是瓦罐塔，第十座是炭塔，第十一座是灰塔。分完舍利后，又为了远方的四众弟子，他们还没有完全听到佛陀的教诲，所以留了九十天，然后离开城四十里，在卫致乡四衢道中，建造塔寺。拘夷的豪姓们一起建造了用石块铺成的台子，长宽三尺，用来建造塔，塔的高度、长宽都是十五尺，把金罐藏在里面，把舍利放在金罐里。竖起长长的法轮，盖上塔盖，悬挂着丝绸，点燃灯火，献上花香，演奏音乐，礼拜供养。}%

@{祐以為雙樹八枝義各有明。舍利八分緣亦有會。故蛻化之體或全或散。用能留瑞群剎。降福人天。夫不生而假胎。無形而委骨。其示跡垂教。即不思議之事也。}@
%{我以为，双树八枝的意义各有明示，舍利的八分缘故也有聚合，所以佛陀涅槃的遗体，或完整或分散，就能够留下瑞相在各个刹土，降福人天。本来没有出生却假借母胎，没有形体却留下骨骼，佛陀示现的迹象和教诲，真是不可思议的事情啊！}%

@{釋迦天上龍宮舍利寶塔記第二十九(出菩薩處胎經)}@
%{释迦天上龙宫舍利宝塔记第二十九(出自菩萨处胎经) }%

@{有一大臣名優波吉。諫言諸王莫諍。佛舍利應當分之普共供養。何為興兵共相征罰。爾時釋提桓因。即現為人語諸王言。我等諸天亦當有分。若共諍力則有勝負。幸可見與勿足為難。爾時阿耨達龍王。文隣龍王。伊那鉢龍王。語八王言。我等亦應有舍利分。若不見與力足相伏。時優波吉言。諸君且止。舍利宜共分之。即分為三分。一分與諸天。一分與龍王。一分與八王。分瓮受碩餘。此臣密以蜜塗瓮裏。以瓮量分舍利。諸天得舍利。還於天上即起七寶塔。龍得舍利還於龍宮。亦起七寶塔。八王得舍利各還本國。亦起七寶塔。臣優波吉著瓮。舍利并瓮亦起七寶塔。灰及土四十九斛。起四十九寶塔。當闍維處亦起寶塔。高三十九仞。}@
%{有一个大臣名叫优波吉，进谏说：“诸位国王不要争斗，佛陀的舍利应该分给大众共同供养，为什么兴兵互相征伐呢？”当时释提桓因，就现身为人，对诸位国王说：“我们诸天也应该有份，如果互相争夺，就会有胜负，幸运的话可以得到，不值得为难。”当时阿耨达龙王、文隣龙王、伊那鉢龙王对八位国王说：“我们也应该有舍利分，如果得不到，就会有力量互相制服。”优波吉说：“诸位先停一下，舍利应该共同分给你们。”于是就分成三份，一份给诸天，一份给龙王，一份给八位国王，分完罐子后，剩下的就用瓮来装。这个大臣偷偷地在瓮里涂上蜜，用瓮来量分舍利。诸天得到舍利，回到天上就建造了七宝塔，龙王得到舍利，回到龙宫，也建造了七宝塔，八位国王得到舍利，各自回到自己的国家，也建造了七宝塔。大臣优波吉拿着瓮，舍利和瓮也建造了七宝塔，灰和土四十九斛，建造了四十九座宝塔，在火化佛陀的地方也建造了宝塔，高三十九仞。}%

@{釋迦龍宮佛𣯃塔記第三十(出阿育王經)}@
%{释迦龙宫佛𣯃塔记第三十(出自阿育王经) }%

@{八國王競諍取舍利。各各起兵天帝釋見之。即遣天邊自下曉喻諸王言。佛在時諸王皆如兄弟。佛適泥洹云何相罰。橫殺萬民當共分之。各還起塔普皆得福。諸王皆言快哉。藉卿作評為我分之。得無諍也。邊自以金甖分之。阿闍世王共數各得八萬四千舍利。餘有佛口一𣯃無敢取者。以阿闍世王初來求舍利時。車中投身著地。氣欲不報。故共持與阿闍世王。阿闍世王得舍利及𣯃。還大歡喜作倡伎樂。鼓角動天。難頭禾龍王聞佛般泥洹。亦從諸龍化作人身。到泥洹所。道逢阿闍世王。還語言佛留舍利。非但唯使人間供養。可持一分見與不。阿闍世言不可得也。龍王言。我是難頭禾龍。舉卿國土。著八萬里外磨碎成屑。阿闍世王怖懅故。即舉佛𣯃與之。更復欲取舍利。龍王便言我得此𣯃足供養也。旋別各去。龍王即還須彌山下。起水高八萬四千里。起水精琉璃塔。阿闍世王命終後。阿育王得其國土。時有大臣白阿育王言。難頭禾龍先輕阿闍世。奪佛𣯃去。阿育聞大瞋。即勅諸鬼神王。作鐵網鐵藉。縱置須彌山下水中。欲縛取龍王。龍王大怖共設計言。阿育事佛當伺其臥取其宮殿。移著須彌山下。水精塔中。自出與相見具說本末道意。狀其瞋必息。即便遣龍捧取阿育王宮殿。阿育王臥覺。不知是何處。見水精塔高八萬四千里。喜怖交心。難頭禾龍自出謝言。阿闍世王自與我佛𣯃我不奪也。釋迦文佛在世。與我要言。般泥洹後劫盡時。所有經戒及袈裟應器。我皆當取藏著是塔中。彌勒來下當復出著。阿育王聞此言大謝。實不知此難頭禾龍王。便使諸龍。還復阿育王宮殿置於本處。}@
%{八位国王争着抢夺舍利，各自都派军队，天帝释看到后，就派天边自下前来晓喻诸位国王说：“佛陀在世时，诸位国王都像兄弟一样，佛陀现在涅槃了，你们为什么要互相惩罚，横杀万民呢？应该共同分给你们，各自回到自己的国家建造塔庙，大家都会得到福报。”诸位国王都说：“太好了！请您来评判，给我们分一下，这样就不会争斗了。”天边自下就用金罐分给诸位国王，阿闍世王一共得到八万四千颗舍利，其余的佛陀的牙齿一颗也没有敢取，因为阿闍世王当初来请求舍利时，在车里投身在地，差点就断气了，所以大家就共同把佛陀的牙齿给了阿闍世王。阿闍世王得到舍利和牙齿后，非常高兴，举行歌舞表演，鼓角震动天宇。难头禾龙王听到佛陀涅槃，也从龙中变化成人身，来到涅槃的地方，路上遇到了阿闍世王，就对他说：“佛陀留下了舍利，难道只是让人间供养吗？可以给我一份吗？”阿闍世王说：“不可能。”龙王说：“我是难头禾龙，我可以把你的国家，放到八万里之外，磨碎成粉末。”阿闍世王害怕了，就赶紧把佛陀的牙齿给了他。还想再取舍利，龙王就说：“我得到这颗牙齿就足够供养了。”说完就各自离开了。龙王就回到须弥山下，建造了一座高八万四千里的水精琉璃塔。阿闍世王死后，阿育王得到了他的国家。当时有一个大臣对阿育王说：“难头禾龙以前轻视阿闍世王，夺走了佛陀的牙齿。”阿育王听到后非常生气，就命令鬼神王，制作铁网铁绳，放到须弥山下水中，想要绑住龙王。龙王非常害怕，就和鬼神王商量说：“阿育王侍奉佛陀，应该趁他睡觉的时候，把他的宫殿搬到须弥山下，水精塔里，我再出来和他见面，详细地说明事情的来龙去脉，这样他的怒气一定会消退。”于是就派龙王捧着阿育王的宫殿，阿育王睡醒后，不知道自己身在何处，看到水精塔高八万四千里，又喜又怕。难头禾龙就出来谢罪说：“阿闍世王自己把佛陀的牙齿给了我，我没有抢。”释迦文佛在世时，对我说过：“涅槃后，劫尽之时，所有的经戒、袈裟、应器，我都要收藏在这座塔里，弥勒佛将来下世时，再拿出来。”阿育王听到这些话，非常感激，其实他并不知道这个难头禾龙王，就让龙王把他的宫殿搬回原处。}%

@{祐以為。能供三寶本在天人。故忉利閻浮塔廟森列。至於難頭龍王。及大士應化。所以法滅之時收藏尊經。其能建剎不亦宜乎。}@
%{我以为，能够供养三宝本来就在天人，所以忉利天和阎浮提的塔庙林立。至于难头龙王，以及大士应化，所以法灭的时候，收藏尊经，他们能够建造塔庙，难道不也是应该的吗？}%

@{釋迦譜卷第四}@
%{释迦谱卷第四}%
