@{虛堂和尚語錄卷之四}@
%{虚堂和尚语录卷之四}%

@{法語}@
%{法语}%

@{示蓬萊宣長老}@
%{示蓬莱宣长老}%

@{本色衲僧。具透關眼。風驚草動。悉辨來機。蓋他做處穩密。不落聲前句後。得處既妙用。出來自然。蓋天蓋地。豈可與依草附木輩。同日而語哉。}@
%{真正的和尚，具备透彻的智慧，风吹草动，都能辨别其中的道理。因为他做事稳妥严密，不落于言语的表面，所得到的境界妙用无穷，表现出来自然而然，如同天盖地一样，怎么可以和那些依附于草木的人相提并论呢？}%

@{濟北瞎驢。初到高安灘頭。既不能踢蹈。却還黃檗山中。探頭露影。看。他老漢。驗人眼目。一見便拋出斷貫索道。來來去去。有甚了期。雖未展毒手。早是去死十分。便通箇欵狀子道。只為老婆心切。猶恐不實。向險處更與一拶道。大愚饒舌。待見與他一頓。箇些子過如滴油箭。稍自眼力不到。喪身失命無疑矣。然步驟既高。徒設陷穽。反與黃檗一掌云。說甚待見。即今便打。已是將驢鞍橋。作阿爺下頷。父子投機。既無縫罅。方且言。引者風顛漢。參堂去。彼此落便宜。豈比。今時濫據師席以實法。籠罩來學以寮舍穩便。養育人才。以推衣讓食。苟圖繼紹。以遞相援引。欲盛本宗。苦哉苦哉。正音絕矣。古來尊宿。動於劍刃上。求人尚不得一半。何況繩墨之法耶。若是真正本色。衲僧。具透關眼。未必甘心死在黃檗臨際句下。}@
%{济北的瞎驴，刚到高安滩头，既不能踢踏，又回到黄檗山中，探头露影，看看他老人家，检验人的眼力。一见面就抛出断贯索道，来来去去，有什么了期。虽然没有施展毒手，早已经是死定了。就通了这个疑问的道理。只因为老婆心切，还担心不真实，在危险的地方再给他一拶道。大愚饶舌，等着见他一顿，这些过错如同滴油箭一样，稍微眼力不到，丧身失命毫无疑问。然而步骤已经很高了，徒设陷阱，反而被黄檗一掌云，说什么等着见，现在就打，已经是把驴鞍桥当作爷爷的下颔，父子投机，既没有缝隙。方且说，引者风颠汉，参堂去，彼此落便宜。哪里比得上，现在滥据师席以实法，笼罩来学以寮舍稳便，培养人才，以推衣让食，苟图继绍，以递相援引，想要兴盛本宗。苦哉苦哉，正音绝矣。古来尊宿，动于剑刃上，求人尚且得不到一半，何况绳墨之法呢？若是真正本色的和尚，具备透彻的智慧，未必甘心死在黄檗临际的语句之下。}%

@{示妙源侍者病}@
%{示妙源侍者病}%

@{佛是大醫王。善觀眾病。眾生信而服之。則病無不療。蓋其從本已來。深中此病。自雪山六年。資質本草。到臘月八夜。其病既革。於無心處。獲此方書。道。奇哉。一切眾生。具有如來智慧德相。但以妄想執著。而不得證。於是起道樹詣鹿林。三月調根。五人得度。則便能善用其藥也。非止燦大師矮師叔深。中其膏肓必死之病。而西天此土。具大眼目宗師。皆有此病。直饒盧扁。具透關眼活人機。亦莫知其病源。而遞相印授。轉以此病。度脫大地眾生。使坐者立者俱獲輕利。今觀源師之病。得非是歟。不然。外寂中搖。形留神往。出此沒彼。勞而無功。則世間無常之病。時時現前。如來之藥。不得而救耶。儻若蹈著如來真病之本。自然病去藥除。如是受病。則病無不瘥矣。}@
%{佛是大医王，善于观察众生的病。众生相信并服从他，那么病就没有不能治愈的。因为他从根本上来说，深中此病。从雪山六年，资质本草，到腊月八夜，他的病已经革除。在无心处，获得了此方书。说，奇哉，一切众生，都具有如来的智慧德相，但以妄想执着，而不能证得。于是起道树诣鹿林，三月调根，五人得度，则便能善用其药也。不止灿大师矮师叔深，中其膏肓必死之病，而西天此土，具大眼目宗师，皆有此病。直饶卢扁，具备透彻的智慧活人的机缘，也莫知其病源，而递相印授，转以此病，度脱大地众生，使坐者立者俱获轻利。今观源师之病，得非是歟。不然，外寂中摇，形留神往，出此没彼，劳而无功，则世间无常之病，时时现前，如来的药，不得而救耶。儻若蹈著如来真病之本，自然病去药除，如是受病，则病无不瘥矣。}%

@{示無隱侍者}@
%{示无隐侍者}%

@{初機學道。如深山獼猴。被鐵索縛住。見人眼生。只管跳跳。得形衰氣索。然後教之以藝。或刺鎗使棒。檐水打毬。弄得既熟。方可去此索子。風前月下水際雲根。任之自然。驀忽叫一聲。孫大爾來。他便突在面前。及問他所習之藝。便如水裏火發。若如是體究安得不妙。有般漢便道。虛堂年老心孤。殊不知。狗不擇家貧。}@
%{初学道的人，如同深山里的猕猴，被铁索捆住，见到人眼生，只管跳跳，得形衰气索。然后教之以艺，或刺枪使棒，檐水打球，弄得既熟，方可去此索子。风前月下水际云根，任之自然。驀忽叫一声，孙大尔来，他便突在面前。及问他所习之艺，便如水里火发。若如是体究安得不妙。有般汉便道，虚堂年老心孤，殊不知，狗不择家贫。}%

@{示如足首座}@
%{示如足首座}%

@{名實相當。行解兼備。以平等大心。待四方衲子。方可據曲彔床。又須八面受敵。臨機縱奪。邪正不可得而前。透到佛祖著眼不及處。使學者心死意消。便能勃然而興。凜然而變。方可稱此題目。纔有毫末許。與人領覽。則為佛法罪人矣。豈況隈隈𣯧𣯧。半死半活。被二十四氣輥得。七顛八倒。做主不成。似者般底。欲使叢林茂盛。標準後學。得非難乎。古德道。達磨大師。空手來空手去。已是揚塵簸土。曲為今時。黃梅七百高僧。箇箇希求佛法。惟盧行者一人。眼不識字。專事供舂。所以西土衣盂。密而授之。蓋此門不易湊泊。若夙有靈骨。不待揚眉瞬目。曲巧方便。直下蹈翻從上老凍膿窠窟。全身擔荷空手來空手去底一著子。豈不快哉。何患名實行解。不昭著於時也。}@
%{名实相当，行解兼备，以平等大心，待四方衲子，方可据曲彔床。又须八面受敌，临机纵夺，邪正不可得而前。透到佛祖著眼不及处，使学者心死意消，便能勃然而兴，凜然而变，方可称此题目。纔有毫末许，与人领览，则为佛法罪人矣。岂况隈隈𣯧𣯧，半死半活，被二十四气輥得，七颠八倒，做主不成。似者般底，欲使丛林茂盛，标准后学，得非难乎。古德道，达磨大师，空手来空手去，已经是扬尘簸土，曲为今时。黄梅七百高僧，箇箇希求佛法，惟卢行者一人，眼不识字，专事供舂。所以西土衣盂，密而授之。盖此门不易凑泊。若夙有灵骨，不待扬眉瞬目，曲巧方便，直下蹈翻从上老冻脓窠窟，全身担荷空手来空手去底一著子，岂不快哉。何患名实行解，不昭著于时也。}%
@{示梓文禪人}@
%{给梓文禅师}%

@{古之英特遠行千里。不求珍寶。而乞一言。師家既把不定。未免直述其入道要徑。儻皮下有血。言外知歸。亦不忝矣。}@
%{古时候，那些精通佛法的人，远行千里，不求珍宝，只为了请教一句佛法。师父既然拿不定主意，就干脆直接说出入道的关键，如果你的内心有所领悟，从言外之意就能明白，也不算白跑一趟了。}%

@{近年此風頗盛。纔入眾。先以牛腰之軸。求法語。為參學門庭之設。其緊切處。颺在無事甲裏。而大方老禿兵。又縱其波辯。雕割文彩。從而絡之。使新學比丘飲此狐涎。終身難脫。良可悲也。}@
%{近年来，这种风气很盛行。刚入佛门的人，就拿着一根牛腰骨头，来求佛法，说是参学佛法的门庭之设。这种紧要之处，其实是在不经意之间，而那些大方的老和尚，又放纵他们辩论，雕琢文采，以此来引诱他们。让新学比丘喝下这种狐涎，一辈子都难以摆脱，实在可悲。}%

@{魯祖逢僧。面壁而坐。麻谷見僧。便閉却門。電光石火。領與不領。俱落第二。豈肯類我類我。墮在語言。所以高山流水。只貴知音。鄭衛之門。速須掩耳。}@
%{鲁祖遇到僧人，就面壁而坐。麻谷遇到僧人，就关上门。电光石火之间，领悟与不领悟，都落于第二等。怎么会愿意说我我我，陷入语言的泥潭呢？所以高山流水，只贵在知音。郑卫之歌，要赶紧掩耳不听。}%

@{示無波李新恩}@
%{给无波李新恩}%

@{達磨祖師。自西天歷十萬里水雲。而至此土。首對梁主。奏以黃鐘大呂之聲。雖天聽無私。而音節失旨。遂絕江航葦。面壁少林。直下坐斷。壁立萬仞。}@
%{达摩祖师，从西天历经十万里水云，来到中国。第一次见到梁武帝，就用黄钟大吕的声音，讲佛法。虽然天听无私，但是音节失旨，所以就断了江航，面壁少林，直接坐断，壁立万仞。}%

@{歲月既邁。香風四馳。有囿名相而善求其然者。向壁立萬仞處。領得意旨。禮三拜。依位而立。則曰。汝得吾髓。降此已往。宗分派列。傳持壁立萬仞底一著子。碁布天下。皎若日星。}@
%{岁月流逝，香风四溢。有人局限于名相，却善于寻求其道理，向壁立万仞的地方，领悟了意旨，礼拜三拜，站在那里。就说：你得到了我的精髓。从今以后，宗派分列，传承壁立万仞的这一招棋，布满天下，明亮如日月星辰。}%

@{此非大力量大根器大因緣。卒難湊泊。去歲秋暑如焚。閤下遠披孤頂。直造茅廬獲揖風標。出語間。已知為佛法中人。}@
%{这不是一般人能做到的，需要大力量、大根器、大因缘，才能最终成就。去年秋天，暑热如火，您远披孤顶，直接来到茅庐，得到我的指点。从您说话之间，就知道您是佛法中人。}%

@{今之士大夫。尊爵崇祿。汲汲然何暇。分陰及此。自非靈山親承記莂根於性者。疇克爾耶。茲又沐藻翰。披露衷曲。自愧自悔。於道切切。誠可知矣。}@
%{现在的士大夫，尊贵爵位，丰厚俸禄，急急忙忙，哪有空闲，来领悟佛法？如果不是灵山亲承，根植于性者，谁能做到呢？现在又蒙受您的教诲，披露我的真心，自愧自悔，对佛道非常渴望，您是知道的。}%

@{蒙喻夙業深重。身墮塵勞。若向一念未興已前。照破輪迴生死。不落聖凡情量。便是出塵。羅漢有何戶牖可以窺測。有何文理可以揣量。有何生死可以怖畏。有何佛道可以咨參。}@
%{您说我宿业深重，身陷尘劳。如果能在念头未起之前，照破轮回生死，不落入圣凡的界限，那就是出尘。罗汉有什么窗户可以窥测？有什么文理可以揣量？有什么生死可以恐惧？有什么佛道可以咨询？}%

@{鐵團欒是箇清淨慈門。更無毫髮許。欠少。所以古德垂一言半句。為世良藥。欲治眾生日用紛飛。著有著空之病。殊不知。返以執病為藥。良可悲也。}@
%{铁团栾就是一个清净慈悲的门户，再也没有一丝一毫的欠缺。所以古德留下的一言半句，是世间的良药。想要治疗众生日常生活中，执着于有和空的毛病，殊不知，反而把执着当作药，实在可悲。}%

@{如所教。所思所為。如有兩人。此皆浮塵。繫念所起。若能推窮所思。則便有三人。三人則一人。一人則三人。乃至百千萬億人。即是一人。一人即是百千萬億人。}@
%{就像您教导的，所思所为，如果像两个人，这都是浮尘，是执念所起。如果能够推究所思，就会有三个。三个就是一个人，一个人就是三个。乃至百千万亿人，就是一个人，一个人就是百千万亿人。}%

@{和者一人。掃向新羅檀特國裏。却款款地。歸來道。㘞。爾。是阿誰。到者裏。便如善財入彌勒樓閣。勝妙境界。悉在目前。惟恐深信不及。轉增迷悶。}@
%{和为一体，扫向新罗檀特国，然后慢慢地回来，说：哎，你，是谁？来到这里，就如同善财入弥勒楼阁，胜妙境界，都在眼前。唯恐深信不及，反而增加了迷闷。}%

@{但向無下手處承當。無所得處受用。便是第一等。直截簡徑法門。門下雖知其病。而不能去其病者。乃自作障礙也。請向壁立萬仞處。看自然無思不服。}@
%{但要从无下手之处承当，从无所得之处受用，那就是第一等，直截简捷的法门。门下弟子虽然知道病症，却不能去除病症，那就是自作障碍。请向壁立万仞的地方，看自然无思不服。}%

@{示日本國心禪人}@
%{给日本国心禅师}%

@{佛法至要。初無殊方異域之間。只要。當人負不群氣概。猛著精彩。直下坐斷一切得失是非。信得及把得定。孤巍峭峙不立生涯。靜照無私靈然自得。}@
%{佛法至要，最初没有特殊的地方和不同的地域。只要你拥有不凡的气概，猛烈地投入佛法，直接坐断一切得失是非，能够相信并坚定不移，孤傲巍峨，峭立不立，静照无私，灵然自得。}%

@{切不得向無明窠子裡。妄行卜度。纔存聖量。關感不通。更須轉向那邊。如青天怒雷飄風灑雪。自然頭頭出礙。方與至要之妙。冥相脗合。不患行脚大事不辦。不愁生死漏念不脫。}@
%{绝对不要在无明窠子里面，妄行卜度。一旦存有圣人的量度，就会不通。更要转到那边。就像青天怒雷，飘风洒雪，自然地头头都突破障碍。才能与佛法至要的妙处，冥冥之中相合。不担心行脚大事办不成，不愁生死漏念不脱。}%

@{逗到無依無欲之地。理事混融。功勳絕待。方可運出自己家珍。賑濟孤陋不孤。遠泛鯨波。參尋知識。今則欲還故都。月朗風高。指日可到。}@
%{逗到无依无欲的地方，理事混融，功勋绝待。才能运出自己家的珍宝，救济孤陋寡闻，不孤单。远泛鲸波，参寻知识。现在想要回到故都，月光朗照，风高气爽，指日可到。}%

@{却將從上所得。啟迪大根。使日本國內悉皆成佛無餘。誠不忝矣。苟或尚存知見。墮在區宇。更須再過海來。老拳終不妄發。}@
%{却将从上所得，启迪大根，使日本国内悉皆成佛无余，诚不负此行。如果还存有知见，堕落于尘世，更需要再次渡海而来。老拳终不虚发。}%

@{示行者智潮}@
%{给行者智潮}%

@{優婆塞者。吾佛會中四眾之一數也。精持苦行。承事佛僧。先道業而後得度。世尊入滅。道法遐被五天竺國。佛舍僧廬。莫不有之。}@
%{优婆塞，是我佛法会中的四众之一。精持苦行，承事佛僧，先修道业，然后才能得度。世尊入灭，佛法远被五天竺国，佛舍僧庐，没有不有的。}%

@{逮教入中國。譯梵語而正唐言。名之曰行者。蓋有德有行之所稱也。其數既廣。漢唐以來。設官置局。試經得度。至於海內奇髦俊彥。冐歷寒暑窮經討論。以試所業。}@
%{等到佛法传入中国，翻译梵语，并用唐朝的语言，称之为行者。因为他们有德行，所以才被称为行者。他们的数量很多，汉唐以来，设立官职和机构，考试佛经，得度。至于海内奇才俊杰，历经寒暑，穷经讨论，来测试自己的学业。}%

@{其間獲中僧科者。官給黃牒。剃度為僧。然後肩雲頂絲。履艱涉險。不憚數千里之遙。尋師訪道。究明人天性命之學。醞釀既久。文彩發露。王臣尊禮。為人天師。一言一句。光明殊勝。為後世法。}@
%{其中考中僧科的人，官府会发给他们黄牒，剃度为僧。然后肩负云彩，顶着丝绦，历经艰难险阻，不畏惧千里之遥，寻师访道，研究人天性命之学。经过长时间的酝酿，文彩显露，王公大臣尊礼，成为人天师。一言一句，光明殊胜，成为后世的典范。}%

@{此古今通論。出家兒之大體也。南渡之後。為見吾教日興。出綾紙易楮幣。庶欲得者寡而入者稀。殊不知。物隨事變。一墮利域。百計紛拏。以謀進納之計。得之者形服雖殊。昇沈事海。失之者窮困相煎。老斃山澤。}@
%{这是古今通论，出家人的大体。南渡之后，因为看到我佛法日益兴盛，就用绫纸换取纸币，希望得到佛法的人少，而进入佛门的人稀少。殊不知，事物随着时间而改变，一旦堕落到利益的领域，就会百计纷争，为了谋求升迁。得到佛法的人，虽然形服不同，但也会沉浮于世事海洋。得不到佛法的人，就会穷困相煎，老死山泽。}%

@{要如前人優游教海。披尋文義。試所得而披法服者。無復得也。智潮近事且久。凡見衲子往來或勘辨引驗。或怒罵呵咄。隱几壁聽。激起善本。捧紙下拜。願求法藥。老僧不覺大笑。}@
%{要像以前的人，优游于佛法海洋，披阅寻觅佛经的文义，经过考试得到佛法，然后穿上法服的人，现在已经没有了。智潮你侍奉佛法已经很久了，凡是看到僧人来来往往，或者辩论引经据典，或者怒骂呵斥，你都隐几壁听，激发他们的善根，捧着纸跪拜，希望得到佛法的药方。老僧忍不住大笑。}%

@{雖然無佛。也解放光。信筆姑述梗概萬一。以酬勤勞。要且。無一點佛法道理。污汝耳根。思之。}@
%{虽然没有佛，也放射光芒。信手写下梗概，聊以酬谢你的勤劳。总之，没有一点佛法道理，污染你的耳朵。想想吧。}%
@{序跋}@
%{序跋}%

@{金剛經序}@
%{金刚经序}%

@{入城持鉢。洗足宴趺。幸自可憐生。無端被善現出來道箇希有。伎倆消盡。直饒分分字字。說盡葛藤。終是註解不出。子休禪人。知其敗闕處。率三十二人。力與之雪恥。儻於毫端未舉已前。救得黃面老子。可不偉哉。其如引紙行墨。劍去久矣。}@
%{进城拿着钵，洗脚盘腿而坐。幸好可怜的你出生了，无缘无故被善知识点化出来，道出一个稀有的道理。技巧都消尽了，即使一字一句说尽葛藤，最终还是解释不出来。子休禅师知道它的败缺之处，率领三十二人，竭尽全力为它雪耻。如果在毫端未举之前，能救得黄面老子，难道不伟大吗？然而就像引纸行墨，剑已经去了很久了。}%

@{跋梵書心經}@
%{跋梵书心经}%

@{橫鉤三點。似月如星。老胡用盡機關。一生拈弄不出。若更加其彔彔曲曲。自謂海外得來。何異楚人以雞為鳳。要得恁麼。直須盡大地。明眼譯師。無啟口處方合斯旨。}@
%{横钩三点，像月像星。老胡用尽机关，一生也拿捏不出来。如果再加上那些曲折迂回，自以为是从海外得来的，这跟楚人以鸡为凤有什么区别？想要得到这样，就必须尽大地，明眼译师，没有开口的地方才符合这个旨意。}%

@{跋應庵和尚書}@
%{跋应庵和尚书}%

@{圓悟道。蘄州子得則得。腦後少一錐。逮見虎丘牛過窓櫺。穎然頓脫。起東山正續之統。如杲日麗天眾星掩耀。凡片言隻字落江湖。得之者如獲夜光。道之感人如此。甞與蓮華峯諸衲往來。觀其書飾。筆力清勁。風度翔舞。使人畏之。}@
%{圆悟道，蕲州子得则得。脑袋后面少了一锥子，等到看到虎丘牛穿过窗棂，灵光一闪，顿悟脱落，继承了东山正续的统绪。如同杲日丽天，众星掩耀，凡是片言只语落在江湖，得到它的人就像得到夜光璧一样。道之感人如此。曾经与莲花峰诸衲往来，观其书饰，笔力清劲，风度翔舞，让人敬畏。}%

@{真讚}@
%{真赞}%

@{自讚}@
%{自赞}%

@{不開罵人口。難以見其慈。不徵衲子病。難以表其師。}@
%{不开骂人口，难以见其慈悲。不诊治衲子的病，难以表现出他的老师身份。}%

@{似之則殃門添禍。否之則鳳林吒之。}@
%{似之则殃门添祸，否之则凤林吒之。}%

@{畫工筆熟不識伊。白髮𣯶𣯶箇是誰。咄。}@
%{画工笔熟不识他，白发苍苍的这个是谁？咄。}%

@{蓬萊宣長老請}@
%{蓬莱宣长老请}%

@{啐啄之機。臨崖一拶。虎嘯龍吟。二九十八。宣禪自是惡冤家。}@
%{啐啄之机，临崖一拶。虎啸龙吟，二九十八。宣禅自是恶冤家。}%

@{學伊豈止頂門瞎。}@
%{学他岂止顶门瞎。}%

@{妙源首座請}@
%{妙源首座请}%

@{道不可傳。貌不可繪。冷坐深雲。虎視百怪。源遠流長滅正宗。}@
%{道不可传，貌不可绘。冷坐深云，虎视百怪。源远流长灭正宗。}%

@{不比瞎驢趁大隊。}@
%{不比瞎驴趁大队。}%

@{無隱侍者請}@
%{无隐侍者请}%

@{斗斗㖃㖃。雷驅電馳。垂手未遊象外。虛空突出毫釐。}@
%{斗斗㖃㖃，雷驱电驰。垂手未游象外，虚空突出毫厘。}%

@{目前難遏密。冷落有誰知。父攘羊子證之。}@
%{目前难遏密，冷落有谁知。父攘羊子证之。}%

@{從教萬古黑風吹。}@
%{从教万古黑风吹。}%

@{本立藏主請}@
%{本立藏主请}%

@{春山萬疊秋水一痕。凜然風彩何處求真。大方出沒兮全生全殺。}@
%{春山万叠秋水一痕，凛然风彩何处求真。大方出没兮全生全杀。}%

@{叢林悱悱兮。獨角一麟。}@
%{丛林悱悱兮，独角一麟。}%

@{無補侍者請}@
%{无补侍者请}%

@{計較拙於鳩。軒昂老而虎聞。必意消。見者難覩。}@
%{计较拙于鸠，轩昂老而虎闻，必意消，见者难睹。}%

@{到頭不識賓中主。黑漆竹篦劈面揮。師資誰謂無裨補。}@
%{到头不识宾中主，黑漆竹篦劈面挥。师资谁谓无裨补。}%

@{法雲首座請}@
%{法云首座请}%

@{咿嗚咿。那得知。寒酸看不上眼。手面移東換西。}@
%{咿呜咿，那得知。寒酸看不上眼，手面移东换西。}%

@{拱良工手破衲僧疑。行到水窮處。坐看雲起時。}@
%{拱良工手破衲僧疑，行到水穷处，坐看云起时。}%

@{雙林夏前告香普說}@
%{双林夏前告香普说}%

@{侍者法雲編}@
%{侍者法云编}%

@{古之宗師。為人直截。凡有所問。只就問處。與之破執。初無實義。後來垛生招箭。形於語言乃有普說。普說首出於真淨和尚。三佛以來皆有普說。無非怒罵呵咄鞭策誨勵。使其大心衲子。勇於進工。近世宗師間有普說。尚多文體。不見古人直截為人處。大似場屋中論策一般。及攻其所從。乃藥貼上語。不能療人之病。徒使其末流紛紛傳集祕蓄。以當本參。殊不知。我王庫內。無如是刀。德山道。亦無佛亦無祖。達磨元是老臊鬍。釋迦老子乾屎橛。十二分教是神鬼簿。四果三賢是守古塚。鬼盡皆自救不了。是則一期方便。早是畫蛇添足。臨際道山。僧往日。曾向毘尼中。留心數十年之間。披尋經論。後來方知是濟世表顯。遂乃一時拋却。發意參禪。遇善知識。方得道眼明白。辨得邪正。不是孃生下便會。此亦古人不欺之語。今之學者不得其妙。病在自信不及處。病在得失是非處。病在我見偏執處。病在限量窠臼處。病在機境不脫處。病在得少為足處。病在一師一友處。病在旁宗別派處。病在位貌拘束處。病在自大了一生小不得處。此幾種病。障道之媒。人皆有之。要在當人退步揩磨淨盡。使其入作無門。向一條古路上。蕩蕩地無拘無檢。無障無礙。拈來便用擦。著便殺。臨機縱奪。無秋毫許凝滯。如轉圓石於千仞之上。他日祥光發現。垂範後昆。誠不為忝。苟有一念希求佛法。却被佛法二字籠罩。如油入麫。求脫不得。山僧自少有意參學。坐一二年。略無所入。但覺心眼俱清。後來江湖間。雖親近人。他見爾不是箇中。蟲豸。誰肯淘汰爾。但臨風弔影。任之去留。後在金山。邂逅運庵先師招過霅上。得與入室。只是不得下語。纔開口便道。爾且款款地。不要茅廣。室中常示古帆未掛因緣。纔開口便罵。一日在侍者寮。思之。古帆未掛。有甚難會。其實只是一漚未發已前事。一念未興已前事。者僧也是箇乖底。却教宗師倒來入他窠子。嵓頭見他來處分曉。便與他闌口一築。謂之得人一牛還人一馬。何得不教人下語。遂擔者一擔見解。去方丈呈問。聲未絕。先師道。爾何不合取狗口。靜地裏密密體取去。每日只管來者裏。論量古人是非。有甚了期。及歸到寮中。不覺躁悶。忽然會得古帆未掛話。清淨行者不入涅槃話。其他近淺話頭。漸覺通曉。來日聞打鼓入室。先師見我氣貌稍自不同。却拋下古帆未掛話。問我南泉斬却猫兒。山僧便下一轉語道。大地載不起。先師低頭微笑。雖然如是。過得半年。心頭依舊鬧。被人拶著。依然去不得。後來看疎山壽塔話。三四年間。一日無心中。忽會得大嶺古佛放光底時節。方得自在。不被人謾却。將從前所看了底話頭。再把來。打一看。大與日前所見不同。信知。此事斷斷不在言語上。及遊山到漢上。夏在荊門玉泉。因閱覺範僧寶傳。見舉上座訪琅瑘因緣。琅瑘問。近離甚處。舉云。浙江。瑘云。舡來陸來。舉云。舡來。瑘云舡在甚處。舉云。步下。瑘云。不涉程途。一句作麼生。舉以坐具一摵云。杜撰長老如麻似粟。便走將出去。琅瑘親到旦過問。莫是舉上座麼。適來不合相觸忤。舉便喝云。長老何年到汾陽。我在浙江。早聞爾名。見解止如此。何得名播宇宙。琅瑘云。某甲罪過。便禮拜。相見處如此。分曉覺範傳中。却來下面。添幾句道。琅瑘曾以此舉似慈明。明笑云。舉見處纔能自了。而汝負墮。何以為人。山僧到此。不覺掩卷長歎。若果然有甚緇素。二大士相見。如蒼龍玩珠飢鷹摶食。有甚麼狼藉底。若如是討甚好慈明。覺範知見廣大。甞箋釋楞嚴。其扶宗樹教之文。遍叢林。豈肯以無益之詞。瞎後世學者眼。在南嶽二年。欲討一箇同人。決此狐疑。而不可得。及到雲居。寮中有大慧廣錄一部。弊甚人言有禪者。梅陽謫居之時。寫得捨在寮中。借來看。纔三兩卷。恰好撞著者箇話頭。大慧道。我每笑洪覺範偏要胡亂穿鑿。當時舉上座道。箇杜撰長老如麻似粟。已是將琅瑘。托上梵天。山僧見此。如暑中沃氷雪。又證得鄙者之所執。大慧真絕世宗眼後面幾句。又道。此是文殊普賢大人境界。非凡情可測。又道。覺範在真淨處。發明不多時。因事出院。離師太早。所以有到處。有不到處。且如編龍牙參翠微因緣。牙問。如何是祖師西來意。微云。與我過禪板來。牙過禪板與翠微。微接得便打。牙云。打即任打。要且無祖師西來意。又問臨際。如何是祖師西來意。際云。與我過蒲團來。牙過蒲團與臨際。際接得便打。牙云。打即任打。要且無祖師西來意。又問洞山。如何是祖師西來意。山云。待洞水逆流。却向汝道。他到者裏。心路絕伎倆盡。只得禮拜。後之學者。已眼不明。見他承嗣洞山便道。當時見翠微臨際之時。未透一犬吠虛千猱啀實。雲門見睦州。發明却嗣雪峯。惟有雪竇。見徹他骨髓。頌古裡面劈頭便道。龍牙山裡龍無眼。此語辛辣難近傍。蓋他用處多類此。只如頌楞嚴辨見處。吾不見時。何不見吾不見之處。若見不見。自然非彼不見之相。若不見吾不見之地。自然非物。云何非汝。釋迦老子脫白露淨。說得多少分曉。他却頌道。全象全牛翳不殊。從來作者共名摸。如今要見黃頭老。剎剎塵塵在半途。譬如眾盲摸象。雖知其象。而不見其全象。如庖丁解牛。雖解其牛。而未得其全牛。若到全象全牛之地。謂之理極情忘。雪竇却道。爾直饒得到全象全牛。與他幻翳何殊。却把釋迦老子指出似人底。一時潑撒了也。此老用處。動著便是砒霜狼毒。覺範却道。雪竇以死水瞎龍罪之分。明是活祖師意。却作死法會了。他分明道。龍牙山裡龍無眼。死水何曾振古風。禪板蒲團不能用。只應分付與盧公。者箇便與杜撰長老如麻似粟。伯仲間也。雪竇恐人不曉。復成一頌。盧公付了亦何憑。坐倚休將繼祖燈。堪對暮雲歸未合。遠山無限碧層層。者裏千門萬戶。一時打透。不是覺範不知雪竇頓放處。蓋用在一時。失在千古。學道人若不得一番胡孫子死。如何辨得邪正。若不得一番胡孫子活。如何脫得生死。適來如許。多家具子。衲僧九十日內暫掛瓶盂。若挨拶不透。則孤負行脚大事。若挨拶得透。如白衣拜相慶快平生。其如未然。更待彌勒生下化緣劫空復入涅槃。再出頭來垂接未盡也。未得了當在。何故。擊拂子勸君。得處披衣坐。莫折松枝拂蘚痕。久立。}@
%{古时候的宗师，为人直截。凡是有人问问题，就只针对问的地方，帮他破除执念。一开始没有实质的意义，后来逐渐积累经验，招来箭矢，形诸语言，便有了普说。普说首先出自真净和尚，三佛以来都有普说，无非是怒骂呵斥、鞭策劝诫，使其大心衲子勇于精进。近世的宗师之间有普说，却大多是文体上的，不见古人直截为人的地方，就像场屋中论策一样。等到攻击他所从，便只是药贴上的话，不能疗人之病，徒劳使其末流纷纷传集秘蓄，用来当作本参。殊不知，我王的库房里，没有这样的刀。德山说：亦无佛亦无祖，达摩原本是老臊胡，释迦老子是干屎橛，十二分教是神鬼簿，四果三贤是守古塚，鬼尽皆自救不了。这只是一期方便，早就画蛇添足了。临际道山，僧人往日曾向比丘尼中留心数十年，披寻经论，后来才明白是济世表显，于是就一时抛却，发心参禅，遇到善知识，才得到道眼明白，辨得邪正，不是娘生下来就会的。这也是古人不欺之语。现在的学者不得其妙，病在自信不及处，病在得失是非处，病在我见偏执处，病在限量窠臼处，病在机境不脱处，病在得少为足处，病在一师一友处，病在旁宗别派处，病在位貌拘束处，病在自大了一生小不得处。这几种病，是障道之媒，人皆有之，要是在当人退步揩磨净尽，使其入作无门，向一条古路上，荡荡地无拘无检，无障无碍，拈来便用擦，着便杀，临机纵夺，无秋毫许凝滞，如转圆石于千仞之上，他日祥光发现，垂范后昆，诚不为忝。苟有一念希求佛法，却被佛法二字笼罩，如油入面，求脱不得。山僧自少有意参学，坐了一二年，略无所入，但觉心眼俱清。后来江湖间，虽然亲近人，他见你不是箇中，虫豸，谁肯淘汰你？但临风弔影，任之去留。后在金山，邂逅运庵先师招过霅上，得与入室。只是不得下语，才开口便道：你且款款地，不要茅广。室中常示古帆未挂因缘，才开口便骂。一日在侍者寮，思之，古帆未挂，有甚难会？其实只是一沤未发已前事，一念未兴已前事。这僧也是个乖底，却教宗师倒来入他窠子。嵓头见他来处分晓，便与他阑口一築，谓之得人一牛还人一马，何得不教人下语？遂担着一担见解，去方丈呈问，声未绝，先师道：你何不合取狗口？静地里密密体取去。每日只管来者里，论量古人是非，有甚了期？及归到寮中，不覺躁闷，忽然会得古帆未挂话，清净行者不入涅槃话，其他近浅话头，渐渐觉通晓。来日闻打鼓入室，先师见我气貌稍自不同，却拋下古帆未挂话，问我南泉斩却猫儿，山僧便下一转语道：大地载不起。先师低头微笑。虽然如是，过得半年，心头依旧闹，被人拶著，依然去不得。后来看疎山寿塔话，三四年間，一日无心中，忽会得大岭古佛放光底时节，方得自在，不被人謾却。将从前所看了底话头，再把来，打一看，大与日前所见不同。信知，此事断断不在言语上。及遊山到汉上，夏在荆门玉泉，因阅觉範僧宝传，见举上座访琅瑘因缘。琅瑘问：近离甚处？举云：浙江。瑘云：舡来陆来。举云：舡来。瑘云舡在甚处？举云：步下。瑘云：不涉程途，一句作麼生？举以坐具一摵云：杜撰长老如麻似粟。便走将出去。琅瑘亲到旦过问：莫是举上座麼？适来不合相触忤。举便喝云：长老何年到汾阳？我在浙江，早闻尔名，见解止如此，何得名播宇宙？琅瑘云：某甲罪过，便礼拜。相见处如此。分晓觉範传中，却来下面，添几句道：琅瑘曾以此举似慈明。明笑云：举见处纔能自了，而汝负堕，何以為人？山僧到此，不覺掩卷长歎。若果然有甚緇素，二大士相见，如苍龙玩珠饥鹰摶食，有甚麼狼藉底？若如是討甚好慈明？觉範知见广大，甞箋释楞严，其扶宗树教之文，遍丛林，岂肯以无益之词，瞎后世学者眼？在南岳二年，欲讨一箇同人，决此狐疑，而不可得。及到雲居，寮中有大慧廣錄一部，弊甚人言有禅者。梅陽谪居之时，写得捨在寮中，借来看，才三两卷，恰好撞著者箇话头。大慧道：我每笑洪觉範偏要胡乱穿凿。当时举上座道：箇杜撰长老如麻似粟，已是将琅瑘，托上梵天。山僧见此，如暑中沃氷雪，又证得鄙者之所执。大慧真绝世宗眼后面几句，又道：此是文殊普贤大人境界，非凡情可測。又道：觉範在真净处，发明不多时，因事出院，离师太早，所以有到处，有不到处。且如编龙牙参翠微因缘。牙问：如何是祖师西来意？微云：与我过禅板来。牙过禅板与翠微。微接得便打。牙云：打即任打，要且无祖师西来意。又问临际：如何是祖师西来意？际云：与我过蒲团来。牙过蒲团与临际。际接得便打。牙云：打即任打，要且无祖师西来意。又问洞山：如何是祖师西来意？山云：待洞水逆流，却向汝道。他到者裏，心路绝伎俩尽，只得礼拜。后之学者，已眼不明，见他承嗣洞山便道：当时见翠微临际之时，未透一犬吠虛千猱啀實。雲门见睦州，发明却嗣雪峯，惟有雪窦，见徹他骨髓。颂古里面劈头便道：龙牙山裡龙无眼。此语辛辣难近傍。盖他用处多类此，只如颂楞严辨见处。吾不见时，何不见吾不见之处？若见不见，自然非彼不见之相。若不见吾不见之地，自然非物，云何非汝？释迦老子脫白露淨，说得多麼分晓。他却颂道：全象全牛翳不殊，从來作者共名摸。如今要见黄头老，剎剎塵塵在半途。譬如眾盲摸象，虽知其象，而不見其全象。如庖丁解牛，虽解其牛，而未得其全牛。若到全象全牛之地，谓之理极情忘。雪窦却道：爾直饒得到全象全牛，与他幻翳何殊？却把释迦老子指出似人底，一时泼撒了也。此老用处，动着便是砒霜狼毒。觉範却道：雪窦以死水瞎龙罪之分，明是活祖师意，却作死法会了。他分明道：龙牙山裡龙无眼，死水何曾振古风。禅板蒲团不能用，只应分付与卢公。这箇便与杜撰长老如麻似粟，伯仲間也。雪窦恐人不晓，復成一颂：卢公付了亦何凭，坐倚休将继祖燈，堪对暮雲归未合，远山无限碧層層。者裏千门万户，一时打透。不是觉範不知雪窦顿放处，盖用在一时，失在千古。学道人若不得一番胡孙子死，如何辨得邪正？若不得一番胡孙子活，如何脫得生死？适来如许，多家具子，衲僧九十日內暂挂瓶盂，若挨拶不透，则孤负行脚大事。若挨拶得透，如白衣拜相庆快平生。其如未然，更待弥勒生下化缘劫空復入涅槃，再出头来垂接未尽也。未得了当在，何故？击拂子劝君，得处披衣坐，莫折松枝拂蘚痕，久立。}%@{靈隱立僧普說}@
%{灵隐立僧普说}%

@{侍者淨覃編}@
%{侍者净覃编}%

@{威音那畔一著子。往古宿衲忘軀命力行之。務要拈花面壁之風不墜。以圖報佛祖深恩。}@
%{威音那畔一著子，往古宿衲忘躯命力行之，务要拈花面壁之风不坠，以图报佛祖深恩。}%

@{近年叢林凋弊。學者不本宗猷。浸淫外學。滋長無明。雖千百群居。未聞有如爆龜紋。可以為末世滅胡種族。良可悲也。}@
%{近年丛林凋弊，学者不本宗猷，浸淫外学，滋长无明，虽千百群居，未闻有如爆龟纹，可以为末世灭胡种族，良可悲也。}%

@{若如是行脚。如是見人。則其利甚輕。其害甚重。捱到頭白齒黃。孤燈獨照之時。遠不如精修白業底。田舍翁去住自由。蓋他無許多惡知惡覺。}@
%{若如是行脚，如是见人，则其利甚轻，其害甚重，捱到头白齿黄，孤灯独照之时，远不如精修白业底，田舍翁去住自由，盖他无许多恶知恶觉。}%

@{疎山矮師叔。探道之心甚切。一日在溈山會裡。聞示眾道。行脚高士。直須向聲色裏睡眠。聲色裏坐臥始得。}@
%{疎山矮师叔，探道之心甚切，一日在溈山会裡，闻示众道，行脚高士，直须向声色裏睡眠，声色裏坐卧始得。}%

@{疎山便出問。如何是不落聲色句。溈山竪起拂子。疎山云。此是落聲色句。溈山便歸方丈。}@
%{疎山便出问，如何是不落声色句，溈山竪起拂子，疎山云，此是落声色句，溈山便归方丈。}%

@{老子知他病在此。向千聖著眼不及處。通箇消息。却乃坐。鎮家堂。不露圭角。既不契遂辭香嚴。}@
%{老子知他病在此，向千圣著眼不及处，通箇消息，却乃坐，镇家堂，不露圭角，既不契遂辞香严。}%

@{嚴云。何不且住。疎山云。某甲與和尚無緣。嚴云。有何因緣不契。試舉看。}@
%{严云，何不且住，疎山云，某甲与和尚无缘，严云，有何因缘不契，试举看。}%

@{疎山舉前話。嚴云。某甲有箇道處。乃云。言發非聲。色前不物。此語是對機溈山。點發疎山。}@
%{疎山举前话，严云，某甲有箇道处，乃云，言发非声，色前不物，此语是对机溈山，点发疎山。}%

@{者矮子聞得。眼睛便活。乃云。元來此中有人。遂囑香嚴云。某甲且去。師兄有住處。却來相見。}@
%{者矮子闻得，眼睛便活，乃云，元来此中有有人，遂嘱香严云，某甲且去，师兄有住处，却来相见。}%

@{溈山至晚問香嚴。問聲色話底矮闍梨在否。嚴云。已去了。溈云。向子道甚麼。}@
%{溈山至晚问香严，问声色话底矮闍梨在否，严云，已去了，溈云，向子道甚么。}%

@{嚴云。某甲對他道。言發非聲色前不物。溈云。他道甚麼。嚴云。他深肯之。}@
%{严云，某甲对他道，言发非声色前不物，溈云，他道甚么，严云，他深肯之。}%

@{溈山失笑云。我將謂者矮子有長處。元來只在者裏。此子向去。設有住處。近山無柴燒。近水無水喫。}@
%{溈山失笑云，我将谓者矮子有长处，元来只在者裏，此子向去，设有住处，近山无柴烧，近水无水喫。}%

@{應庵和尚道。如今討箇言發非聲色前不物底。早是難得。更要會他溈山說話。行脚人還緇素得出麼。}@
%{应庵和尚道，如今讨箇言发非声色前不物底，早是难得，更要会他溈山说话，行脚人還緇素得出麼。}%

@{莫背地裡強頃自高。若經緯不分。不名本色衲子。}@
%{莫背地裡强頃自高，若经纬不分，不名本色衲子。}%

@{疎山又在湖北金鑾寺裏度夏。夜間聞僧舉。福州長慶懶安和尚示眾云。有句無句如藤倚樹因緣。}@
%{疎山又在湖北金鑾寺裡度夏，夜间闻僧举，福州长庆懒安和尚示众云，有句无句如藤倚树因缘。}%

@{疎山聞得道。我有一轉語。要去問者老子。夏罷遂入閩。見懶安和尚。又謂之溈山和尚。}@
%{疎山闻得道，我有一转语，要去问者老子，夏罢遂入闽，见懒安和尚，又谓之溈山和尚。}%

@{裴相國帥閩。自溈山請住長慶。疎山到彼。值師泥壁。次疎山便問。有句無句如藤倚樹。是和尚語否。}@
%{裴相国帅闽，自溈山请住长庆，疎山到彼，值师泥壁，次疎山便问，有句无句如藤倚树，是和尚语否。}%

@{溈山云是。疎山云。忽然樹倒藤枯。句歸何處。溈山放下泥盤。呵呵笑歸方丈。}@
%{溈山云是，疎山云，忽然树倒藤枯，句归何处，溈山放下泥盘，呵呵笑归方丈。}%

@{疎山云。某甲三千里外。賣却布單。特為此事而來。和尚為甚不與某甲說。}@
%{疎山云，某甲三千里外，卖却布单，特为此事而来，和尚为甚不与某甲说。}%

@{溈山云。侍者將錢。與者矮闍梨去。他日有獨眼龍。為汝點破。}@
%{溈山云，侍者将钱，与者矮闍梨去，他日有独眼龙，为汝点破。}%

@{後到明招。舉前話。招云。溈山頭正尾正。只是不遇知音。}@
%{后到明招，举前话，招云，溈山头正尾正，只是不遇知音。}%

@{疎山云。忽然樹倒藤枯。句歸何處。招云。更使溈山笑轉新。}@
%{疎山云，忽然树倒藤枯，句归何处，招云，更使溈山笑转新。}%

@{疎山當下有省乃云。元來溈山笑中有刀。如今兄弟家只解瞻前。不能顧後。}@
%{疎山当下有省乃云，元来溈山笑中有刀，如今兄弟家只解瞻前，不能顾后。}%

@{爾纔向溈山笑裏覓。便是錯了也。須是向有句無句如藤倚樹處。下得一轉語。}@
%{尔纔向溈山笑裏觅，便是错了也，须是向有句无句如藤倚树处，下得一转语。}%

@{親切略去下面許多閑絡索。方免得溈山明招。千古之下遭人檢點。}@
%{親切略去下面许多闲络索，方免得溈山明招，千古之下遭人检点。}%

@{爾若一向認著放下泥盤。笑歸方丈。更使溈山笑轉新處。盲禪瞎證。遞相恁麼流將去。}@
%{尔若一向认著放下泥盘，笑归方丈，更使溈山笑转新处，盲禅瞎证，递相恁麼流将去。}%

@{只認得他人口頭聲色。爾自己分上。並無悟入之期。弄到極處。終成話墮也。}@
%{只认得他人口头声色，尔自己分上，并无悟入之期，弄到极处，终成话堕也。}%

@{疎山復歸洞山。一日聞深夜欲以雲嵓所傳寶鏡三昧密付曹山。疎山潛身几下竊聽。伺其付畢。出來拊掌大笑道。}@
%{疎山复归洞山，一日闻深夜欲以雲嵓所传宝镜三昧密付曹山，疎山潜身几下窃听，伺其付毕，出来拊掌大笑道。}%

@{洞山禪有分付了也。亦遭悟本之記。後不爽香嚴之約。直造鄧州。}@
%{洞山禅有分付了也，亦遭悟本之记，后不爽香严之约，直造邓州。}%

@{一日香嚴上堂。有僧出問。不慕諸聖。不重己靈。時如何。此語是石頭。使南嶽之時。曾興此問。}@
%{一日香严上堂，有僧出问，不慕诸圣，不重己灵，时如何，此语是石头，使南岳之时，曾兴此问。}%

@{讓和尚道。子問太高生。何不向下問。石頭云。寧可永劫沈淪。不求諸聖解脫。乃回清源。}@
%{让和尚道，子问太高生，何不向下问，石头云，宁可永劫沈沦，不求诸圣解脱，乃回清源。}%

@{當時香嚴答者僧話道。萬機休罷。千聖不携。疎山在座下。作嘔吐聲云。是何言歟。}@
%{当时香严答者僧话道，万机休罢，千圣不携，疎山在座下，作呕吐声云，是何言歟。}%

@{嚴問。阿誰。眾云師叔。嚴云。不諾山僧。那疎山出眾云。是。}@
%{严问，阿谁，众云师叔，严云，不诺山僧，那疎山出众云，是。}%

@{嚴云。師叔莫道得麼。疎山云。道得。嚴云。試道看。}@
%{严云，师叔莫道得麼，疎山云，道得，严云，试道看。}%

@{疎山云。若教某甲道。須還師資之禮始得。嚴乃下座。大展坐具。禮三拜。準前問。}@
%{疎山云，若教某甲道，须还师资之礼始得，严乃下座，大展坐具，礼三拜，准前问。}%

@{疎山云。萬機休罷。猶有物在。千聖不携。亦從人得。何不道肯諾不得全。}@
%{疎山云，万机休罢，犹有物在，千圣不携，亦从人得，何不道肯诺不得全。}%

@{嚴云。肯又肯箇甚麼。諾又諾阿誰。疎山云。肯即肯他千聖。諾即諾自己靈。}@
%{严云，肯又肯箇甚么，诺又诺阿谁，疎山云，肯即肯他千圣，诺即诺自己灵。}%

@{嚴云。饒爾與麼。也。須三十年倒屙。設使住山。近山無柴燒。近水無水喫。分明記取。}@
%{严云，饶尔与麼，也，须三十年倒屙，设使住山，近山无柴烧，近水无水喫，分明记取。}%

@{後住疎山。果如所記。至二十七年。病愈云。香嚴師兄。記我三十年倒屙。今少三年。每至食畢。以手抉而吐之。以應前記。}@
%{后住疎山，果如所记，至二十七年，病愈云，香严师兄，记我三十年倒屙，今少三年，每至食毕，以手抉而吐之，以应前记。}%

@{後問鏡清。肯重不得全。爾作麼生。清云。全歸肯重。}@
%{后问镜清，肯重不得全，尔作麼生，清云，全归肯重。}%

@{疎山云。不得全聻。清云。箇中無肯路。疎山云。方愜病僧意。}@
%{疎山云，不得全聻，清云，箇中无肯路，疎山云，方愜病僧意。}%

@{衲僧家到此。推窮得出麼。見得二大老肝膽麼。}@
%{衲僧家到此，推穷得出麼，见得二大老肝胆麼。}%

@{當時香嚴若答得者僧。諦當何必下座。禮拜疎山。}@
%{当时香严若答得者僧，谛当何必下座，礼拜疎山。}%

@{疎山若點破得香嚴明白。安得受倒屙之患。到者裡也。須具些衲僧眼始得。}@
%{疎山若点破得香严明白，安得受倒屙之患，到者裡也，须具些衲僧眼始得。}%

@{山僧今日路見不平。却要斷者公案供養我五湖四海衲子。}@
%{山僧今日路见不平，却要断者公案供养我五湖四海衲子。}%

@{香嚴答者僧。話如神龜負圖。矮師叔招倒屙之患。順水流舟。若教盡大地人倒屙。亦未必有橫點頭者。}@
%{香严答者僧，话如神龟负图，矮师叔招倒屙之患，顺水流舟，若教尽大地人倒屙，亦未必有横点頭者。}%

@{何故。一句合頭語。萬劫繫驢橛。所以金以石試。人以言試。}@
%{何故，一句合头语，万劫繫驴橛，所以金以石试，人以言试。}%

@{爾若道眼明白在。今天下豈曰無人。到者裏使聰明強記不得。使波辯臆說不得。}@
%{尔若道眼明白在，天下岂曰无人，到者裡使聪明强记不得，使波辩臆说不得。}%

@{須是爾自識羞一番子方為究竟。}@
%{须是尔自识羞一番子方为究竟。}%

@{白雲端和尚。見楊次公外集。中間有一偈發明曹洞宗旨。丹山鸞鳳來阿閣。祕殿簫韶奏九成。}@
%{白云端和尚，见杨次公外集，中间有一偈发明曹洞宗旨，丹山鸾凤来阿阁，祕殿箫韶奏九成。}%

@{野老不知黃屋貴。六街猶聽靜鞭聲。乃云。他是過量人見徹古人心髓。}@
%{野老不知黄屋贵，六街犹听静鞭声，乃云，他是过量人见彻古人心髓。}%

@{洞山當季運之時。恐法門䆮衰。故用金剛般若三句。設五位君臣。立三種滲漏。}@
%{洞山当季运之时，恐法门䆮衰，故用金刚般若三句，设五位君臣，立三种渗漏。}%

@{如大爐鞴烹煅末學。使一箇箇各執本來契券。繼紹祖父田園。}@
%{如大炉鞴烹煅末学，使一箇箇各执本来契券，继绍祖父田园。}%

@{後來大慧因普說。聲東擊西。薄有所議。學者既無正知見。往往如矮子看戲。}@
%{后来大慧因普说，声东击西，薄有所议，学者既无正知见，往往如矮子看戏。}%

@{借使洞上五位。可以輕議。則臨際三玄要。四料揀。四賓主。四照用。亦可議也。}@
%{借使洞上五位，可以轻议，则临际三玄要，四料拣，四宾主，四照用，亦可议也。}%

@{如汾陽十智同真。浮山九帶。黃龍三關。如國家兵器。不得已也。初無實義。}@
%{如汾阳十智同真，浮山九带，黄龙三关，如国家兵器，不得已也，初无实义。}%

@{佛眼在五祖會裏。分化方歸佛果。纔見便道。臨際三句作麼生。分明是鑿竇引賊。}@
%{佛眼在五祖会裏，分化方归佛果，纔见便道，临际三句作麼生，分明是鑿窦引贼。}%

@{他一夜思量。明日謂佛果云。三句因緣我會得了也。先倒拇指云。者箇是第一句。}@
%{他一夜思量，明日谓佛果云，三句因缘我會得了也，先倒拇指云，者箇是第一句。}%

@{又倒一指云者。箇是第二句。遂與佛果一摑云。者箇是第三句。大笑趨去。}@
%{又倒一指云者，箇是第二句，遂与佛果一摑云，者箇是第三句，大笑趋去。}%

@{佛果舉似五祖。祖云。也好聻。動絃別曲落葉知秋。無為子既為白雲所知。作一偈寄之。}@
%{佛果举似五祖，祖云，也好聻，动弦别曲落叶知秋，无为子既为白云所知，作一偈寄之。}%

@{十載聞名楊次公。有文堪振我宗風。分三成六添些子。直得金烏半夜紅。}@
%{十载闻名杨次公，有文堪振我宗风，分三成六添些子，直得金乌半夜红。}%

@{次公因此至舒郡。訪端和尚夜話間。悉知此老所詣。來日上堂。乃云。}@
%{次公因此至舒郡，访端和尚夜话间，悉知此老所詣，来日上堂，乃云。}%

@{自古自今說理說事者。如麻竹稻葦。會禪者。更比比然。討一箇家裡人。如天上揀月。}@
%{自古自今说理说事者，如麻竹稻苇，会禅者，更比比然，讨一箇家裡人，如天上拣月。}%

@{黃梅賢宰楊次公。聞名十載有餘。夜來忽蒙訪及。元來却是箇本分家裡人。}@
%{黄梅贤宰杨次公，闻名十载有余，夜来忽蒙访及，元来却是箇本分家裡人。}%

@{杓柄短長。鍋子大小。雖未曾一一點過。看他數目。也甚分明。可謂如在東溪日。}@
%{杓柄短长，锅子大小，虽未曾一一點过，看他数目，也甚分明，可謂如在东溪日。}%

@{花開葉落時。幾擬將黃金鑄作鍾子期。忉忉地說一上。不能得了信之。}@
%{花开叶落时，几拟将黄金铸作钟子期，忉忉地說一上，不能得了信之。}%

@{通人分上。水乳相投。在今天下。那箇是本分家裡人。不道全無。只是正人難得。}@
%{通人分上，水乳相投，在天下，那箇是本分家裡人，不道全无，只是正人难得。}%

@{本庵永和尚住鼓山。道行江浙。衲子奔趨。以致松源秀嵓息庵無用諸大老。皆入閩觀其作略。}@
%{本庵永和尚住鼓山，道行江浙，衲子奔趋，以致松源秀嵓息庵无用诸大老，皆入闽观其作略。}%

@{自謂石門之門可入。一日鳴鼓開室。峻機妙用。獨脫無依。皆歛袵側目。毋敢湊泊。}@
%{自谓石门之门可入，一日鸣鼓开室，峻机妙用，独脱无依，皆歛袵侧目，毋敢凑泊。}%

@{得一兩夏。各自散去。看來此老。只能死得人。不能活得人。唯秀嵒尚少留之。}@
%{得一两夏，各自散去，看来此老，只能死得人，不能活得人，唯秀嵒尚少留之。}%

@{嘉定間。山僧在育王西塔。見之老子說鼓山時事。以手點木庵真云。我孤負者老和尚。}@
%{嘉定间，山僧在育王西塔，见之老子说鼓山时事，以手点木庵真云，我孤负者老和尚。}%

@{又點佛照真云。我被者老漢轉了話頭。感而又泣又笑。悲喜交攻。胸中必有事。}@
%{又点佛照真云，我被者老汉转了话头，感而又泣又笑，悲喜交攻，胸中必有事。}%

@{平日提唱。多是謳歌。五祖和尚會中。亦有一僧。謂之覺上座。}@
%{平日提唱，多是謳歌，五祖和尚会中，亦有一僧，谓之觉上座。}%

@{祖一日室中。舉釋迦彌勒是他奴。他是阿誰。他下轉語道。烏張三黑李四。五祖然之。}@
%{祖一日室中，举释迦弥勒是他奴，他是阿谁，他下转语道，乌张三黑李四，五祖然之。}%

@{圓悟在侍司道。和尚更勘他看。恐未實。明日再鳴鼓入室。祖復舉前話問。}@
%{圆悟在侍司道，和尚更勘他看，恐未实，明日再鸣鼓入室，祖复举前话问。}%

@{僧云。昨日道與和尚了也。祖云。道甚麼。僧擬開口。被祖闌胸一拳云不是。其僧當下有省。}@
%{僧云，昨日道与和尚了也，祖云，道甚么，僧拟开口，被祖闌胸一拳云不是，其僧当下有省。}%

@{後來見五祖門庭冷落。却歸長蘆夫鐵脚會裏。後出世住和州城外開聖。}@
%{后来见五祖门庭冷落，却归长芦夫铁脚会裏，后出世住和州城外开圣。}%

@{為夫老拈出拈香之日。忽胸中一點痛。徑就痛處發疽而殂。嗣香不原所自。顯驗如此。}@
%{为夫老拈出拈香之日，忽胸中一点痛，径就痛处发疽而殂，嗣香不原所自，显验如此。}%

@{在今天下。望風承嗣者如麻粟。若一一患疽而殂。何時是了。且其間識因果。知來自。又作麼生。}@
%{在天下，望风承嗣者如麻粟，若一一患疽而殂，何时是了，且其间识因果，知来自，又作麼生。}%

@{茲蒙堂頭。舉眾俾山野受牌。與兄弟舉話。此亦叢林任重之責。}@
%{兹蒙堂头，举众俾山野受牌，与兄弟举话，此亦丛林任重之责。}%

@{既不敢寧居。恐旦夕必為諸公開室相見。古來以籌室鍛鍊為重。近世師法不嚴。}@
%{既不敢宁居，恐旦夕必为诸公开室相见，古来以筹室鍛鍊为重，近世师法不严。}%

@{衲子殊不經意。法門澹泊一致於此。慈明見汾陽。二年不容入室。}@
%{衲子殊不经意，法门澹泊一致于此，慈明见汾阳，二年不容入室。}%

@{一日情切懷香。詣方丈咨懇。某甲為生死大事未明。冒軍旅而至席下。今再夏矣。}@
%{一日情切怀香，詣方丈咨恳，某甲为生死大事未明，冒军旅而至席下，今再夏矣。}%

@{未蒙令某與眾入室。恐失出家本志。望和尚慈悲。汾陽拈。主丈便打云。爾是何惡知識。來裨販我。}@
%{未蒙令某与众入室，恐失出家本志，望和尚慈悲，汾阳拈，主丈便打云，尔是何恶知识，来裨贩我。}%

@{慈明方聲悔謝。汾陽以手掩慈明口。明忽然大悟。者箇正如大將軍臨陳當鋒。一刀兩段。便見勝負。}@
%{慈明方声悔谢，汾阳以手掩慈明口，明忽然大悟，者箇正如大将军临陈当锋，一刀两段，便见勝負。}%

@{纔擬議則失利也。如適來所舉。疎山見溈山。又勘辨香嚴。可以一知一見。一機一境。所能窺測妙理耶。}@
%{纔拟议则失利也，如适来所举，疎山见溈山，又勘辨香严，可以一知一見，一機一境，所能窥测妙理耶。}%

@{爾若宿有靈骨。曾下般若種子。蒲團上挨得一絲一線透。向言外一逴逴得入手。作惟見得疎山。}@
%{尔若宿有灵骨，曾下般若种子，蒲团上挨得一絲一線透，向言外一逴逴得入手，作惟见得疎山。}%

@{勘辨香嚴。亦便知汾陽慈明師資道合。其如不然。更多買幾雙草鞋。繞四天下走蹈。}@
%{勘辨香严，亦便知汾阳慈明师资道合，其如不然，更多买几双草鞋，绕四天下走蹈。}%

@{教脚板闊道。我是行脚僧。逢人說禪說道。口如紡車。莫教一朝。如老鼠入牛角。}@
%{教脚板阔道，我是行脚僧，逢人说禅说道，口如纺车，莫教一朝，如老鼠入牛角。}%

@{路頭既極無所憑藉。則四大五蘊分離。千辛萬苦之狀。不言可知矣。}@
%{路头既极无所凭藉，则四大五蕴分离，千辛万苦之状，不言可知矣。}%

@{古德道。前路茫茫。未知何往。驀然有箇不顧生死底漢。出來為眾竭力。}@
%{古德道，前路茫茫，未知何往，驀然有箇不顾生死底汉，出来为众竭力。}%

@{山僧道。爾且住。待我掛牌時却來商量。久立珍重。}@
%{山僧道，尔且住，待我挂牌时却来商量，久立珍重。}%
@{立僧納牌普說}@
%{立僧纳牌普说}%

@{一句子。古佛說不到。玉轉珠回。一句子。老胡不將來。填溝塞壑。說不到不將來。笑指文殊在五臺。便與麼去。已落諸人窠臼裏。}@
%{一句话，古佛说不到，玉转珠回。一句话，老胡不将来，填沟塞壑，说不到不将来。笑指文殊在五台，便与么去，已落诸人窠臼里。}%

@{所以古德教人參禪。先要參取涅槃堂裏禪。其間傳佛心宗。續佛慧命。且置之一邊。何故。蓋涅槃乃死生切要之地。眼光欲落未落。火風欲散未散。如刀割肉。似箭攢心。那時要得用萬一。不覺不知。被他移入驢胎馬腹裏。卒難得出。出家兒尤宜著鞭。袈裟下失人身。萬劫不復。}@
%{所以古德教人参禅，先要参取涅槃堂里禅，其间传佛心宗，续佛慧命，且置之一边。何故？盖涅槃乃死生切要之地，眼光欲落未落，火风欲散未散，如刀割肉，似箭攒心，那时尚要得用万一，不觉不知，被他移入驴胎马腹里，卒难得出。出家儿尤宜著鞭，袈裟下失人身，万劫不复。}%

@{每日不要只管理會他人閑事。爾自己分上。無量劫來。如洪波大浪。未甞休息。一日十二箇時辰。阿那箇一時。無走作來。一粥一飯。無走作麼。開單展鉢。無走作麼。進退揖讓。無走作麼。語言談論。無走作麼。驀然打箇困來。便乃落在陰界中。頭出頭沒。爾醒時。一段孤明歷歷底。阿誰作主。既無人作主。火風未散。陽魄未飛。早成隔生人也。大難大難。棒打石人頭。剝剝論實事。節物速化。法道䆮微。有志於此段切者。尋師擇友。如救頭然。終不為身衣口食。觀山翫水。悠悠送日。}@
%{每日不要只管理会他人闲事，尔自己分上，无量劫来，如洪波大浪，未尝休息。一日十二个时辰，阿那一个一时，无走作来？一粥一饭，无走作么？开单展鉢，无走作么？进退揖让，无走作么？语言谈论，无走作么？驀然打个困来，便乃落在阴界中，头出头没。尔醒时，一段孤明历历底，阿谁作主？既无人作主，火风未散，阳魄未飞，早成隔生人也。大难大难。棒打石人头，剥剥论实事。节物速化，法道䆮微，有志于此段切者，寻师择友，如救头然。终不为身衣口食，观山玩水，悠悠送日。}%

@{爾若真箇信得及。莫教一日被爾捱得透百千法門無量妙義畢矣。便能成就一切法。破壞一切法。出三界二十五有。通一切有無障礙。春花秋葉。雲騰鳥飛。皆吾藏中。無一事不契真如。無一法不順正理。自是明暗相凌。不能得到無依獨脫之地。乃有新學久參。致使叢林正氣日消。佛祖慧命懸絕。}@
%{尔若真箇信得及，莫教一日被尔捱得透百千法门无量妙义毕矣。便能成就一切法，破坏一切法，出三界二十五有，通一切无有障碍。春花秋叶，云腾鸟飞，皆吾藏中，无一事不契真如，无一法不顺正理。自是明暗相凌，不能得到无依独脱之地。乃有新学久参，致使丛林正气日消，佛祖慧命悬绝。}%

@{且如新學比丘。纔入門來。先以生死大事未明為辭。放下笠子。坐得一年半載。既不善用工。則無所入。便起錯用心。輥入無明窠子裏。以文言義句。為日益之學。歲月既往。豪邁之氣日高。味道之心日遠。殊不知。得失在心。煎熬萬狀。要如臨際三年不出僧堂。無復得也。看他一旦奮發。驚群動眾。臨機通變。如俊鷹快鷂。搏風搏日。擬尋其影跡。了不可得。要到者箇田地。急須颺却從前學解明昧兩岐。捱教通身如熱鐵團子。與死為隣。拈一箇古人話頭。拋在面前。如生冤家。晝夜如坐。芒刺。自有穿透底時節。切不得泥著坐相。坐時須要方便。裏面既無主宰。徒爾勞神。古德道。心空境寂。只為久滯不通。參禪須參活句。不參死句。死句下薦得。自救不了。此是新學比丘之程限也。}@
%{且如新学比丘，纔入門来，先以生死大事未明为辞，放下笠子，坐得一年半载，既不善用工，则无所入，便起错用心，輥入无明窠子里，以文言义句，为日益之学。岁月既往，豪迈之气日高，味道之心日远。殊不知，得失在心，煎熬万状。要如临际三年不出僧堂，无复得也。看他一旦奋发，惊群动众，临机通变，如俊鹰快鷂，搏风搏日，拟寻其影迹，了不可得。要到者箇田地，急须颺却从前学解明昧两岐，捱教通身如热铁团子，与死为隣。拈一箇古人话头，拋在面前，如生冤家，昼夜如坐，芒刺，自有穿透底时节。切不得泥著坐相，坐时须要方便，裏面既无主宰，徒尔劳神。古德道，心空境寂，只为久滞不通。参禅须参活句，不参死句。死句下荐得，自救不了。此是新学比丘之程限也。}%

@{中間久參宿將發足超方。亦有打頭不遇惡辣手段底宗匠。坐在見地。雖甘心枯志忘形。鑽之仰之。淘之汰之。但裝重己見而已。不能脫去鶻臭布衫。一旦時緣成稔。出來為人取與之間。應機不妙。蓋從殊勝境界中得。被人蓋覆將來。便乃辨他不出。所以性敏者。多不得道。自高者多恥下問。此酌然之理。}@
%{中间久参宿将发足超方，亦有打头不遇恶辣手段底宗匠，坐在见地，虽甘心枯志忘形，鑽之仰之，淘之汰之，但装重己见而已，不能脫去鶻臭布衫。一旦时缘成稔，出来为人取与之间，应机不妙，盖从殊胜境界中得，被人盖覆将来，便乃辨他不出。所以性敏者，多不得道，自高者多耻下问。此酌然之理。}%

@{法眼會中有一僧。名之曰則監院。久依法眼。凡陞堂小參入室普說。並不趨赴。法眼一日。撞見他道。則兄爾後生家。白日茫茫。何不問事。者僧道。某甲實謾和尚不得。曾見青峯和尚。得箇安樂法門。所以罷參。法眼云。爾從甚麼因緣中得入。者僧道。曾問如何是學人自己。青峯向我道。丙丁童子來求火。我便從者裏住。法眼云。好語。只恐爾錯會。者僧不消一寸鉤三尺線。一釣便上道。丙丁屬火。將火覓火。將自己覓自己。法眼大笑道。我向爾道。爾不會青峯意。者僧鼓起無明。起單前去。是他般若因緣成熟時節至矣。行得三兩日。忽然思量道。法眼和尚是五百眾肉身大士。道我不是。必有長處。回來投誠請誨。法眼道。爾問我。者僧便問。如何是學人自己。法眼厲聲道。丙丁童子來求火。者僧豁然大悟。山僧尋常。多要問兄弟。問處一般。答亦不別。那裏是者僧悟處。其間手脚未穩者。未免躊躇。要得自在。當如則監院再見法眼一番子。以表久參之驗也。}@
%{法眼会中有一僧，名之曰则监院。久依法眼，凡陞堂小參入室普说，并不趋赴。法眼一日，撞见他道，则兄尔后生家，白日茫茫，何不问事？者僧道，某甲实謾和尚不得，曾见青峯和尚，得箇安乐法门，所以罢参。法眼云，尔从什么因缘中得入？者僧道，曾问如何是学人自己？青峯向我道，丙丁童子来求火，我便从者里住。法眼云，好语，只恐尔错会。者僧不消一寸鉤三尺线，一钓便上道。丙丁属火，将火觅火，将自己觅自己。法眼大笑道，我向尔道，尔不会青峯意。者僧鼓起无明，起单前去。是他般若因缘成熟时节至矣。行得三两日，忽然思量道，法眼和尚是五百众肉身大士，道我不是，必有长处。回来投诚请诲。法眼道，尔问我。者僧便问，如何是学人自己？法眼厉声道，丙丁童子来求火。者僧豁然大悟。山僧寻常，多要问兄弟，问处一般，答亦不别。那里是者僧悟处？其间手脚未稳者，未免躊躇。要得自在，当如则监院再見法眼一番子，以表久参之验也。}%

@{然而虛玄大道。無著真宗。不可得而苟求。有生而知之者。學而知之者。各任其器。阿那箇是生而知之者。趙州和尚是也。纔數歲隨本師詣南泉請戒。本師先與南泉和尚人事。次引沙彌禮拜。適之南泉偃息。就臥處受他作禮。南泉道。爾是那裡受業。趙州道。瑞像。南泉云。爾還見瑞像麼。趙州云。某甲不見瑞像。即今見箇臥如來。南泉物見主眼卓竪。矍然起坐乃問。爾是有主沙彌那。趙州云。某甲不敢。南泉云。作麼生是爾主。趙州近前叉手道。孟春猶寒。伏惟和尚萬福者。箇自非無量劫來熏。煉成熟。安能及此。雖未極其淵奧。看他題目已自分曉。豈非生而知之者歟。}@
%{然而虚玄大道，无著真宗，不可得而苟求。有生而知之者，学而知之者，各任其器。阿那箇是生而知之者？赵州和尚是也。纔数岁随本师詣南泉请戒，本师先与南泉和尚人事，次引沙弥礼拜。适之南泉偃息，就臥处受他作礼。南泉道，尔是那里受业？赵州道，瑞像。南泉云，尔还見瑞像么？赵州云，某甲不见瑞像，即今见箇臥如来。南泉物见主眼卓竪，矍然起坐乃问，尔是有主沙弥那？赵州云，某甲不敢。南泉云，作麼生是尔主？赵州近前叉手道，孟春犹寒，伏惟和尚万福者。箇自非无量劫来熏，炼成熟，安能及此？虽未极其渊奥，看他题目已自分晓，岂非生而知之者歟？}%

@{稜道者此間鹽官縣裏人。行脚到福州靈雲。遇上堂。他便出問。如何是佛法。的的大意。靈雲道。驢事未去。馬事到來。如是參雪峯玄沙靈雲三大老。二十年不能省發。一日在雪峯會裡。因捲簾豁然契悟。乃有投機頌。玄沙謂雪峯云。恐是意識註述。又須勘過始得。稜道者忽在面前。雪峯云。道者子。備頭陀未肯爾。爾若真正契悟。更須道看。稜道者接口。再述一頌道。萬象之中獨露身。為人自肯乃方親。昔年謬向途中覓。今日看來火裏氷。雪峯回顧玄沙云。者箇又喚作註述得麼。豈非學而知之者歟。}@
%{稜道者此间盐官县里人，行脚到福州灵云，遇上堂，他便出问，如何是佛法，的的大意。灵云道，驴事未去，马事到來。如是参雪峯玄沙灵云三大老，二十年不能省发。一日在雪峯会里，因卷帘豁然契悟，乃有投机颂。玄沙谓雪峯云，恐是意识註述，又须勘过始得。稜道者忽在面前，雪峯云，道者子，备头陀未肯尔。尔若真正契悟，更须道看。稜道者接口，再述一颂道，万象之中独露身，为人自肯乃方亲。昔年谬向途中觅，今日看来火里氷。雪峯回顾玄沙云，者箇又唤作註述得么？岂非学而知之者歟？}%

@{今之人用盡心機。要到他田地。終是難得。後來閩王請住長慶。為見衲子泥於萬象之中獨露身。遂用些鎖口訣道。萬象之中獨露身。是撥萬象不撥萬象。會中龍象悉皆下語不得。以致法眼修山主悟空輩皆不契。遂遊泉南。一日欲出湖外回到漳州。城下雨淋淋地不止。遂入城邊小院避雨。拾枯薪入僧堂。地爐向火。只管論三界唯心萬法唯識。以至肇論天地與我同根。萬物與我一體等語。忽有老僧入來附火。乃問。山河大地。與上座自己。是同是別。修山主道。不別。老僧竪起兩指而去。那時方知。是地藏琛禪師。未免胸中各少置疑。雨稍晴。業已成行。老僧復來相送。行到佛殿前。指花壇石云。諸公適來道。三界唯心。且道。者一塊石。在心內在心外。法眼云。在心內。地藏云。行脚人置者一塊石。在心頭多少不自在。如是三人拗折主丈。參者老和尚。各有契悟。名滿天下。後來法眼一宗。大行於世。蓋從雪峯玄沙氣脈中來。所謂祖父有田舍翁陰德。}@
%{今之人用尽心机，要到他田地，终是难得。后来闽王请住长庆，为见衲子泥于万象之中独露身，遂用些锁口诀道，万象之中独露身，是撥万象不撥万象。会中龙象悉皆下语不得，以致法眼修山主悟空辈皆不契。遂遊泉南，一日欲出湖外回到漳州，城下雨淋淋地不止，遂入城边小院避雨。拾枯薪入僧堂，地爐向火，只管论三界唯心万法唯识，以至肇论天地与我同根，万物与我一體等语。忽有老僧入来附火，乃问，山河大地，与上座自己，是同是别？修山主道，不别。老僧竪起两指而去。那时方知，是地藏琛禅师，未免胸中各少置疑。雨稍晴，业已成行。老僧复来相送，行到佛殿前，指花坛石云，诸公适来道，三界唯心，且道，者一块石，在心内在心外？法眼云，在心内。地藏云，行脚人置者一块石，在心头多少不自在。如是三人拗折主丈，参者老和尚，各有契悟，名满天下。后来法眼一宗，大行于世，盖从雪峯玄沙气脉中来。所谓祖父有田舍翁阴德。}%

@{爾看雪峯一出嶺來。先買一把杓頭。綰一條手巾。到處行益結緣。誓不喫頭堂飯。及到德山會裏。先占作飯頭。以至三到投子。九上洞山。千辛萬苦。成就道業。後來建大伽藍。開大法施。聚一千五百眾。每云。一千五百箇布衲子。老僧扚頭舀得來。又如玄沙和尚。精持頭陀苦行。日間開畬種粟。引水灌蔬。夜間勤於香燈。持淨掃地。閩王不時宣。入禁中說法。歸來其苦行寒暑不易。爾看他示眾道。直似秋潭月影。靜夜鐘聲。隨扣擊以無虧。觸波瀾而不散。猶是生死岸頭事。豈是尋常導師說底話。又如藥山和尚。遊山到澧陽。見人家有一座山好。便要化他建道場。百姓不從。便入他牛闌裏坐禪。人家被惱之不已。乃牽牛歸屋裏。縱火燒却牛闌。他只在牛闌基坐禪。太守聞得。與之買山。建一所庵。扁之曰牛闌。後來成叢林。安廣眾。以致雲嵓道吾舡子高沙彌李翱相公輩。得以為授道之地。每云。老僧無福。不敢與眾同食。每日只喫兩粥。首座見他眼腦精明。必謂別置飲食。一日不赴堂。藏在方丈僻處。待藥山赴堂上。入門見銚子裡氣出。揭開乃是黃菜葉。煮麥麩少許。藥山云。老僧年來無力陪眾。如是者十年矣。今被首座覷破。勿與外知。乃有麥麩而飯。牛闌而禪。古人刻苦至此極矣。所以光明後世。子孫至今不絕。}@
%{尔看雪峯一出岭来，先买一把杓头，綰一條手巾，到处行益结缘，誓不喫头堂饭。及到德山会里，先占作饭头，以至三到投子，九上洞山，千辛万苦，成就道业。后来建大伽蓝，开大法施，聚一千五百众，每云，一千五百个布衲子，老僧扚头舀得来。又如玄沙和尚，精持头陀苦行，日間开畬种粟，引水灌蔬，夜间勤于香灯，持净扫地。闽王不時宣，入禁中说法，归来其苦行寒暑不易。尔看他示眾道，直似秋潭月影，静夜钟声，随扣击以无亏，触波澜而不散，犹是生死岸头事，岂是尋常導师说底话？又如药山和尚，遊山到澧陽，见人家有一座山好，便要化他建道场。百姓不从，便入他牛闌里坐禅。人家被恼之不已，乃牵牛归屋里，纵火烧却牛闌。他只在牛闌基坐禅。太守闻得，与之买山，建一所庵，扁之曰牛闌。后来成丛林，安广众，以致云嵓道吾舡子高沙弥李翱相公辈，得以为授道之地。每云，老僧无福，不敢与眾同食，每日只喫两粥。首座见他眼脑精明，必谓别置饮食。一日不赴堂，藏在方丈僻处，待药山赴堂上，入门见銚子里气出，揭开乃是黄菜叶，煮麦麩少许。药山云，老僧年來无力陪眾，如是者十年矣，今被首座覷破，勿与外知。乃有麦麩而饭，牛闌而禅。古人刻苦至此极矣，所以光明后世，子孙至今不絕。}%

@{又如百丈大智禪師。一日不作一日不食。年高九十五歲。鉏頭刀𨥂。蓑衣箬笠。不曾離身。黃檗五峯平田古靈溈山懶安。龍象滿門。不忍其作務。密而去之。百丈云。老僧無福。坐消信施。遂絕食而殂。又如老南住黃檗時。入室退必淚下。有問其故。乃云。老僧是佛法中罪人。一堂兄弟。無人下得一轉語切當。法門興衰。亦可知矣。室中每舉鐘樓上念讚。床脚下種菜。勝首座下一轉語道。猛虎當路坐。他便退黃檗。與他住。自居積翠庵。古人為法門之切如此。為道之切如此。今之兄弟。儻能仰體上古之風。不待按牛頭喫草。孜孜焉。自成叢席。四方傳頌。可不偉哉。誠不孤老拙在此炙手助熱也。己事未明者。慎勿多出新語。新語乃是自得之妙。而不能會通先聖所得所傳之妙。深恐古道淪沒。山僧凡與江湖抱道之士。往來議論。多引前輩遺言往行。遞相激勵。庶昭昭然。得見古人情狀。}@
%{又如百丈大智禅师，一日不作一日不食。年高九十五岁，鉏头刀𨥂，蓑衣箬笠，不曾离身。黄檗五峯平田古灵溈山懒安，龙象满门，不忍其作务，密而去之。百丈云，老僧无福，坐消信施，遂絕食而殂。又如老南住黄檗时，入室退必泪下，有问其故，乃云，老僧是佛法中罪人，一堂兄弟，无人下得一转语切当。法门兴衰，亦可知矣。室中每舉鐘楼上念讚，床脚下种菜。胜首座下一转语道，猛虎当路坐。他便退黄檗，与他住，自居积翠庵。古人为法门之切如此，为道之切如此。今之兄弟，儻能仰体上古之风，不待按牛头喫草，孜孜焉，自成丛席，四方传颂，可不伟哉？诚不孤老拙在此炙手助热也。己事未明者，慎勿多出新语。新语乃是自得之妙，而不能会通先圣所得所传之妙，深恐古道沦没。山僧凡与江湖抱道之士，往来議論，多引前辈遗言往行，递相激勵，庶昭昭然，得见古人情状。}%

@{夫子為一代儒宗。祖述而不作。若作恐夫子無文章耶。為見周室下衰。禮樂崩壞。刪詩書定禮樂。區區立教。以明堯舜禹湯文武周公之道。以貽後世。楊子著太玄真經。天下人非之。謂夫子不曾作經。以其詞近乎簡澁。門人告之。楊子曰。世不我知。當有子雲復生矣。自漢及今。楊子之道盛行。大抵立言。只要是當。千古之下。豈無識者。茲來至節在邇。久在首座寮入室。殊覺不便。恐妨山門請人次第。方丈納牌。既緣會許時。以道義故。遂舉些古人履踐處。以當末後殷勤。第衰老出語太過。望兄弟赦之幸甚。}@
%{夫子为一代儒宗，祖述而不作，若作恐夫子无文章耶？为见周室下衰，礼乐崩坏，刪诗书定礼乐，區區立教，以明尧舜禹汤文武周公之道，以贻后世。杨子著太玄真经，天下人非之，谓夫子不曾作经，以其词近乎简澁。门人告之，杨子曰，世不我知，当有子云复生矣。自汉及今，杨子之道盛行。大抵立言，只要是当。千古之下，岂无识者？兹来至节在迩，久在首座寮入室，殊觉不便，恐妨山门请人次第。方丈纳牌，既缘会许时，以道义故，遂举些古人履践处，以当末后殷勤。第衰老出语太过，望兄弟赦之幸甚。}%

@{記得。溈山向火次。問仰山。終日向火。因甚全無暖氣。仰山作向火勢。溈山云。子只得物體。能所未在。仰山云。某甲只如此。和尚作麼生。溈山亦作向火勢。仰山云。和尚只得物體。能所未在。溈山云。如是如是。盡謂。溈仰傳器而受。殊不知。父子之義。各自背馳。今夜忽有箇衲僧出來道。老和尚。爾也莫要儘儘檢點古人。客簷之下。隆冬苦寒。又在孤峯絕頂。爾底暖氣。阿誰不知。山僧只得以手掩面。收捲波瀾。何故。知我罪我。夜深久立。}@
%{记得，溈山向火次，问仰山，终日向火，因甚全无暖气？仰山作向火势。溈山云，子只得物体，能所未在。仰山云，某甲只如此，和尚作麼生？溈山亦作向火势。仰山云，和尚只得物体，能所未在。溈山云，如是如是。尽谓，溈仰传器而受。殊不知，父子之义，各自背馳。今夜忽有箇衲僧出来道，老和尚，尔也莫要儘儘检点古人。客簷之下，隆冬苦寒，又在孤峯绝顶，尔底暖气，阿谁不知？山僧只得以手掩面，收卷波澜。何故？知我罪我。夜深久立。}%

@{虛堂和尚語錄卷之四}@
%{虚堂和尚语录卷之四}%
