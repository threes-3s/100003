@{虛堂和尚語錄卷之十}@
%{虚堂和尚语录卷之十}%

@{偈頌}@
%{偈颂}%

@{師入淨慈陞座。問答罷。忽天使踵門。傳奉聖旨。問趙州因甚八十行脚。虛堂因甚八十住山。師乃就舉。趙州行脚一日到臨濟。方濯足間。臨濟問。如何是祖師西來意。州云。恰值老僧洗脚。濟近前作聽勢。州云。會則便會。咂噉作麼。濟歸方丈。閉却門。州云。老僧八十行脚。今日却被者驢子撲。輒成一頌。天使楊都知繳奏。龍顏大悅。特賜米五百碩。絹一百縑。開堂安眾。續以糧食闕典僧堂弊漏。敷奏伏蒙聖恩。撥賜水田。歲收租三十餘石。並免官稅。仍頒降楮券一十萬貫。重蓋僧堂。頌云。}@
%{师父到了净慈寺升座，问答完毕，突然有天使来到门口，传达圣旨，问赵州为什么八十岁还到处行走，虚堂为什么八十岁还住山。师父就举了这个例子：赵州行脚一天到了临济，正洗脚的时候，临济问：“什么是祖师西来的意？”赵州说：“正赶上老僧洗脚。”临济走近前，做出要听的样子。赵州说：“会的话就明白了，还咂嘴干嘛？”临济回到方丈室，关上了门。赵州说：“老僧八十岁到处行走，今天却被这驴子给绊倒了。”于是就作了一首偈颂。天使杨都知将偈颂呈奏，龙颜大悦，特赐米五百石，绢一百匹，开堂安众。接着因为粮食短缺，僧堂破损漏雨，师父上奏朝廷，蒙受圣恩，拨赐水田，每年收租三十多石，免除官税。还颁发纸币十万贯，重新盖了僧堂。颂曰：}%

@{趙州八十方行脚。虛堂八十再住山。別有一機恢佛祖。九重城裏動龍顏。}@
%{赵州八十岁到处行走，虚堂八十岁再次住山。别有一番机缘，感动了佛祖，九重城里动了龙颜。}%

@{寄集慶開山}@
%{寄集庆开山}%

@{如意來尸釋梵宮。雨花狼藉濕春風。自慚老矣無靈骨。日在深雲聽講鐘。}@
%{如意来尸释梵宫，雨花狼藉湿春风。自惭老矣无灵骨，日在深云听讲钟。}%

@{賡靜學林府判游天澤菴韻}@
%{赓静学林府判游天泽庵韵}%

@{古道兼禪到。躬行得幾年。乾坤資定力。心月鑑前緣。一靜人難學。三生話未圓。老來重有約。不在北山邊。}@
%{古道兼禅到，躬行得几年。乾坤资定力，心月鉴前缘。一静人难学，三生话未圆。老来重有约，不在北山边。}%

@{答洞陽居士麋監丞([登/升])}@
%{答洞阳居士麋监丞}%

@{冷氷氷地洞陽春。橐籥乾坤萬物新。拋下葛藤提不起。不知纏縛幾多人。}@
%{冷冰冰地洞阳春，橐籥乾坤万物新。抛下葛藤提不起，不知缠缚几人。}%

@{送了侍者游台山}@
%{送了侍者游台山}%

@{慕膻高舉興何窮。秋在黃蘆葉裏風。已事未明如蹈火。白雲深處見巖翁。}@
%{慕膻高举兴何穷，秋在黄芦叶里风。已事未明如蹈火，白云深处见岩翁。}%

@{來知客慈峯之乳竇。瞻禮明覺塔}@
%{来知客慈峰之乳窦，瞻礼明觉塔}%

@{湖邊問路入深雲。十載心香一炷焚。不見隱之真隱處。曉風凌露葉初聞。}@
%{湖边问路入深云，十载心香一炷焚。不见隐之真隐处，晓风凌露叶初闻。}%

@{賢侍者號木翁}@
%{贤侍者号木翁}%

@{彔曲輪囷兒似癡。春風花鳥自忘機。年來老大渾無用。一任叢林鼓是非。}@
%{彔曲轮囷儿似痴，春风花鸟自忘机。年来老大浑无用，一任丛林鼓是非。}%

@{寄道彬侍者}@
%{寄道彬侍者}%

@{勃窣家風一任真。述朱終是不成文。何如竹榻吟清夜。月到花梢有幾分。}@
%{勃窣家风一任真，述朱终是不成文。何如竹榻吟清夜，月到花梢有几分。}%

@{準侍者歸省}@
%{准侍者归省}%

@{山空木落岸雲輕。吹面霜風有幾程。明月脩江歸夢急。入門先祝老人星。}@
%{山空木落岸云轻，吹面霜风有几程。明月脩江归梦急，入门先祝老人星。}%

@{清禪者游方}@
%{清禅者游方}%

@{金風露浥菊花秋。𣏌棘當途何處游。衡岳康廬相撞著。恐伊未是汝同流。}@
%{金风露浥菊花秋，𣏌棘当途何处游。衡岳康庐相撞著，恐伊未是汝同流。}%

@{珪禪者號石翁}@
%{珪禅者号石翁}%

@{逃空劫外已蒼然。翫水觀山得幾年。聞說聽經曾肯首。老來無力補青天。}@
%{逃空劫外已苍然，翫水观山得几年。闻说听经曾肯首，老来无力补青天。}%

@{瞿居士號無知}@
%{瞿居士号无知}%

@{遇緣觸境總茫然。地闊天寬著那邊。一點既明超物表。不知將底鑑偏圓。}@
%{遇缘触境总茫然，地阔天宽著那边。一点既明超物表，不知将底鉴偏圆。}%

@{贈妙潔道人}@
%{赠妙洁道人}%

@{妙心明潔契如如。操履分明女丈夫。龐老家風殊不二。摝籬高價許誰沽。}@
%{妙心明洁契如如，操履分明女丈夫。庞老家风殊不二，摝篱高价许谁沽。}%

@{廢寺}@
%{废寺}%

@{入眼荒蓁古殿秋。歲華遷謝沒人修。夜深靜聽風甌語。似罵檀那不點頭。}@
%{入眼荒蓁古殿秋，岁华迁谢没人修。夜深静听风瓯语，似骂檀那不点头。}%

@{越山}@
%{越山}%

@{翠螺簇簇繞湖濱。寒影清磨古鑑塵。休問岡頭望夫石。人間恐有斷腸人。}@
%{翠螺簇簇绕湖滨，寒影清磨古鉴尘。休问冈头望夫石，人间恐有断肠人。}%

@{墨戲屠生善老融牛}@
%{墨戏屠生善老融牛}%

@{草木傳真筆力高。戴嵩牛在一秋毫。此行莫擬天台去。忍作孤僧過石橋。}@
%{草木传真笔力高，戴嵩牛在一秋毫。此行莫拟天台去，忍作孤僧过石桥。}%

@{題淨業圖}@
%{题净业图}%

@{鍊行修身結佛冤。未曾說著齒先寒。老來不願西方去。樂得閻浮眼界寬。}@
%{炼行修身结佛冤，未曾说著齿先寒。老来不愿西方去，乐得阎浮眼界宽。}%

@{示惠靈為僧}@
%{示惠灵为僧}%

@{惠性何如見性通。要教靈驗顯吾宗。乘時颺下墜腰石。笑捧衣盂繼祖風。}@
%{惠性何如见性通，要教灵验显吾宗。乘时颺下坠腰石，笑捧衣盂继祖风。}%

@{佛事}@
%{佛事}%

@{侍者惠明編}@
%{侍者惠明编}%

@{咸淳元年三月十一日。恭奉聖旨。宣入大內普說。先於几筵殿。遷理宗皇帝靈輿。入正殿拈香。語錄。師不許刊行。}@
%{咸淳元年三月十一日，恭奉圣旨，宣入大内普说。先于几筵殿，迁理宗皇帝灵舆，入正殿拈香。语录，师父不许刊行。}%

@{安孝垂慈契宿熏。鸞輿宮殿出金門。乾坤日月無光彩。草木咸霑舊日恩。恭惟。烈文。仁武。安孝皇帝。龍鳳之姿。天日之表。堯仁舜德。濟世澤民。垂衣端拱。四十一年顯道繼明。一十三葉。時康物阜。天清地寧。十方國土果圓。一徑西天路活。千花捧足。百寶嚴身。空中仙樂來迎。大地六種震動。今也次第攀違嚴駕。奉重春行。一句無私。如何話會。深炷紫檀樓閣現。百千諸佛共遨遊。}@
%{安孝垂慈契宿熏，鸾舆宫殿出金门。乾坤日月无光彩，草木咸霑旧日恩。恭惟，烈文，仁武，安孝皇帝，龙凤之姿，天日之表。尧仁舜德，济世泽民，垂衣端拱，四十一年显道继明。一十三叶，时康物阜，天清地宁。十方国土果圆，一径西天路活。千花捧足，百宝严身。空中仙乐来迎，大地六种震动。今也次第攀违严驾，奉重春行。一句无私，如何话会。深炷紫檀楼阁现，百千诸佛共遨游。}%
@{楊御藥奉聖旨。請跋每月念佛圖}@
%{杨御药奉圣旨，请跋每月念佛图}%

@{每月念佛之圖。戒禪師所編。自初一定光佛為首。三十日。至釋迦世尊。終而復始。猶若貫花。新新不住。念念不停。口誦心思。光明發現。為人天福。此念佛精誠之感驗也。}@
%{每月念佛的图，戒禅师所编。从初一以定光佛为首，三十日，到释迦世尊，终而复始，犹如串花，新新不住，念念不停。口诵心思，光明发现，为人天福。这是念佛精诚的感验啊。}%

@{然而當月小之日。黃面老子無所念處。若趲在初一日。則定光佛。又無念處。以此究竟得去。無上法王。於當念中。巍然不動。現瑞呈祥。使定光不前。釋迦不後。二六時中。拋三作兩。喚去呼來。普應大千。統攝法界。了無妨礙。一任流通。真所謂功成行滿者哉。}@
%{然而当月小的时候，黄面老子无所念处。如果赶在初一，那么定光佛，又无所念处。以此究竟得去，无上法王，于当下念中，巍然不动，现瑞呈祥，使定光不前，释迦不后。二六时中，抛三作两，唤去呼来，普应大千，统摄法界，了无障碍，一任流通。真是所谓功成行满者哉。}%

@{都省董節使起棺}@
%{都省董节使起棺}%

@{凜凜聲華出禁闈。行藏多是合天機。圓明定力人皆有。妙得心傳世所稀。}@
%{凛凛声华出禁闱，行藏多是合天机。圆明定力人皆有，妙得心传世所稀。}%

@{都省節使太尉董公。氣吞佛祖。眼蓋乾坤。赤心奉上。則氣烈嚴霜。綱紀禁庭。則風行草偃。隨珠絕纇。趙璧無瑕。人間萬事只如許。大笑一聲。天地空今也溪山雲塢。處處逢迎。水鳥樹林。互相顯發。只如轉位就功。出門一句作麼生。拊棺云。高空有月千門照。大道無人獨自行。}@
%{都省节使太尉董公，气吞佛祖，眼盖乾坤。赤心奉上，则气烈严霜。纲纪禁庭，则风行草偃。随珠绝纇，赵璧无瑕。人间万事只如许。大笑一声，天地空今也溪山云坞。处处逢迎，水鸟树林，互相显发，只如转位就功。出门一句作么生。拊棺云：高空有月千门照，大道无人独自行。}%

@{湯正言請為前雙林雲峯德和尚入塔}@
%{汤正言请为前双林云峰德和尚入塔}%

@{劫火曾烹鐵面皮。從來不放價頭低。有時雲外露消息。巇嶮門風到者迷。}@
%{劫火曾烹铁面皮，从来不放价头低。有时云外露消息，巇嶮门风到者迷。}%

@{某人一生擔板。咬薑呷醋。佛眼難窺。兩處住山。時止時行。聖凡莫辯。靖退全收晚節。信緣來應古擣。拍板未拈。大星先殞。今則舍利流溢。剖玉斯函。雖然未覩音容。爭柰面目猶在。還見麼提起骨云。窣堵波中收不得。無陰陽地起雲雷。}@
%{某人一生担板，咬薑呷醋，佛眼难窥。两处住山，时止时行，圣凡莫辩。靖退全收晚节。信缘来应古擣，拍板未拈，大星先殞。今则舍利流溢，剖玉斯函。虽然未覩音容，争奈面目犹在。还见么提起骨云：窣堵波中收不得，无阴阳地起雲雷。}%

@{徑山荊叟入淨慈祖堂}@
%{径山荆叟入净慈祖堂}%

@{餓狗縴𦃇古調新。年來奏入胡笳曲。韻出淩霄最上層。聽者和者俱不足。}@
%{饿狗縴𦃇古调新，年来奏入胡笳曲。韵出凌霄最上层，听者和者俱不足。}%

@{天風吹散落西湖。南宕茭蘆春水綠。夜深相對共誰語。無位次中陪列祖。}@
%{天风吹散落西湖，南宕茭蘆春水绿。夜深相对共谁语，无位次中陪列祖。}%

@{秉炬}@
%{秉炬}%

@{師覲書記}@
%{师覲书记}%

@{閩山青浙水碧。去住悠悠忘影跡。急從秋覲整禪衣。不知天地誰相識。}@
%{闽山青浙水碧，去住悠悠忘影跡。急从秋觐整禅衣，不知天地谁相识。}%

@{有相識無準的。南山爐鞴正炎。爾看是甚火色。}@
%{有相识无準的，南山爐鞴正炎。尔看是甚火色。}%

@{可拱藏主}@
%{可拱藏主}%

@{進而趨。拱而立。五千餘卷。詮註不及。沐浴更衣。信意行。道人瀟灑無包笠。火不燥水不濕。鐵壁銀山從者裏入。}@
%{进而趋，拱而立。五千餘卷，詮註不及。沐浴更衣，信意行。道人潇洒无包笠，火不燥水不湿。铁壁银山从者裏入。}%

@{東山秀老請為小師一侍者}@
%{东山秀老请为小师一侍者}%

@{一呼便領。終不孤他國師。再喚不回。秖為貪程太速。春雲乍歛。宿雨初收。火焰裏轉得身來。鉢袋子付囑有在。}@
%{一呼便领，终不孤他国师。再唤不回，秖为贪程太速。春云乍歛，宿雨初收。火焰裏转得身来，鉢袋子付嘱有在。}%

@{本然侍者}@
%{本然侍者}%

@{清淨本然。臭煙熢㶿。抹過兩重關。放出遼天鶻。}@
%{清净本然，臭煙熢㶿。抹过两重关，放出辽天鶻。}%

@{然侍者。將謂吾孤負汝。汝元來孤負吾。偷眼涅槃臺上望。果然做得死工夫。}@
%{然侍者，将谓吾孤负汝，汝元来孤负吾。偷眼涅槃臺上望，果然做得死工夫。}%

@{潮州本植禪者}@
%{潮州本植禪者}%

@{鰐鄉枯瘠人。悟得傳心訣。無根樹子。一植便活。}@
%{鰐乡枯瘠人，悟得传心诀。无根树子，一植便活。}%

@{不知寒影落誰邊。但覺腥風起天末。植禪者休甄別。當爐不避熱鐵。}@
%{不知寒影落谁边，但觉腥风起天末。植禪者休甄别，当炉不避热铁。}%

@{德圓堂主}@
%{德圓堂主}%

@{行不德規不圓。死則活病則痊。寸心多在藥爐邊。誰委悉實難言。}@
%{行不德規不圆，死则活病则痊。寸心多在药炉边，谁委悉实难言。}%

@{無明火裏雪佛祖冤。}@
%{无明火裏雪佛祖冤。}%

@{居靜副寺}@
%{居靜副寺}%

@{以靜照心。日中逃影。以空觀妙。大夢方省。}@
%{以静照心，日中逃影。以空观妙，大梦方省。}%

@{萬里岷峨飛片雲。何如月到千峯頂。靜副寺孤逈逈。火後莖茆。點著便領。}@
%{万里岷峨飞片云，何如月到千峰顶。静副寺孤逈逈，火后茎茆，点著便领。}%

@{至義禪者}@
%{至義禪者}%

@{背法堂著草鞋去。衲僧義斷情忘。觀方知彼去。去彼不至方。}@
%{背法堂著草鞋去，衲僧义断情忘。观方知彼去，去彼不至方。}%

@{轉入南山爐鞴。不守自己靈光。數莖枯骨撑天地。一葉扁舟載大唐。}@
%{转入南山爐鞴，不守自己灵光。数茎枯骨撑天地，一叶扁舟载大唐。}%

@{惟一知客}@
%{惟一知客}%

@{惟此一事實。餘二即非真。洞然明白。猶落法塵。}@
%{惟此一事實，餘二即非真。洞然明白，猶落法尘。}%

@{自己禪只參半夏。行脚眼帶來幾春。且向寒爐敲石火。不須茗椀驗來賓。}@
%{自己禪只參半夏，行脚眼帶來幾春。且向寒爐敲石火，不須茗椀驗來賓。}%
@{暫到如是禪者}@
%{暂到如是禅者}%

@{背得四大部經。到頭不識如是。虛己扣南屏。跨門先領旨。火聚刀山當等閑。去來不在秋風裡。}@
%{背得四大部经。到头不识如是。虚己扣南屏。跨门先领旨。火聚刀山当等闲。去来不在秋风里。}%

@{凌霄峯念菴主}@
%{凌霄峰念庵主}%

@{正念現前。七顛八倒。竪起拳頭賓主分。驗人眼活如鷹鷂。鬧時禪淨非照。凌霄峯頂看雲人。天寒不入者爐竉。}@
%{正念现前。七颠八倒。竖起拳头宾主分。验人眼活如鹰鹞。闹时禅净非照。凌霄峰顶看云人。天寒不入者炉竉。}%

@{祖秀老宿}@
%{祖秀老宿}%

@{得之豈在衣盂。賽過南能北秀。胸襟空洞無物。導人如出諸己。正如邪活如死。一箇無羈藞苴翁。莫教觸著無明起。}@
%{得之岂在衣盂。赛过南能北秀。胸襟空洞无物。导人如出诸己。正如邪活如死。一个无羁藞苴翁。莫教触着无明起。}%

@{如松禪者}@
%{如松禅者}%

@{夜來好風。吹折門前一枝松。自南自北自西自東。破頭山下不雷同。枝枯葉隕臘盡歲窮。磨洗雪霜禁得冷。者回方覺煖烘烘。}@
%{夜来好风。吹折门前一枝松。自南自北自西自东。破头山下不雷同。枝枯叶陨腊尽岁穷。磨洗雪霜禁得冷。者回方觉暖烘烘。}%

@{惟曉直歲}@
%{惟晓直岁}%

@{戴星耕耨。何如叉手插鍬。破曉燒畬勝似栽田博飯。近制急抽單子。可是本色道流。更若喚不回頭。火焰為汝說法。}@
%{戴星耕耨。何如叉手插鍬。破晓烧畬胜似栽田博饭。近制急抽单子。可是本色道流。更若唤不回头。火焰为汝说法。}%

@{妙蓮上坐}@
%{妙莲上坐}%

@{出水未出水。衲僧未舉先知。有子必有房。動著礙人牙齒。休論半池霜倒。且看綠影浮波。如今移向火中栽。劫外香風來未已。來未已擲下火把云。休要葛藤。}@
%{出水未出水。衲僧未举先知。有子必有房。动著碍人牙齿。休论半池霜倒。且看绿影浮波。如今移向火中栽。劫外香风来未已。来未已掷下火把云。休要葛藤。}%

@{樹頭祖用}@
%{树头祖用}%

@{黃梅不墜腰間石。鄮嶺惟栽帶雨松。四十餘年今有驗。長長短短用無窮。祖衣未得入手。萬緣先以頓空。無柄钁頭何處著。一時分付丙丁童。}@
%{黄梅不坠腰间石。鄮岭惟栽带雨松。四十余年今有验。长长短短用无穷。祖衣未得入手。万缘先以顿空。无柄钁头何处著。一时分付丙丁童。}%

@{法語}@
%{法语}%

@{高麗國淑法師印藏經}@
%{高丽国淑法师印藏经}%

@{如石含玉。非精鑑焉能識其真。道在己躬。苟外求難以適其妙。鑑之弗精則隱微。求之不敏則溟涬。要明體道之源。非朝夕而可求之者也。故我竺土老師。守志不堅。棄萬乘尊榮。受六年饑凍。於臘月八夜。忽覩明星。不離草座。入不思議之境。說一大藏葛藤。籠絡天地日月。包括陰陽造化。致於有情無情。總出他影子不得。三賢十聖無不傾心。外道天魔悉皆拱手。可以報君親。厚風俗。鎮浮去偽。潛利陰益者多矣。末後却道。始從鹿野苑。終至跋提河。於是二中間。未甞譚一字。可殺漏逗。從茲關鑰不嚴。便見殊方異域。赤縣神州。海藏金文。無處不有。豈止乎破一微塵。而出此經卷而已哉。高麗淑法師者。竺土老師之眷屬也。宿熏既深。航海而來。遠致一身。願滿十藏。綿歷風霜。其志愈篤。遍尋知識。求所未聞。儻能未展經絛。入此阿字法門。則五千餘卷。總是切脚。且道。切箇什麼字。㘞驀然眼皮綻。不得忘却老僧。宋景定癸亥。秋八月。虛堂叟書于四明雪竇西菴。}@
%{如石含玉。非精鉴焉能识其真。道在己躬。苟外求难以适其妙。鉴之弗精则隐微。求之不敏则溟涬。要明体道之源。非朝夕而可求之者也。故我竺土老师。守志不坚。弃万乘尊荣。受六年饥冻。于腊月八夜。忽睹明星。不离草座。入不可思议之境。说一大藏葛藤。笼络天地日月。包括阴阳造化。致于有情无情。总出他影子不得。三贤十圣无不倾心。外道天魔悉皆拱手。可以报君亲。厚风俗。镇浮去伪。潜利阴益者多矣。末后却道。始从鹿野苑。终至跋提河。于是二中间。未尝谭一字。可杀漏逗。从兹关钥不严。便见殊方异域。赤县神州。海藏金文。无处不有。岂止乎破一微尘。而出此经卷而已哉。高丽淑法师者。竺土老师之眷属也。宿熏既深。航海而来。远致一身。愿满十藏。绵历风霜。其志愈笃。遍寻知识。求所未闻。傥能未展经絛。入此阿字法门。则五千余卷。总是切脚。且道。切箇什么字。㘞蓦然眼皮绽。不得忘却老僧。宋景定癸亥。秋八月。虚堂叟书于四明雪窦西庵。}%

@{雪蓬明長老。赴禾興光孝}@
%{雪蓬明长老。赴禾兴光孝}%

@{雪蓬明老。相從有日。自育王過東山。客櫩之下。溫然如春。此老之力也。在南屏居第一座。忽澱湖有公選之寵。二年復勝集于雙徑。仍歸第一座群心歡如。今領朝命。遐赴禾興光孝。臨岐聊攄數語。以當祖行。卓錐無地。空餘雙眼。蓋乾坤鐵笛橫吹。有氣不吞雲夢澤。煙波渺渺。蘭棹依依。雪蘆霜葦冷相宜。幾度揭開閑對月。鴛湖深處。不必垂絲。長水江頭。錦鱗自得。臨岐句子如何分付。風飄飄兮吹衣。水泠泠兮聲詩。咸淳戊辰秋九月。虛堂老僧書于不動軒。是年八十四。}@
%{雪蓬明老。相从有日。自育王过东山。客櫩之下。温然如春。此老之力也。在南屏居第一座。忽澱湖有公选之宠。二年复胜集于双径。仍归第一座群心欢如。今领朝命。遐赴禾兴光孝。临岐聊攄数语。以当祖行。卓锥无地。空余双眼。盖乾坤铁笛横吹。有气不吞云梦泽。烟波渺渺。兰棹依依。雪芦霜苇冷相宜。几度揭开闲对月。鸳湖深处。不必垂丝。长水江头。锦鳞自得。临岐句子如何分付。风飘飘兮吹衣。水泠泠兮声诗。咸淳戊辰秋九月。虚堂老僧书于不动轩。是年八十四。}%

@{日本建長寺隆禪師語錄跋}@
%{日本建长寺隆禅师语录跋}%

@{宋有名衲。自號蘭溪。一笻高出於岷峨。萬里南詢於吳越。陽山領旨。到頭不識無明。擡脚千鈞。肯踐松源家法。乘桴于海大。行日本國中。淵默雷聲。三董半千雄席。積之歲月。遂成簡編。忍禪久侍雪庭。遠訪四明。鋟梓言不及處。務要正脈流通。用無盡時。切忌。望林止渴。}@
%{宋有名衲。自号兰溪。一笻高出於岷峨。万里南询於吴越。阳山领旨。到头不识无明。擡脚千钧。肯践松源家法。乘桴于海大。行日本国中。渊默雷声。三董半千雄席。积之岁月。遂成简编。忍禅久侍雪庭。远访四明。鋟梓言不及处。务要正脉流通。用无尽时。切忌。望林止渴。}%
@{雪峯霜林果禪師語錄跋}@
%{雪峰霜林果禅师语录跋}%

@{大慧下尊宿。尚多足陌。虎丘下子孫。尚多省數。足陌使之有限。省數用之無窮。罵天翁三傳而之霜林。萬木正當凋落。欝然興起。此蓋擅省數而得之。善觀是錄者。可以陞其堂。而未可入其室。}@
%{大慧下尊宿，尚多足陌。虎丘下子孙，尚多省数。足陌使之有限，省数用之无穷。骂天翁三传而之霜林，万木正当时凋落，郁然兴起。此盖擅省数而得之。善观是录者，可以升其堂，而未可入其室。}%

@{真贊}@
%{真赞}%

@{慶遠俊長老請}@
%{庆远俊长老请}%

@{老不死心未灰。觸著惡發。青天怒雷。引得虎頭燕頷。競起叢林禍胎。點著便領。何其俊哉。}@
%{老不死心未灰，触着恶发，青天怒雷。引得虎头燕颔，竞起丛林祸胎。点着便领，何其俊哉。}%

@{淨覃藏主請}@
%{净覃藏主请}%

@{容易肯人難與共語。竹篦頭惜之如金。禪床。角委之如土。淨覃知藏善知機。電光影裏分賓主。}@
%{容易肯人难与共语。竹篦头惜之如金。禅床，角委之如土。净覃知藏善知机。电光影里分宾主。}%

@{以文長老請}@
%{以文长老请}%

@{天地不仁。出此妖怪有偷營劫寨之機。無喜捨慈悲之戒。正脈將沈。法門凋瘵。如何嗣續松源派。大奸難後越精神。罵人嘴毒如蜂蠆。}@
%{天地不仁，出此妖怪有偷营劫寨之机。无喜舍慈悲之戒。正脉将沈，法门凋瘵。如何嗣续松源派。大奸难后越精神。骂人嘴毒如蜂蠆。}%

@{新建淨慈天錫莊請}@
%{新建净慈天锡庄请}%

@{不期而會。不約而同。晴光爍爍。和氣融融。際遇兩朝聖主。中興徽廟禪叢。良田天錫平如砥。坐對靈苗歲歲豐。}@
%{不期而会，不约而同。晴光烁烁，和气融融。际遇两朝圣主，中兴徽庙禅丛。良田天锡平如砥，坐对灵苗岁岁丰。}%

@{徒弟宗璞建施水菴請}@
%{徒弟宗璞建施水庵请}%

@{等是垂慈初無門戶。璞玉既分兮可觀。梵儀頓舉兮難覩。凌霄峯頂看雲人。普化堂中第一祖。}@
%{等是垂慈初无门户。璞玉既分兮可观。梵仪顿举兮难睹。凌霄峰顶看云人。普化堂中第一祖。}%

@{日本紹明知客請}@
%{日本绍明知客请}%

@{紹既明白。語不失宗。手頭簸弄。金圈栗蓬。大唐國裡無人會。又却乘流過海東。}@
%{绍既明白，语不失宗。手头簸弄，金圈栗蓬。大唐国里无人会。又却乘流过海东。}%

@{磻溪禪子請}@
%{磻溪禅子请}%

@{怒氣噀人。殊不可犯。雖有蓋膽毛。且無驗人眼。是亦剗。非亦剗。咬定牙關。一生擔板。}@
%{怒气噀人，殊不可犯。虽有盖胆毛，且无验人眼。是亦剗，非亦剗。咬定牙关，一生担板。}%

@{光禪者請}@
%{光禅者请}%

@{初而欣。久而厭。明月夜光。多逢按劍。但信得及。自有靈驗。}@
%{初而欣，久而厌。明月夜光，多逢按剑。但信得及，自有灵验。}%

@{無則都寺玉几寫予夢影。自散席後。言音不相接者十二年。今上徑山請贊。筆老墨澁勉而書之。}@
%{无则都寺玉几写予梦影。自散席后，言音不相接者十二年。今上径山请赞。笔老墨澁勉而书之。}%

@{敬而遠。親而疎。明鑑靈腑。善定銷銖。凌霄高而眾峯拱。海嶠聳而蟾影孤。子歸就父。吾不識渠。}@
%{敬而远，亲而疎。明鉴灵腑，善定销铢。凌霄高而众峰拱。海峤耸而蟾影孤。子归就父，吾不识渠。}%

@{徑山西寮眾老郎請}@
%{径山西寮众老郎请}%

@{霜嚴氣烈。山空月明。涵養有得。剗削不平。拈起則佛祖不識。放下也草木爭榮。捱到凌霄八十四。誰知名重九重城。咄。}@
%{霜严气烈，山空月明。涵养有得，剗削不平。拈起则佛祖不识。放下也草木争荣。捱到凌霄八十四，谁知名重九重城。咄。}%

@{妙源甞拜觀師十會語。如南屏雙徑。提唱甚多。惜乎未盡鋟梓。曩曾侍師於凌霄。因有此請不允。今叢林衲子咸欲流傳。謹錄成後集。倘覽者言外知歸。則我師之語何剩焉。咸淳五年歲在己巳。佛成道日。新差住持福州鼓山嗣法小師。妙源拜書。}@
%{妙源尝拜观师十会语，如南屏双径，提唱甚多。惜乎未尽鋟梓。曩曾侍师于凌霄，因有此请不允。今丛林衲子咸欲流传。谨录成后集。倘览者言外知归，则我师之语何剩焉。咸淳五年岁在己巳，佛成道日，新差住持福州鼓山嗣法小师。妙源拜书。}%

@{小師(楚苹清塞)謹抽衣資命工刊行}@
%{小师(楚苹清塞)谨抽衣资命工刊行}%

@{後錄終}@
%{后录终}%

@{虛堂和尚新添}@
%{虚堂和尚新添}%

@{勅差住持洛陽萬壽法孫比丘宗卓集}@
%{勅差住持洛阳万寿法孙比丘宗卓集}%

@{讚禪會圖}@
%{赞禅会图}%

@{黃檗禮佛。掌宣宗}@
%{黄檗礼佛。掌宣宗}%

@{七赤之軀。額有圓珠。問著便掌。膽大心麁。不是大中天子。幾乎喚馬作驢。大家水底按葫蘆。}@
%{七赤之躯，额有圆珠。问着便掌，胆大心粗。不是大中天子，几乎唤马作驴。大家水底按葫芦。}%

@{趙王訪趙州。州不下禪床}@
%{赵王访赵州。州不下禅床}%

@{堅不剛柔不弱。七百甲子老翁。偏要用此一著。列土王來不下床。高風千古為標格。}@
%{坚不刚柔不弱。七百甲子老翁，偏要用此一着。列土王来不下床。高风千古为标格。}%

@{肅宗問忠國師十身調御}@
%{肃宗问忠国师十身调御}%

@{萬乘垂衣立問端。國師答處太瞞頇。誰知十月清霜重。一陣風來一陣寒。}@
%{万乘垂衣立问端。国师答处太瞒頇。谁知十月清霜重，一阵风来一阵寒。}%

@{李翱參藥山}@
%{李翱参药山}%

@{黑豆數無窮。青松蓋不盡。癯然老比丘。即此吾無隱。更提雲水曲周遮。添得傍人眼裏花。}@
%{黑豆数无穷。青松盖不尽。癯然老比丘，即此吾无隐。更提云水曲周遮，添得傍人眼里花。}%

@{韓愈見大顛}@
%{韩愈见大颠}%

@{氈拍板。無孔笛。省要乞一言。虛空轟霹靂。臨機不解轉身。又却隨他聲色。非聲色。洞庭湖外千峯碧。}@
%{毡拍板，无孔笛。省要乞一言。虚空轰霹雳。临机不解转身，又却随他声色，非声色。洞庭湖外千峰碧。}%

@{莊宗宣興化問答}@
%{庄宗宣兴化问答}%

@{君臣慶會豁全機。百億山河盡貢歸。拈起太平無價寶。乾坤何處不光輝。}@
%{君臣庆会豁全机。百亿山河尽贡归。拈起太平无价宝，乾坤何处不光辉。}%
@{順宗問鵝湖大義禪師}@
%{顺宗问鹅湖大义禅师}%

@{當機一句闢天關。海闊山遙豈等閑。堪笑冬瓜長儱侗。翻成瓠子曲彎彎。}@
%{当机一句辟天关，海阔山遥岂等闲。堪笑冬瓜长儱侗，翻成瓠子曲弯弯。}%

@{文宗問終南山蛤蜊瑞相}@
%{文宗问终南山蛤蜊瑞相}%

@{攧不開。撲不破。人言大士應身。我也疑他真箇。終南山相應和。喜動龍顏。百僚俱賀。誰知。別有彌天過。}@
%{掷不开，扑不破。人言大士应身，我也疑他真箇。终南山相应和，喜动龙颜。百僚俱贺。谁知，别有弥天过。}%

@{龐居士問馬大師}@
%{庞居士问马大师}%

@{藏頭露影問來由。却把西江盡力詶。回首眼空天地窄。不知身在御街游。}@
%{藏头露影问来由，却把西江尽力詶。回首眼空天地窄，不知身在御街游。}%

@{丹霞見靈照女}@
%{丹霞见灵照女}%

@{冤有頭債有主。天然欲訪龐翁。恰好撞著此女。揣盡家私。瓜甜蔕苦。因茲上下不和同。牛嬭郎忙塗赤土。}@
%{冤有头债有主，天然欲访庞翁。恰好撞着此女，揣尽家私。瓜甜蔕苦，因兹上下不和同。牛奶郎忙涂赤土。}%

@{龐居士大家團圝共說無生話}@
%{庞居士大家团圝共说无生话}%

@{窮廝煎餓廝吵。父子不同途。大家相脫卯。萬頃湘江洗不清。無生曲調何時了。}@
%{穷厮煎饿厮吵，父子不同途。大家相脱卯，万顷湘江洗不清。无生曲调何时了。}%

@{龐居士闔家都去}@
%{庞居士阖家都去}%

@{神出鬼沒。接響承虛。這一火絡。邪法難扶。互將魚目作明珠。笑倒西天碧眼胡。}@
%{神出鬼没，接响承虚。这一火络，邪法难扶。互将鱼目作明珠，笑倒西天碧眼胡。}%

@{紹定四年清明日。住嘉禾興聖。(智愚)為妙源侍者敬贊。}@
%{绍定四年清明日，住嘉禾兴圣。(智愚)为妙源侍者敬赞。}%

@{棘林和尚遺書至}@
%{棘林和尚遗书至}%

@{因記七峯來玉几。去年花月下雲㘭。未周一歲背盟我。剔盡春燈眼不交。}@
%{因记七峰来玉几。去年花月下云㘭。未周一岁背盟我。剔尽春灯眼不交。}%

@{鍼生大阬}@
%{鍼生大阬}%

@{假道鍼鋒上。行藏雲水中。且非心法妙。自是手頭通。前輩多遺偈。靈襟出眾工。明朝何處去。黃葉度谿風。}@
%{假道鍼锋上，行藏云水中。且非心法妙，自是手头通。前辈多遗偈，灵襟出众工。明朝何处去，黄叶度溪风。}%

@{琳禪人歸豫章}@
%{琳禅人归豫章}%

@{慎將窺管鑑靈知。用在亡羊愧在斯。莫謂西山好消息。須知江海有名緇。}@
%{慎将窥管鉴灵知，用在亡羊愧在斯。莫谓西山好消息，须知江海有名缁。}%

@{雲山小景}@
%{云山小景}%

@{渺渺晴煙薄。蒼蒼古樹昏。天涯殊未足。對此暗消魂。}@
%{渺渺晴烟薄，苍苍古树昏。天涯殊未足，对此暗消魂。}%

@{孤山}@
%{孤山}%

@{黯黯青青一望中。逈然不與眾峯同。白雲散盡江天曉。想見人間無路通。}@
%{黯黯青青一望中，逈然不与众峰同。白云散尽江天晓，想见人间无路通。}%

@{(右五或載前錄。今本不見。故收在此)。}@
%{(右五或载前录。今本不见。故收在此)。}%

@{和秉𢑱李君五偈}@
%{和秉𢑱李君五偈}%

@{深夜何人立少林。見成公案不須尋。堆山積嶽難消遣。相對頑然鐵作心。}@
%{深夜何人立少林，见成公案不须寻。堆山积岳难消遣，相对顽然铁作心。}%

@{呈瑞喧傳是有年。眼前分曉被人謾。自家冷暖知來處。老骨從前不怕寒。}@
%{呈瑞喧传是有年，眼前分晓被人謾。自家冷暖知来处，老骨从前不怕寒。}%

@{千鈞之重一毫輕。好向聊將尉客情。縱擬怪松為玉樹。月高依舊可憐生。}@
%{千钧之重一毫轻，好向聊将尉客情。纵拟怪松为玉树，月高依旧可怜生。}%

@{曉聽君臣慶賀時。六街如晝不曾迷。普賢境界應垂問。手詔來時見紫泥。}@
%{晓听君臣庆贺时，六街如昼不曾迷。普贤境界应垂问，手诏来时见紫泥。}%

@{爐邊呵凍得能多。端石無辜日夜磨。却把悼詞為雪詠。詩魔難敵勝修羅。}@
%{炉边呵冻得能多，端石无辜日夜磨。却把悼词为雪咏，诗魔难敌胜修罗。}%

@{寵和五偈。調高難續。未免誶是。伏丐笑㩜。(智愚)再拜。}@
%{宠和五偈，调高难续。未免誶是，伏丐笑㩜。(智愚)再拜。}%

@{贈禪客智仁}@
%{赠禅客智仁}%

@{法戰場中樹勝旗。話頭何似問頭危。古人減竈添兵處。切忌交鋒蹉過伊。}@
%{法战场中树胜旗，话头何似问头危。古人减竈添兵处，切忌交锋蹉过伊。}%

@{問話行者智仁。炷香請語。以此贈之。景定癸亥至節。虛堂老僧書于雪竇西菴。送日本南浦知客。}@
%{问话行者智仁，炷香请语。以此赠之。景定癸亥至节，虚堂老僧书于雪窦西菴。送日本南浦知客。}%

@{敲磕門庭細揣磨。路頭盡處再經過。明明說與虛堂叟。東海兒孫日轉多。}@
%{敲磕门庭细揣磨，路头尽处再经过。明明说与虚堂叟，東海儿孙日转多。}%

@{明知客自發明後。欲告歸日本。尋照知客通首座。源長老。聚頭說龍峯會裏家私。袖紙求法語。老僧今年八十三。無力思索。作一偈以[尹/?/貝]行色。萬里水程以道珍衛。咸淳丁卯秋。住大唐徑山(智愚)書于不動軒。}@
%{明知客自发明后，欲告归日本。寻照知客通首座，源长老。聚头说龙峰会里家私。袖纸求法语。老僧今年八十三。无力思索，作一偈以[尹/?/貝]行色。万里水程以道珍卫。咸淳丁卯秋，住大唐徑山(智愚)书于不动轩。}%

@{鳴鐘佛事}@
%{鸣钟佛事}%

@{烹金煉玉。煅聖鎔凡。不假鉗錘。便成大器。霜清月皎。證圓通三昧之門。雲淡天低。破勞生昏迷之夢。壽同空有。永鎮化城。最初一椎。如何話會。聲鐘一下云。劫石有銷日。洪音無盡時。}@
%{烹金炼玉，煅圣鎔凡。不假钳锤，便成大器。霜清月皎，证圆通三昧之门。云淡天低，破劳生昏迷之梦。寿同空有，永镇化城。最初一椎，如何话会。声钟一下云，劫石有销日。洪音无尽时。}%

@{化城鳴鐘咸淳戊辰冬十月日。住徑山虛堂(智愚)書。}@
%{化城鸣钟咸淳戊辰冬十月日，住徑山虚堂(智愚)书。}%

@{答蓬萊宣長老書}@
%{答蓬莱宣长老书}%
@{啟復萊堂頭無示禪師。二月初十僕至。收所惠書。且審住持緣法。增勝為尉。所言乏心腹宣勞之人。時節使然。當體古風。地藏道。諸方說禪浩浩。爭如我種田搏飯。者般說話。大有田地。風穴見破屋數間。單丁者七年。溈山喫橡斗子九載。此皆哲人事業。光明後世如此。但恐無久遠之心。今則利道交行。不可舉目也。況蓬萊海上名山。前輩行道之地。自當退步謹愿。以叢林為念。以眾人為心。自然般若之緣勝起。香風四吹。何患無宣勞者。勉旃。是請承惠紫茹。兩月不甚佳想。交運如此。靈隱已脫。選相伴而已。光老恐三月初進院。移單歸松源塔所去。庶耳根清淨。又得江湖兄弟相伴。飲茶道話足矣。寄來提唱。已一一點校。付則師封去。緣方郎母信。塔住幾時。凡後措辭遣言。子細錐劄古今。詳盡大意。下刃處較嚴。莫似諸方泥中洗土。春喧善宜調攝。至祝不盡。二月二十八日(知愚)啟復。}@
%{给莱堂头无示禅师的回信：二月初十我到了，收到你寄来的信。仔细审视住持的缘法，增胜当了尉。你说缺少心腹宣劳的人，这是时节使然，应该效法古人。地藏道：“诸方说法浩浩，争如我种田搏饭。”这种说法，大有田地。风穴住破屋数间，单丁了七年。沩山吃橡斗子九载。这些都是哲人事业，光明后世如此。但恐怕没有久远之心。现在利益和道义交相通行，不能抬头看。何况蓬莱海上名山，前人修行的地方，更应该退步谨慎，以丛林为念，以众人为心，自然般若之缘会兴起，香风四吹，何愁没有宣劳的人呢？勉励你啊！是请承惠紫茹，两个月不见，想来不太好。交运如此，灵隐已经脱身，选个伴侣而已。光老恐怕三月初进院，把单子移到松源塔那里去，希望耳根清净，又可以和江湖上的兄弟相伴，喝茶谈话，足够了。你寄来的提唱，我已经一一校对，交给则师封去。缘方郎母信，塔住多久？以后措辞遣言，要仔细地像锥子一样，扎进古今，详细地说明大意，下刀的地方要严谨，不要像诸方一样，在泥里洗土。春天喧闹，应该好好调摄。祝你一切顺利。二月二十八日，知愚回信。}%

@{示權淨侍收}@
%{给权净侍收}%

@{出家人務。在潔清淨勤策三業。不當塵俗污居。老夫偶適之。低細教育。令其照前所戒。潔己虛心。學業周身。以了出家本志。如其不然。請出此𢩁。}@
%{出家人应该勤勉洁净，用心修行三业，不应沾染尘俗，污秽居处。我偶然遇到他，就细心地教导他，让他按照以前的戒律，洁身自好，虚心学习，学业遍布全身，以完成出家的本志。如果他不能做到，就请他离开这个地方。}%

@{辭世頌}@
%{辞世颂}%

@{八十五年佛祖不識掉臂便行}@
%{八十五年佛祖不识，掉臂便行}%

@{太虛絕跡}@
%{太虚绝迹}%

@{虛堂和尚語錄卷之十(終)}@
%{虚堂和尚语录卷之十(终) }%

@{行狀}@
%{行状}%

@{師諱智愚。四明象山陳氏子。虛堂其號也。家近邑之普明寺。相距一里許。有山。其祖欲卜壽穴。相者謂。此地高則廕子孫富盛。低則當出異僧。祖曰。願得僧以副吾崇佛之志。及祖葬未數年。母鄭氏甞夢。一老僧脩而癯。長挹乞飯。因而娠焉。逮生之夕。母復夢如前。年十二。父母携師。拜祖墳。言其事。師若有所憶至十六歲。無經世意。父母見有異相。舌貫鼻端。聽其依普明寺僧師蘊出家。一日聞誦杜工部天河詩。長時任顯悔。秋至輒分明。縱被微雲掩。終能永夜清。忽有警發。辭親出鄉。首依雪竇煥和尚淨慈中庵皎和尚。公務外。惟坐禪。二老撫愛。常置之左右。道過金山。掩室和尚。一見甚器重。通夕與語無倦。是時運庵師祖。謝事真之天寧。解后語話。見其氣宇不凡。未幾赴道場。携師過霅上。薙染為不釐務侍者。凡入室。常舉古帆未掛因緣。不許下語。思之。古帆未掛話。有甚難會。其實只是一漚未發已前事。何得不教人下語。造方丈。通見解聲未絕。庵云。何不合取狗口。靜地裏密密體取去。歸寮不覺躁悶。忽然會得古帆未掛話。清淨行者不入涅槃話。次日入室。却問南泉斬猫兒如何。師云。大地載不起。庵低頭微笑。自此遍歷諸大老之門。與石帆衍叔結盟。游江淮湘漢。巡禮祖塔。坐夏荊門玉泉。因思虞察院於疎山壽塔因緣發明。孜孜參究因過廬山。大雪彌月。在東林旦過堂。夜坐無心中。會得大嶺古佛放光時節。自此凝滯泮然。其時無二月和尚主福嚴。奔走龍象。師往依之。即命典藏。有脩首座飽參碩學。歸隱南嶽。影不出山。未甞容易肯可諸方。師與商略古今。反覆博約。深相契合。有北禪禮和尚。機辯峻捷。衲子少得登其門者。師一日訪之。厲聲曰。新到相看。禮云。長老不在。師云。已得真人好消息。禮出喚行者云。新到僧在那裏。師指露柱云。和尚問。爾何不答。禮云。甚處來。師云。福嚴。禮云。行李在甚麼處。師云。在旦過堂。禮云。我不問爾者箇行李。師云。若是那箇行李。北禪門下著不得。傾倒不忍舍。由是回浙到淨慈。見淨和尚。淨問云。爾還知所生父母通身紅爛。在荊棘林中麼。師云。好事不在怱忙。淨隨後打一拳。師展兩手云。且緩緩。時笑翁和尚住靈隱。以虎丘舊職。命師再尸藏事。舉住杭之廣覺。力辭。忠獻史衛王秉鈞軸。嘉禾天寧別浦。以師名聞之。出世興聖。實紹定二年也。復遷報恩。開府存畊趙公。以明之顯孝。力請。開山。復遷瑞巖。二年丐退。掩關啟霞。萃成頌古代別。延福虛席侍郎黃公。堅請主之。繼遷婺之寶林。五年嬰強𡨥之難。歸松源塔下。東谷和尚主冷泉。欲舉立僧。恐不俯就。衲子再三禮請。師從之。開室普說。垂三轉語。罔有湊泊。寶祐戊午。育王虛席。禪衲毅然陳乞。有司節齋尚書陳公。嘉其公議。特與敷奏。是年四月領寺事。三年吳制相。信讒懷隙。辱師欲損其德。師怡然自若。始終拒抗。略無變色。聖旨宣諭釋放。作偈奉謝云。去時曉露消袢暑。歸日秋聲滿夕陽。恩渥重重何以報。望無雲處祝天長。古愚余尚書典鄉郡。特以金文延之。迫於晚景。退閑明覺塔下。作終焉計。景定甲子有旨。詔住淨慈。衲子奔集。堂單無以容。半居堂外。上徹宸聽。賜絹百疋造帳米伍伯碩。楮券十萬貫。是年秋。又賜田參阡餘畆。即今天錫莊是也。十月帝崩。召師入內。對靈普說。兩宮宣賚憂渥。丁卯秋遷徑山。冬十月朝廷降香。遣使禱雪。問師期應。師曰。今夕果至期無爽。回奏賜綾牒貳拾道。銀券等。一新僧堂浴堂行堂。區區工役中。猶勵眾無怠。師感兩朝恩遇之寵。將所賜帑帛。創小庵於望雲亭之東。扁曰天澤。就築塔為歸藏之地。師平生性不通方。與時寡合。臨事無所寬假。言纔脫口。則釋然無間。以是學者。畏而仰之。二十年常舉靈雲兩處不答。徵問衲子。少有契其意者。己巳。十月五日。祖忌拈香罷。忽感微疾。越二日。書偈沐浴。端坐而逝。春秋八十五。夏臘五十三。嗣法十數人。語錄二帙。已行於世。門人奉全身。瘞于塔焉。咸淳十年十月十一日。新劄差。}@
%{师讳智愚，四明象山陈氏子，虚堂是他的号。家住离邑里的普明寺一里多的地方，有一座山。他的祖先想要卜寿穴，相者说：“这地方高则荫子孙富盛，低则当出异僧。”祖先说：“愿得僧以副吾崇佛之志。”等到祖先葬了没几年，母亲郑氏曾经梦见一个老僧，瘦削而清瘦，长着长长的胡须，向人乞讨饭食。于是就怀孕了。等到他出生那天，母亲又梦见了之前一样的情景。十二岁的时候，父母带着师拜祖坟，说这件事。师好像有所回忆。到了十六岁，没有经世之意。父母见他相貌奇特，舌头穿过鼻尖，就让他依普明寺僧师蕴出家。有一天，听到诵读杜工部的天河诗，很长时间都沉浸在显悔之中。秋天到了，就格外分明。即使被微云遮掩，最终也能在永夜中清澈。突然有所警觉，辞别父母，离开家乡。首先依雪窦焕和尚，净慈中庵皎和尚。公务之外，只坐禅。两位老人非常疼爱他，经常把他放在身边。路过金山，掩室和尚，一见就非常器重他，通宵达旦地和他说话，没有疲倦。这时运庵师祖，谢事真之天宁，解后语话，见到他气宇不凡。不久就赴道场，带着师经过霅上，剃染为不釐务侍者。凡是进入禅室，经常举出“古帆未挂因缘”，不允许下语。思之，古帆未挂话，有什么难懂的？其实只是一沤未发已前的事，为什么不让人下语？造访方丈，通见解声未绝。庵说：“为什么不拿狗口，在静地里密密地体悟去？”回到寮房，不觉躁闷，突然领悟了古帆未挂话，清净行者不入涅槃话。第二天进入禅室，又问南泉斩猫儿如何？师说：“大地载不起。”庵低头微笑。从此遍历诸大老之门，与石帆衍叔结盟。游历江淮湘汉，巡礼祖塔。坐夏荆门玉泉，因思虞察院于疎山寿塔因缘发明，孜孜不倦地参究。因此经过庐山，大雪弥月，在东林旦过堂，夜坐无心中，领悟了大岭古佛放光时节。从此凝滞泮然。当时无二月和尚主福严，奔走龙象，师前往依附他，就命他典藏。有脩首座饱参硕学，归隐南岳，形影不出山，从未轻易肯可诸方。师和他商略古今，反复博约，深相契合。有北禅礼和尚，机辩峻捷，衲子很少能够登其门者。师有一天去拜访他，厉声说：“新到相看。”礼说：“长老不在。”师说：“我已经得到了真人的好消息。”礼出去唤行者说：“新到的僧在那里？”师指着露柱说：“和尚问：‘尔何不答？’”礼说：“甚处来？”师说：“福严。”礼说：“行李在什么地方？”师说：“在旦过堂。”礼说：“我不问你那个行李。”师说：“若是那个行李，北禅门下着不得，倾倒不忍舍。”于是返回浙江，来到净慈，见到净和尚。净问：“你还知道你所生父母通身红烂，在荆棘林中吗？”师说：“好事不在匆忙。”净随后打了一拳。师展开双手说：“且缓缓。”当时笑翁和尚住在灵隐，以虎丘旧职，命师再尸藏事。举住杭州的广觉，力辞。忠献史卫王秉钧轴，嘉禾天宁别浦，以师名闻之。出世兴圣，实绍定二年也。复迁报恩，开府存耕赵公，以明之显孝，力请开山。复迁瑞岩，二年丐退，掩关启霞，萃成颂古代别。延福虚席侍郎黄公，坚请主之。继迁婺之宝林，五年婴强𡨥之难，归松源塔下。东谷和尚主冷泉，想要举立僧，恐怕他不肯就职。衲子再三礼请，师从之。开室普说，垂三转语，罔有凑泊。宝祐戊午，育王虚席，禅衲毅然陈乞。有司节斋尚书陈公，嘉其公议，特与敷奏。是年四月领寺事。三年吴制相，信谗怀隙，辱师欲损其德。师怡然自若，始终拒抗，略无变色。圣旨宣谕释放，作偈奉谢云：“去时晓露消袢暑，归日秋声满夕阳。恩渥重重何以报，望无云处祝天长。”古愚余尚书典乡郡，特以金文延之。迫于晚景，退闲明觉塔下，作终焉计。景定甲子有旨，诏住净慈。衲子奔集，堂单无以容，半居堂外。上彻宸听，赐绢百疋造帐米伍伯硕，楮券十万贯。是年秋，又赐田参阡余畆，即今天锡庄是也。十月帝崩，召师入内，对灵普说。两宫宣賚忧渥。丁卯秋迁径山，冬十月朝廷降香，遣使祷雪，问师期应。师曰：“今夕果至期无爽。”回奏赐绫牒贰拾道，银券等。一新僧堂浴堂行堂。区区工役中，犹励众无怠。师感两朝恩遇之宠，将所赐帑帛，创小庵于望云亭之东，扁曰天泽。就筑塔为归藏之地。师平生性不通方，与时寡合，临事无所宽假，言纔脫口，则释然无间。以是学者，畏而仰之。二十年常举灵云两处不答，徵问衲子，少有契其意者。己巳，十月五日，祖忌拈香罢，忽感微疾。越二日，书偈沐浴，端坐而逝。春秋八十五，夏腊五十三。嗣法十数人，语录二帙，已行于世。门人奉全身，瘞于塔焉。咸淳十年十月十一日，新劄差。}%

@{住持慶元府清涼禪寺嗣法小師(法雲)謹狀}@
%{住持庆元府清凉禅寺嗣法小师(法云) 谨状}%

@{ (行狀或唐刊系。在後祿末。令本不見。故付于此)。}@
%{(行状或唐刊系，在后禄末，令本不见，故付于此) 。}%

@{祖翁在世。語錄二帙。刊流天下。宋咸淳五年晉之。續錄後集。已成三卷。而本朝未刊行之。先師常為言。而未果成也。為人之後者。曷無勇為乎。仍搜遺逸。新添數紙於後錄之尾。鋟梓于龍翔。正和癸丑開爐日。拙孫(宗卓)敬書。}@
%{祖翁在世，语录二帙，刊流天下。宋咸淳五年晋之，续录后集，已成三卷，而本朝未刊行之。先师常为言，而未果成也。为人之后者，何无勇为乎？仍搜遗逸，新添数纸于后录之尾，鋟梓于龙翔，正和癸丑开炉日。拙孙(宗卓) 敬书。}%

@{沙彌宗哲等施財開版}@
%{沙弥宗哲等施财开版}%

@{虛堂和尚新添(終)}@
%{虚堂和尚新添(终) }%
