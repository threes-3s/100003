@{大方廣十輪經卷第八}@
%{大方广十轮经卷第八}%

@{失譯人名今附北涼錄}@
%{失译人名今附北凉录}%

@{精進相品第十三}@
%{精进相品第十三}%

@{復次，善男子！菩薩摩訶薩成就大莊嚴精進輪，從初發心離五欲者，能為聲聞、辟支佛而作福田，亦為一切守護供養。}@
%{再说，善男子！菩萨摩诃萨成就大庄严精进轮，从初发心远离五欲者，能为声闻、辟支佛而作福田，也为一切守护供养。}%

@{善男子！菩薩摩訶薩精進有二種：一者、世間，二者、出世間。世間精進復有三種：一者、修福精進，二者、勇猛精進施戒禪定，三者、緣於有漏及諸眾生，依於果報福行住處；是名世間精進，則非摩訶薩也！}@
%{善男子！菩萨摩诃萨精进有两种：一者，世间，二者，出世间。世间精进又有三种：一者，修福精进，二者，勇猛精进施戒禅定，三者，缘于有漏及诸众生，依于果报福行住处；这叫做世间精进，则并非摩诃萨也！}%

@{復次，菩薩摩訶薩於一切眾生心常平等，但為除滅煩惱業結而勤精進，於聖無漏無取無捨，亦無依止，無雜穢心，亦無亂想，持戒、破戒，精進、懈怠，布施、慳貪，濁心、慈心，如是一切皆悉平等而行精進，不於三界起種種想。於諸眾生若聞言語造業處所，於陰、界、入無所取想而修精進。不依欲界，不著色界及無色界，不生到不到想而修精進。不著一切行，不依三種福而勤精進。菩薩摩訶薩成就如是大莊嚴輪，從初發意離於五欲，名為摩訶薩，亦復堪與聲聞、辟支佛作大福田，為諸眾生守護供養。}@
%{再说，菩萨摩诃萨于一切众生心常平等，但为除灭烦恼业结而勤精进，于圣无漏无取无舍，也无依止，无杂秽心，也无乱想，持戒、破戒，精进、懈怠，布施、悭贪，浊心、慈心，如是一切皆悉平等而行精进，不于三界起种种想。于诸众生若闻言语造业处所，于阴、界、入无所取想而修精进。不依欲界，不著色界及无色界，不生到不到想而修精进。不著一切行，不依三种福而勤精进。菩萨摩诃萨成就如是大庄严轮，从初发意远离五欲，名为摩诃萨，也复堪与声闻、辟支佛作大福田，为诸众生守护供养。}%

@{爾時世尊欲重宣此義，而說偈言：}@
%{尔时世尊欲重宣此义，而说偈言：}%

@{染著六情根，愚闇於四流；}@
%{染著六情根，愚闇于四流；}%

@{精進常勇猛，智者所譏嫌。}@
%{精进常勇猛，智者所讥嫌。}%

@{境界處精進，善取於有漏；}@
%{境界处精进，善取于有漏；}%

@{不名為福田，亦非摩訶薩。}@
%{不名为福田，亦非摩诃萨。}%

@{智者勤精進，除滅一切著；}@
%{智者勤精进，除灭一切著；}%

@{心無所依止，是名為福田。}@
%{心无所依止，是名为福田。}%

@{不著於名色，為眾作歸依；}@
%{不著于名色，为众作归依；}%

@{勇猛離諸陰，是名為福田。}@
%{勇猛离诸阴，是名为福田。}%

@{照了於愚闇，超度到彼岸；}@
%{照了于愚闇，超度到彼岸；}%

@{如是精進輪，斷眾煩惱縛。}@
%{如是精进轮，断众烦恼缚。}%

@{大方廣十輪經禪相品第十四}@
%{大方广十轮经禅相品第十四}%

@{復次，善男子！菩薩摩訶薩有大莊嚴禪定輪，若菩薩成就此輪，從初發意斷除五欲，是則堪為聲聞、辟支佛福田，一切眾生守護供養。}@
%{再说，善男子！菩萨摩诃萨有大庄严禅定轮，若菩萨成就此轮，从初发意断除五欲，是则堪为声闻、辟支佛福田，一切众生守护供养。}%

@{善男子！菩薩摩訶薩修禪有二：一者、世間，二者、出世間。云何名世間禪？若菩薩依於陰相，染著欲界、色界、無色界修禪，依止三解脫、四念處、四正勤、四如意足、五根、五力、七覺分、八聖道分，乃至地、水、火、風、空、識等，皆悉依止而生染著，如是修禪，是名菩薩修世間禪，亦與一切聲聞、辟支佛共，不得名為摩訶薩也。云何名出世間禪？}@
%{善男子！菩萨摩诃萨修禅有二：一者，世间，二者，出世间。云何名世间禅？若菩萨依于阴相，染著欲界、色界、无色界修禅，依止三解脱、四念处、四正勤、四如意足、五根、五力、七觉分、八圣道分，乃至地、水、火、风、空、识等，皆悉依止而生染著，如是修禅，是名菩萨修世间禅，也与一切声闻、辟支佛共，不得名为摩诃萨也。云何名出世间禅？}%

@{善男子！所謂菩薩能出世間放大光明，不著四念處、四正勤、四如意足、五根、五力、七覺分、八聖道分，如是等法皆無依止而修於禪，乃至身、口、意戒，三解脫門，陰、界諸入，三受、四大，空處、識處，不用處、非想非非想處，今世、後世悉離空靜，不依止空、大空，是名菩薩摩訶薩出世間禪。}@
%{善男子！所谓菩萨能出世间放大光明，不著四念处、四正勤、四如意足、五根、五力、七觉分、八圣道分，如是等法皆无依止而修于禅，乃至身、口、意戒，三解脱门，阴、界诸入，三受、四大，空处、识处，不用处、非想非非想处，今世、后世悉离空静，不依止空、大空，是名菩萨摩诃萨出世间禅。}%

@{善男子！以如是相故，菩薩摩訶薩則能成就大莊嚴禪輪，從初發意離於五欲，堪為聲聞、辟支佛福田，亦為一切守護供養。}@
%{善男子！以如是相故，菩萨摩诃萨则能成就大庄严禅轮，从初发意远离五欲，堪为声闻、辟支佛福田，也为一切守护供养。}%

@{爾時，世尊欲重宣此義，而說偈言：}@
%{尔时，世尊欲重宣此义，而说偈言：}%

@{為捨重擔故，修於有相禪；}@
%{为舍重担故，修于有相禅；}%

@{但斷於己結，不名為智者。}@
%{但断于己结，不名为智者。}%

@{染著而修禪，依止於解脫；}@
%{染著而修禅，依止于解脱；}%

@{取著於彼岸，不能利眾生。}@
%{取著于彼岸，不能利众生。}%

@{若為棄重擔，欲利諸眾生；}@
%{若为弃重担，欲利诸众生；}%

@{滅結修諸禪，是名真智者。}@
%{灭结修诸禅，是名真智者。}%

@{若斷於有愛，為利諸眾生；}@
%{若断于有爱，为利诸众生；}%

@{修於無相禪，是名摩訶薩。}@
%{修于无相禅，是名摩诃萨。}%

@{斷除眾生縛，令世間無畏；}@
%{断除众生缚，令世间无畏；}%

@{寂滅而修禪，是名摩訶薩。}@
%{寂灭而修禅，是名摩诃萨。}%

@{大方廣十輪經智相品第十五}@
%{大方广十轮经智相品第十五}%

@{復次，善男子！菩薩摩訶薩有大莊嚴智輪，若能成就如是大莊嚴智輪，從初發意離於五欲，則能堪為聲聞、辟支佛而作福田，亦為一切守護供養。}@
%{再说，善男子！菩萨摩诃萨有大庄严智轮，若能成就如是大庄严智轮，从初发意远离五欲，则能堪为声闻、辟支佛而作福田，也为一切守护供养。}%
@{善男子！菩薩摩訶薩有二種智：一者、世間，二者、出世間。}@
%{善男子！菩萨摩诃萨有两种智慧：一种是世间智，一种是出世间智。}%
@{云何名世間智？所謂菩薩依止讀誦，欲滅一切眾生愚闇作大照明，如來所說種種無量，於聲聞乘皆悉聽受。}@
%{什么是世间智呢？就是说菩萨依靠阅读诵读，想要消除一切众生的愚昧无知，使他们获得光明，如来所说种种无量法，在声闻乘中都悉心听受。}%
@{自書、使人書，自讀誦亦教人讀誦，若說辟支佛法及大乘法，皆悉隨順一切信受。}@
%{自己写，让别人写，自己读诵也教别人读诵，如果说辟支佛法和大乘法，都悉心顺从一切信受。}%
@{若自讀誦、教人讀誦，自書亦教人書，能為眾生廣說分別顯示其義。}@
%{如果自己读诵，教别人读诵，自己写也教别人写，能够为众生广说分别显示其义。}%
@{讀誦經法求諸無漏，八聖道分解脫之味，而不求於寂滅智慧。}@
%{读诵经法寻求无漏，八圣道分解脱的滋味，而不追求寂灭智慧。}%
@{常有存相取著之心，是名菩薩世間智輪，亦與聲聞、辟支佛等無有異也！不可名為菩薩摩訶薩。}@
%{常常有执着相貌的心，这就是菩萨世间智轮，也与声闻、辟支佛等没有区别！不能称为菩萨摩诃萨。}%

@{云何名出世間智輪？菩薩摩訶薩修道之時，隨其精進行住誦習，而於彼相不取、不著、不念、不思惟，如是行類則非下劣，心如虛空同於寂滅，觀法平等都無所著亦無所繫，無生、無滅、心無退轉，常行平等諸法實際，深入寂滅得無生忍。}@
%{什么是出世间智轮呢？菩萨摩诃萨修行的时候，随着精进地行住诵习，而对那些相貌不取、不执着、不念、不思惟，这样修行类别就不是低劣的，心如虚空，同于寂灭，观法平等，毫无执着也毫无牵挂，无生、无灭、心不退转，常常行平等诸法实际，深入寂灭获得无生忍。}%
@{不取諸相心無增減，不依諸地亦不住智慧。}@
%{不取诸相，心没有增减，不依诸地，也不执着智慧。}%
@{菩薩若得如是具足智者，是名菩薩出世間智。}@
%{菩萨如果获得这样具足的智慧，这就是菩萨出世间智。}%
@{有此行類則能成就大莊嚴智輪，從初發意不染五欲，亦能堪為聲聞辟、支佛福田，一切眾生守護供養。}@
%{有这样的修行类别，就能成就大庄严智轮，从初发心就不染五欲，也能堪为声闻辟支佛的福田，一切众生守护供养。}%

@{復次，善男子！菩薩摩訶薩有大莊嚴輪，若菩薩成就如此大莊嚴輪者，從初發心斷除五欲，堪為聲聞、辟支佛作大福田，亦為一切守護供養。}@
%{再次，善男子！菩萨摩诃萨有大庄严轮，如果菩萨成就如此大庄严轮，从初发心断除五欲，堪为声闻、辟支佛作大福田，也为一切众生守护供养。}%

@{善男子！菩薩方便復有二種：一者、世間，二者、出世間。}@
%{善男子！菩萨方便又有两种：一种是世间方便，一种是出世间方便。}%
@{云何名菩薩世間方便？自為及人常懷彼此，種種伎藝而成就眾生。}@
%{什么是菩萨世间方便呢？自己和他人，常常怀着彼此，种种技艺而成就众生。}%
@{能現如是若干種身，或現佛身，或現辟支佛身，或現聲聞身，或現父母身，隨所應見而為現相。}@
%{能够显现这样若干种身，或者显现佛身，或者显现辟支佛身，或者显现声闻身，或者显现父母身，随所应见而为显现相貌。}%
@{若有病人及看病者，瞻視羸劣無有能救，一切怖畏乃至應死，悉以方便救令解脫。}@
%{如果有病人和看病者，瞻视羸劣，没有能够救助，一切恐惧，乃至应死，都以方便救助令其解脱。}%
@{常行四攝成就眾生住於大乘。}@
%{常常行四摄法成就众生，住于大乘。}%
@{若聲聞、辟支佛人，有不堪任為大乘、器根不熟者，即於二乘法中，令使修習如是甚深微妙之法。}@
%{如果声闻、辟支佛人，有不堪任为大乘，器根不熟者，就让他们在二乘法中，修习这样甚深微妙的法。}%
@{開示顯現第一義諦，超過凡夫顛倒境界。}@
%{开示显现第一义谛，超越凡夫颠倒境界。}%
@{依於四依具四辯才，四念處、四正勤、四如意足、五根、五力、七覺分、八聖道分，住善取道入方便智道成熟眾生。}@
%{依于四依具四辩才，四念处、四正勤、四如意足、五根、五力、七觉分、八圣道分，住善取道，进入方便智道，成熟众生。}%
@{若諸眾生有為名稱，染著利養諸根動搖，而不成就涅槃善根。}@
%{如果诸众生有为名声，染着利养，诸根动摇，而不成就涅槃善根。}%
@{如是等人教令習誦，如來所說聲聞、辟支佛乘，成就離施功德教令勸助。}@
%{这样的人，教他们学习诵读，如来所说声闻、辟支佛乘，成就离施功德，教他们劝助。}%
@{若有眾生多起瞋恚，其心甚惡而無哀愍，教令修行四無量心而得成熟，若見懈怠如是眾生教令精進，多瞋眾生教行忍辱，散心眾生教令禪定，愚癡眾生為說正法，令修智慧教化成就。}@
%{如果有众生多起瞋恚，其心很恶，而没有哀愍，教他们修行四无量心而得成熟，如果见到懈怠的众生，教他们精进，多瞋的众生，教他们行忍辱，散心的众生，教他们禅定，愚痴的众生，为他们说正法，让他们修智慧，教化成就。}%
@{若有眾生無所依止無恭敬心，教令開示歸依三寶。}@
%{如果有众生无所依止，没有恭敬心，教他们开示皈依三宝。}%
@{有如是等教使修習優婆塞戒，亦教八戒齋法。}@
%{有这样的人，教他们修习优婆塞戒，也教八戒斋法。}%
@{或有眾生以種種伎術著作務處，教化成就如是等輩。}@
%{或者有众生以种种伎术著作务处，教化成就这样的人。}%
@{恒沙菩薩有世間方便智慧，菩薩摩訶薩成就如此方便智輪，以諸經論作務伎術，摧伏一切外道異學苦行智輪，是名菩薩摩訶薩成就世間方便智，與一切聲聞、辟支佛共。}@
%{恒河沙数的菩萨有世间方便智慧，菩萨摩诃萨成就如此方便智轮，以诸经论作务伎术，摧伏一切外道异学苦行智轮，这就是菩萨摩诃萨成就世间方便智，与一切声闻、辟支佛共同。}%

@{善男子！若有菩薩不依明師，亦不依止善知識。}@
%{善男子！如果有菩萨不依明师，也不依止善知识。}%
@{以是行類相貌，染著世間而自迷惑。}@
%{以这样的修行类别相貌，染着世间而自己迷惑。}%
@{如是菩薩，則不能住出世方便智輪，不名福田，亦不能善知眾生諸行。}@
%{这样的菩萨，就不能住出世方便智轮，不能称为福田，也不能善知众生诸行。}%
@{若見不成法器眾生，及聲聞、辟支佛乘根不熟者，於是人所顯示大乘是名愚癡。}@
%{如果见到不成法器众生，以及声闻、辟支佛乘根不熟者，对这些人显示大乘，这就是愚痴。}%
@{無巧方便而教大乘人捨菩薩道，令修聲聞、辟支佛法，是為錯謬不識人根。}@
%{没有巧妙方便，而教大乘人舍弃菩萨道，让他们修声闻、辟支佛法，这就是错误，不识人根。}%
@{若見辟支佛人，教令捨離修聲聞乘，不識人根而謬說法，有如是失墮於咎過。}@
%{如果见到辟支佛人，教他们舍弃修声闻乘，不识人根而谬说法，有这样失堕于咎过。}%
@{若見聲聞人厭於生死者，為說世間三界果報樂著生死，不識人根而謬說法，有如是失墮於咎過。}@
%{如果见到声闻人厌于生死者，为他们说世间三界果报，乐着生死，不识人根而谬说法，有这样失堕于咎过。}%
@{若有眾生不斷殺盜，乃至不斷邪見，具行十惡諸不善根，見如是等而為顯示菩薩大乘甚深之法，竟不說於惡道果報，生死受苦輪轉諸趣，不識人根妄說諸法，墮於咎過，亦名愚癡無方便智。}@
%{如果有众生不断杀盗，乃至不断邪见，具行十恶诸不善根，见到这样的人，就为他们显示菩萨大乘甚深之法，竟然不说恶道果报，生死受苦轮转诸趣，不识人根妄说诸法，堕于咎过，也称为愚痴，没有方便智。}%
@{若見樂持戒者為說布施，樂精進者為說持戒，樂忍辱者為說精進，樂禪定者為說忍辱，樂智慧者為說禪定，是名菩薩愚癡，無巧方便智輪，亦名世間智，則與一切聲聞、辟支佛共，亦不可名為摩訶薩也。}@
%{如果见到乐于持戒者，就为他们说布施，乐于精进者，就为他们说持戒，乐于忍辱者，就为他们说精进，乐于禅定者，就为他们说忍辱，乐于智慧者，就为他们说禅定，这就是菩萨愚痴，没有巧妙方便智轮，也称为世间智，那么就与一切声闻、辟支佛共同，也不能称为摩诃萨了。}%
@{云何名菩薩摩訶薩出世間方便智輪？若諸菩薩有所作業，皆為他人不念己身，作若干等種種伎術，乃至悉欲與人共之，如前所說。若有己利迴施他人，見堪任器者而為說法，漸教聲聞、辟支佛乘；見辟支佛人，教令漸修摩訶衍乘，亦不為聲聞人根不熟者，而為說樂生死法。為有殺生乃至邪見，為說聲聞法生死所趣。若樂修施者，為說無上伎術，乃至樂智慧者，為說賢聖無漏智道。以是智慧成就眾生，不取眾生想及智慧想，是名菩薩摩訶薩能出世間最大莊嚴方便智輪。若菩薩摩訶薩成就此輪，從初發意斷除五欲，是名菩薩摩訶薩，堪為聲聞、辟支佛作大福田，常為一切守護供養。}@
%{怎么叫菩萨摩诃萨出世间方便智轮呢？如果菩萨有所作为，都是为了别人，不顾自己，运用各种各样的技巧，甚至想要和别人分享，就像前面所说的那样。如果有人把自己的利益回馈给别人，看到能够承受的人就给他说法，逐渐引导他学习声闻、辟支佛乘；看到辟支佛的人，就引导他逐渐修行摩诃衍乘，也不会为了声闻乘根基不成熟的人，而给他讲求乐生死法。如果有人喜欢杀生，乃至执着邪见，就给他讲声闻法，指明他生死所归。如果有人喜欢修行布施，就给他讲无上技巧，乃至喜欢智慧的人，就给他讲贤圣无漏智道。用这种智慧成就众生，不执着众生相和智慧相，这就是菩萨摩诃萨能够出世间，最大庄严方便智轮。如果菩萨摩诃萨成就了这个轮，从初发心就断除五欲，这就是菩萨摩诃萨，可以作为声闻、辟支佛的大福田，永远为一切众生守护供养。}%

@{爾時，世尊欲重宣此義，而說偈言：}@
%{当时，世尊想要再次宣讲这个道理，就吟诵偈语说：}%

@{應說一乘道，而為演二乘；}@
%{应该讲一乘道，却偏偏讲二乘道；}%

@{則為自欺誑，不名度眾生。}@
%{那是在欺骗自己，不能叫做度众生。}%

@{決定墮邪聚，而示下劣乘；}@
%{决定会堕落邪道，却示现低劣的乘位；}%

@{是則為愚癡，不名摩訶薩。}@
%{这就是愚痴，不能叫做摩诃萨。}%

@{趣向一乘者，為欲聽法故；}@
%{想要趋向一乘道的人，是为了要听法；}%

@{樂處於生死，智者之所說。}@
%{喜欢沉溺在生死轮回中的人，这是智者所说的话。}%

@{決定專一心，隨欲而教化；}@
%{一定要专心，随其所愿而引导教化；}%

@{是名為方便，智者所讚歎。}@
%{这就是方便法门，是智者所赞叹的。}%

@{一向為聲聞，教令生厭惡；}@
%{一直给声闻乘的人讲法，引导他们产生厌恶；}%

@{堪任為器者，教以摩訶衍。}@
%{能够承受的人，就教导他摩诃衍乘。}%

@{復次，善男子！菩薩摩訶薩取法之慈而莊嚴輪，不取眾生相。何以故？取眾生慈而莊嚴者，則是聲聞、辟支佛行，不能莊嚴大乘道也！聲聞、辟支佛雖修於慈，但自為己不為利人，為自調伏滅己結業，盡諸煩惱已得涅槃，為我、人、眾生而修行慈，於他眾生心常放捨，是故不名為大莊嚴輪。唯斷己結不能為人除諸煩惱，菩薩摩訶薩則不如是，常為一切眾生修行慈心莊嚴大慈，名為菩薩摩訶薩無依止慈，不依止陰、界、入故而修行慈，不依止四念處、四正勤、四如意足、五根、五力、七覺分、八聖道分而修行慈，不依止欲界、色界、無色界而修行慈，不依止此世、後世故而修行慈，不依止此岸而修行慈，不依止彼岸而修行慈，不為不到故而修行慈。菩薩摩訶薩唯緣法故而修行慈，此非聲聞、辟支佛之所能行，唯諸菩薩摩訶薩乃能成就如是大莊嚴緣法慈輪。若菩薩從初發意離於五欲，如是菩薩摩訶薩，堪任聲聞、辟支佛作大福田，亦為一切眾生守護供養。}@
%{再说，善男子！菩萨摩诃萨以法之慈来庄严轮，不执着众生相。为什么呢？以众生慈来庄严，那就是声闻、辟支佛的行，不能庄严大乘道。声闻、辟支佛虽然修行慈，但是只是为了自己，不是为了利益别人，是为了自己调伏灭除自己的业障，断尽一切烦恼，获得涅槃，为了自己、他人、众生修行慈，对其他众生心常放舍，所以不能叫做大庄严轮。只断除自己的业障，不能为别人除掉一切烦恼，菩萨摩诃萨则不然，永远为了一切众生修行慈心，庄严大慈，叫做菩萨摩诃萨无依止慈，不依止阴、界、入而修行慈，不依止四念处、四正勤、四如意足、五根、五力、七觉分、八圣道分而修行慈，不依止欲界、色界、无色界而修行慈，不依止此世、后世而修行慈，不依止此岸而修行慈，不依止彼岸而修行慈，不为了不到而修行慈。菩萨摩诃萨唯缘法而修行慈，这不是声闻、辟支佛能够做到的，只有菩萨摩诃萨才能成就如此大庄严缘法慈轮。如果菩萨从初发心就远离五欲，这样的菩萨摩诃萨，能够作为声闻、辟支佛的大福田，也为一切众生守护供养。}%

@{復次，善男子！菩薩摩訶薩修大悲輪，從初發意斷除五欲，名為摩訶薩，堪為聲聞、辟支佛作大福田，常為一切眾生守護供養。何以故？一切聲聞、辟支佛，但自為己而修悲故。菩薩摩訶薩則不如是，而自亡己為一切眾生故而修行悲，是故堪為一切眾生作大福田。如是菩薩摩訶薩，能兼他人修四攝法，為成熟眾生故，乃至捨己支節、身命及以財物，以此大悲為欲安樂諸眾生故，亦不得眾生相，不得施者相，不得受者相，乃至不得施業果報相。行檀波羅蜜時，不取行相、愛語、利益及同事相。雖行四攝而不取相，常以最勝心第一心寂滅心，乃至無量阿僧祇心，無行陰、界、入心，無動搖而常安住，莊嚴大悲寂滅心成就眾生。}@
%{再说，善男子！菩萨摩诃萨修行大悲轮，从初发心就断除五欲，叫做摩诃萨，能够作为声闻、辟支佛的大福田，永远为一切众生守护供养。为什么呢？一切声闻、辟支佛，只是为了自己而修行悲。菩萨摩诃萨则不然，而是为了所有众生而修行悲，因此能够作为一切众生的大福田。这样的菩萨摩诃萨，能够兼顾他人，修行四摄法，为了成熟众生，甚至舍弃自己的肢节、生命以及财物，以这种大悲为想要安乐一切众生，也不执着众生相，不执着施者相，不执着受者相，乃至不执着施业果报相。修行布施波罗蜜的时候，不执着行相、爱语、利益以及同事相。虽然修行四摄，却不执着相，永远以最胜心、第一心、寂灭心，乃至无量阿僧祇心，没有行阴、界、入心，没有动摇而常住安稳，庄严大悲寂灭心成就众生。}%

@{善男子！以如是相能大莊嚴，不與一切聲聞、辟支佛共。菩薩摩訶薩具足成就此大悲輪，從初發意斷除五欲，堪為聲聞、辟支佛作大福田，常為一切眾生守護供養。}@
%{善男子！以这种相能够大庄严，不与一切声闻、辟支佛相同。菩萨摩诃萨圆满成就了这个大悲轮，从初发心就断除五欲，能够作为声闻、辟支佛的大福田，永远为一切众生守护供养。}%

@{爾時，世尊欲重宣此義，而說偈言：}@
%{当时，世尊想要再次宣讲这个道理，就吟诵偈语说：}%

@{此法難思議，甚深如虛空；}@
%{这个法门难以思量，深奥如同虚空；}%

@{無色、無所住，大悲之所成。}@
%{无色、无所得，是大悲所成就的。}%

@{常勤行頭陀，菩薩最上智；}@
%{经常勤修头陀行，是菩萨最上等的智慧；}%

@{大悲勇進力，超過一切人。}@
%{大悲勇猛的力量，超越一切人。}%

@{眾生無歸依，生死苦所縛；}@
%{众生没有依靠，被生死苦所束缚；}%

@{普欲令解脫，大悲水洗除。}@
%{普遍想要令他们解脱，用大悲水洗除。}%

@{乾竭生死海，則非聲聞地；}@
%{干涸了生死大海，就不是声闻乘的地位；}%

@{及與緣覺乘，菩薩所哀愍。}@
%{以及缘觉乘，是菩萨所哀悯的。}%

@{貪欲、恚、愚癡，眾生沒惡道；}@
%{贪欲、瞋恚、愚痴，众生沉沦恶道；}%

@{以此大悲水，洗浴苦眾生。}@
%{用这种大悲水，洗浴苦难的众生。}%
@{復次，善男子！又有廣遍虛空無邊無有量數種種差別音聲辯才一切三昧總持忍辱大莊嚴輪。菩薩摩訶薩若成就此輪，從初發意斷除五欲，則能堪為聲聞、辟支佛作大福田，一切皆應供養守護。}@
%{再说，善男子！还有遍布虚空，无边无量，数不胜数的各种不同声音的辩才，所有三昧的总持，忍辱的大庄严轮。菩萨摩诃萨如果成就了这个轮，从最初发心就断除五欲，就能堪称是声闻、辟支佛的大福田，一切众生都应该供养守护。}%

@{云何名為菩薩摩訶薩廣遍虛空無邊無量種種差別音聲辯才一切三昧總持忍辱大莊嚴輪？所謂菩薩照明一切法，猶如月光普照天下，無相、無依，心無所染，於諸三昧身心不動，眼、眼觸、眼識悉皆不動，若眼緣觸內生三受，苦受、樂受、不苦不樂受，生寂滅心與無生心；耳、鼻、舌、身，乃至心意、意識無生亦如是。}@
%{什么叫做菩萨摩诃萨遍布虚空，无边无量，数不胜数的各种不同声音的辩才，所有三昧的总持，忍辱的大庄严轮呢？就是说，菩萨照亮一切法，就像月光普照天下，无相、无依，心没有任何染着，在所有三昧中身心都不动，眼、眼触、眼识都完全不动，如果眼睛接触到外物，内心生起三种感受，苦受、乐受、不苦不乐受，就生起寂灭心和无生心；耳朵、鼻子、舌头、身体，乃至心意、意识，无生也是这样。}%

@{能生三受寂滅心、無生心，三世陰、界、入一切亦皆無生無有動搖，三界、三行、三戒，三乘、三解脫，三根、三觸，亦寂滅心、無生心。一切處無住，皆行無相檀波羅蜜，乃至持戒、忍辱、精進、禪定、智慧波羅蜜，皆住寂滅心無動亂。}@
%{能够生起三种感受的寂灭心、无生心，三世阴、界、入一切也都完全无生，没有任何动摇，三界、三行、三戒，三乘、三解脱，三根、三触，也都是寂灭心、无生心。一切处都不执着，都行无相的布施波罗蜜，乃至持戒、忍辱、精进、禅定、智慧波罗蜜，都住于寂灭心，没有任何动乱。}%

@{四念處、四正懃、四如意足、五根、五力、七覺分、八聖道分，皆住不動，九次第定亦不動，乃至三行如不如相亦悉不動。知一切法悉無所障住八聖道，窟宅及非窟宅，有取、無取，有漏、無漏，有此彼岸、無此彼岸，無大、無小，有作、無作，有善、無善，有記、無記，於一切處而心不動，乃能如是大慈、大悲興大方便。}@
%{四念处、四正勤、四如意足、五根、五力、七觉分、八圣道分，都住于不动，九次第定也都不动，乃至三行如不如相也都完全不动。知道一切法都没有障碍，住于八圣道，窟宅和非窟宅，有取、无取，有漏、无漏，有此彼岸、无此彼岸，无大、无小，有作、无作，有善、无善，有记、无记，在一切处而心都不动，才能这样以大慈、大悲兴起大方便。}%

@{為成熟眾生，守護三乘及四無畏，分別十地乃至十八不共法，於一切處皆住無作無起，心常安住，取相三受皆悉寂滅。菩薩摩訶薩離一切相，得虛空眼火光照明三昧一切三昧王方便大莊嚴輪。若菩薩住是三昧，則能滅除過去諸業，三惡趣苦皆悉消滅令盡無餘。}@
%{为了成熟众生，守护三乘和四无畏，分别十地乃至十八不共法，在一切处都住于无作无起，心常住安稳，取相的三种感受都完全寂灭。菩萨摩诃萨离开一切相，获得虚空眼火光照明三昧，所有三昧之王，方便的大庄严轮。如果菩萨住于这个三昧，就能灭除过去的诸业，三恶趣的苦难都完全消灭，令其尽无余。}%

@{善男子！譬如五日出時，一切泉流河池及諸大河，四大海水皆悉枯竭。如是菩薩摩訶薩，以廣遍虛空無邊無量阿僧祇譬喻言辭巧說辯才一切三昧總持忍辱大莊嚴輪。菩薩若能成就此輪，滅盡三有除諸惡趣，於過去世所有業障永滅無餘。}@
%{善男子！比如五天出的时候，一切泉流、河池以及所有大河，四大海水都完全枯竭。像这样，菩萨摩诃萨，以遍布虚空，无边无量，阿僧祇数量的比喻，巧妙的说出辩才，所有三昧的总持，忍辱的大庄严轮。菩萨如果能够成就这个轮，就能灭尽三有，除掉所有恶趣，过去世所有业障都永远灭尽无余。}%

@{善男子！譬如世界劫欲盡時，此四天下及八萬四千諸河渚等，并四天王一切諸山，皆悉敗壞消滅永盡令無有餘。}@
%{善男子！比如世界劫将要结束的时候，这四天下以及八万四千条河流、沼泽等等，以及四天王所有山峰，都完全败坏，消亡，永远消失，令其无有余。}%

@{善男子！菩薩摩訶薩亦復如是，成就一切三昧諸陀羅尼忍辱輪者，能滅先世所作惡業，乃至三有一切惡趣永盡無餘。}@
%{善男子！菩萨摩诃萨也是这样，成就所有三昧的陀罗尼，忍辱轮的，就能灭除前世所作的恶业，乃至三有所有恶趣都永远消失，无有余。}%

@{善男子！譬諸黑闇遍滿虛空，日輪出時一切黑闇皆悉除滅。菩薩摩訶薩亦復如是，若能成就是大莊嚴輪，乃至一切三昧總持忍辱輪，己身及他顛倒諸闇皆悉消滅。如是虛空無邊智日，悉能消滅先世諸惡不善使業永盡無餘。是菩薩不隨惡知識，常不離諸佛而聽正法，乃至不離諸菩薩行，於其夢中心常念佛。}@
%{善男子！比如黑暗遍布虚空，太阳升起的时候，所有黑暗都完全消失。菩萨摩诃萨也是这样，如果能够成就这个大庄严轮，乃至所有三昧的总持，忍辱轮，自己和他人颠倒的黑暗都完全消灭。像这样，虚空无边的智慧之日，都能消灭前世所有恶业，不善使业，永远消失，无有余。这样的菩萨不跟随恶知识，常不离开诸佛而听正法，乃至不离开诸菩萨的修行，在梦中也常念佛。}%

@{何等是菩薩摩訶薩大莊嚴遍滿虛空廣大無邊無量阿僧祇種種言辭音聲辯才一切三昧總持忍辱輪？}@
%{什么样的菩萨摩诃萨大庄严，遍布虚空，广大无边，无量阿僧祇数量的各种言辞，声音，辩才，所有三昧的总持，忍辱轮呢？}%

@{菩薩摩訶薩，入於初禪乃至第四禪，入空處乃至非想非非想處，入滿足滅盡定，乃至滿足滅三行心。無動受心，想、觸、意行寂滅不動，或住一日一夜，乃至七日七夜住於禪味，亦住第一義空。身諸毛孔出於暖氣，燒滅一切結使業薪，如是次第逮深正念，一切身體悅樂滿足。}@
%{菩萨摩诃萨，进入初禅乃至第四禅，进入空处乃至非想非非想处，进入满足灭尽定，乃至满足灭三行心。没有动受心，想、触、意行寂灭不动，或者住一天一夜，乃至七天七夜住于禅味，也住于第一义空。身体所有毛孔都发出温暖的气体，烧灭一切结使的业薪，像这样次第达到深正念，所有身体都快乐满足。}%

@{譬如自在天子入現一切樂三昧，入是三昧已，一切身毛孔中皆悉受樂，如是樂相觸菩薩身，而便自憶念佛，念佛已即便見佛無復餘相。}@
%{比如自在天子进入现一切乐三昧，进入这个三昧之后，所有身体毛孔中都感受快乐，像这样快乐的相触碰菩萨的身体，而就自然忆念佛，念佛之后就立刻见到佛，没有其他相。}%

@{若念一佛則見一佛，若念無量佛則見無量佛，若念佛身少分則見少分，若念佛無邊身則見無邊身；若觀自身作佛相者，則見己身同佛相好具足莊嚴；若觀他身欲作佛者，則見他身亦同其佛莊嚴相好；若欲隨觀眾生皆作佛相者，則隨所觀同佛身相餘無所見。心所起念皆實不虛，知一切法如幻如水中像，悉觀三受、三行永盡消滅。}@
%{如果念一佛，就见一佛，如果念无量佛，就见无量佛，如果念佛身少分，就见少分，如果念佛无边身，就见无边身；如果观察自身作佛相，就见自己身体和佛相好具足庄严；如果观察他人身体想要作佛，就见他人身体也和佛庄严相好；如果想要随观众生都作佛相，就随所观都和佛身相，其他什么都看不见。心所生起的念都真实不虚，知道一切法像幻像一样，像水中的影子一样，都观察三种感受、三种行为永远消失灭尽。}% 
@{如是觀已還入滅盡定禪悅味食，或於一七日、二七、三七，乃至七七日，或十日、五十日，如是乃至百千萬億劫，還入實諦空觀如前念佛，成就作是觀已。}@
%{这样观想之后，就进入灭尽定，禅悦的味道像食物一样，或是一七天、二七天、三七天，直到七七天，或者十天、五十天，像这样直到百千万亿劫，再次进入真实空观的境界，就像之前念佛一样，成就了这样的观想。}%

@{善男子！以如是相，廣大遍滿虛空無量無邊阿僧祇種種言辭音聲辯才一切三昧總持忍辱輪。}@
%{善男子！凭借着这样的相状，广阔遍满虚空，无量无边阿僧祇种类的言辞音声辩才，一切三昧总持忍辱轮。}%

@{菩薩成就如是輪故，斷除五欲，滅盡過去一切惡業。三有六趣皆悉消滅令無有餘，堪為聲聞及辟支佛作大福田，亦為一切守護供養。離四顛倒愚癡大闇，不復更隨諸惡知識，常不離佛得聞正法。乃至夢中見佛、聽法、供養眾僧，於一切菩薩所行之道，疾成阿耨多羅三藐三菩提得淨佛土。於彼佛國，一切眾生悉皆化生相好如佛，住摩訶衍，結使微薄。}@
%{菩萨成就了这样的轮，所以断除了五欲，灭尽了过去的一切恶业。三界六道都悉数消灭，没有剩余，可以成为声闻和辟支佛的大福田，也可以为一切众生守护供养。远离四颠倒愚痴大黑暗，不再跟随恶知识，常不离佛，得闻正法。甚至在梦中见到佛、听法、供养僧众，在一切菩萨所行的道路上，迅速成就阿耨多罗三藐三菩提，获得清净佛土。在那佛国，一切众生都化生相好如佛，住摩诃衍，结使微薄。}%

@{爾時，世尊欲重宣此義，而說偈言：}@
%{当时，世尊想要再次宣说这个道理，于是就说偈颂：}%

@{堪任法器者，則破諸結使；}@
%{能够担当法器的人，就能够破除一切结使；}%

@{能住於善住，皆悉無疑難。}@
%{能够住于善法的人，就能够全部没有疑难。}%

@{為欲斷有縛，當作大莊嚴；}@
%{为了想要断除有漏的束缚，就应该作大庄严；}%

@{修學諸禪定，智慧不思議。}@
%{修学一切禅定，智慧不可思议。}%

@{修學於諸禪，觀第一寂滅；}@
%{修学一切禅，观想第一寂灭；}%

@{以此念佛智，能盡一切惡。}@
%{凭借着这样的念佛智慧，能够尽除一切恶。}%

@{相與無相等，以空悉能滅；}@
%{有相和无相平等，以空能够悉数灭除；}%

@{永斷於惡趣，不離見諸佛。}@
%{永远断除恶趣，不离开见到诸佛。}%

@{善修學諸法，供養一切佛；}@
%{善于修学一切法，供养一切佛；}%

@{疾成於正覺，以修空相故。}@
%{迅速成就正觉，因为修空相的缘故。}%

@{為眾作親友，除捨諸結使；}@
%{为众生作亲友，除舍一切结使；}%

@{是名淨福田，疾近於菩提。}@
%{这叫做清净福田，迅速接近菩提。}%

@{眾生作佛相，遍滿諸世界；}@
%{众生作佛相，遍满一切世界；}%

@{為求佛道故，遠離於二乘。}@
%{为了求佛道，远离二乘。}%

@{說是法時，恒河沙等無量菩薩，本所曾聞念佛正法，若有癈忘今悉還得。無量眾生聞是念佛百千三昧，悉入一切三昧方便，皆得憶念總持華鬘。無量眾生而皆依止首楞嚴三昧，乃至成就電光三昧。得一切法照明，逮無生忍，遠塵離垢得法眼淨。無量眾生得須陀洹果、斯陀含果、阿那含果、阿羅漢果。}@
%{说这段法的时候，恒河沙数等无量菩萨，本来曾经听闻念佛正法，如果有遗忘的，现在全部都恢复了。无量众生听到念佛百千三昧，都进入一切三昧方便，都能够忆念总持华鬘。无量众生都依止首楞严三昧，甚至成就电光三昧。得到一切法照明，证得无生忍，远离尘垢，得到法眼清净。无量众生得到须陀洹果、斯陀含果、阿那含果、阿罗汉果。}%

@{無量眾生皆求出家入佛法中，無量眾生住於十善，有發聲聞心者，有發辟支佛心者，有發阿耨多羅三藐三菩提心者，得不退轉者。無量眾生得世間正見，以正見因緣故斷惡趣結，皆得生天及在人間，歸依三寶棄捨五欲，於佛法中而得出家，離一切邪見得清淨信。}@
%{无量众生都想要出家进入佛法中，无量众生住于十善，有发声闻心的人，有发辟支佛心的人，有发阿耨多罗三藐三菩提心的人，得到不退转的人。无量众生得到世间正见，因为正见的缘故，断除恶趣的结使，都能够生天以及在人间，归依三宝，舍弃五欲，在佛法中出家，远离一切邪见，得到清净的信心。}%

@{爾時，世尊告金剛藏菩薩摩訶薩：善男子！汝當以此不退法輪，授地藏菩薩記。若有眾生讀誦此經，為他解說、住是法者，應當擁護十法。}@
%{当时，世尊告诉金刚藏菩萨摩诃萨：善男子！你应该用这不会退转的法轮，授记地藏菩萨。如果有众生读诵这部经，为他解说，住持这部法的人，应该保护十种法。}%

@{何等為十？擁護一切財物，離一切惡、一切邪見、邪歸依十惡、一切身過、一切口過、一切誹謗、一切破戒、一切橫病、一切橫死，如是眾生臨命終時，皆得見佛即生天上。若有眾生讀誦此經，應當擁護如是十法，是名諸佛伏藏。}@
%{哪十种？保护一切财物，远离一切恶，一切邪见，邪归依十恶，一切身过，一切口过，一切诽谤，一切破戒，一切横病，一切横死，像这样的众生临命终时，都能够见到佛，就生天上。如果有众生读诵这部经，应该保护这样的十种法，这叫做诸佛伏藏。}%

@{佛說是經已，時四部眾及諸天、龍、夜叉、乾闥婆、阿修羅、迦樓羅、緊那羅、摩睺羅伽、人非人，及地藏菩薩等，聞是經已，歡喜奉行。}@
%{佛说这部经之后，当时四部众以及诸天、龙、夜叉、乾闼婆、阿修罗、迦楼罗、紧那罗、摩睺罗伽、人非人，以及地藏菩萨等等，听到这部经之后，都欢喜奉行。}%

@{大方廣十輪經卷第八}@
%{大方广十轮经卷第八}%
