@{蓮宗寶鑑序}@
%{莲宗宝鉴序}%

@{禪淨二門分袒各幟幾同敵國矣。}@
%{禅净两门分袒各帜，几乎如同敌国了。}%

@{慈覺賾禪師有營田開庫之喻。}@
%{慈觉賾禅师有营田开库的比喻。}%

@{各隨所好皆得如心。}@
%{各随所好，皆得如心。}%

@{此亦方便和會之談耳。}@
%{这也是方便和会的说法而已。}%

@{二物可會若本非二和會奚為。}@
%{两物可以会合，如果本来就不是二，和会又何用呢？}%

@{夫禪有如來禪祖師禪。}@
%{夫禅有如来禅、祖师禅。}%

@{祖師禪且置。}@
%{祖师禅暂且不论。}%

@{佛語禪那華言靜慮。}@
%{佛语禅那，华言静虑。}%

@{所謂八禪八定也。}@
%{所谓八禅八定也。}%

@{念佛三昧曰一心不亂。}@
%{念佛三昧，曰一心不乱。}%

@{都攝六根。}@
%{都摄六根。}%

@{淨念相繼非靜定耶且念佛與唱佛不同。}@
%{净念相继，不是静定吗？而且念佛与唱佛不同。}%

@{唱者口也。}@
%{唱的是口。}%

@{念者憶也。}@
%{念的是忆。}%

@{母憶子子憶母口乎心乎。}@
%{母亲忆儿子，儿子忆母亲，是口呢还是心呢？}%

@{所念之佛栴檀耶。}@
%{所念之佛是栴檀吗？}%

@{閻浮檀金耶。}@
%{是阎浮檀金吗？}%

@{毘首羯磨所作耶。}@
%{是毘首羯磨所作的吗？}%

@{應身耶。}@
%{是应身吗？}%

@{報身耶。}@
%{是报身吗？}%

@{法身耶。}@
%{是法身吗？}%

@{過去佛耶。}@
%{是过去佛吗？}%

@{現未佛耶。}@
%{是现在未来佛吗？}%

@{淨土在西方耶。}@
%{净土在西方吗？}%

@{舉足下足即道場耶。}@
%{举足下足，就是道场吗？}%

@{觀經金口所宣。}@
%{观经金口所宣。}%

@{而曰是心作佛是心是佛。}@
%{而曰是心作佛，是心是佛。}%

@{故觀心即觀佛也。}@
%{故观心即观佛也。}%

@{觀佛即念佛也。}@
%{观佛即念佛也。}%

@{極而言之念本無念佛亦無佛。}@
%{极而言之，念本无念，佛亦无佛。}%

@{能念空所念亦空。}@
%{能念空，所念亦空。}%

@{如來禪即祖師禪也。}@
%{如来禅即祖师禅也。}%

@{故大勢至念佛無生。}@
%{故大势至念佛无生。}%

@{觀世音反聞自性。}@
%{观世音反闻自性。}%

@{二菩薩似各一圓通。}@
%{二菩萨似各一圆通。}%

@{而同在安養左右彌陀。}@
%{而同在安养左右弥陀。}%

@{接引東土明乎。}@
%{接引东土，明乎？}%

@{即淨即禪眾聖一揆。}@
%{即净即禅，众圣一揆。}%

@{而後來釋子分張門戶。}@
%{而后来释子分张门户。}%

@{譬之祖宗房屋原只一間。}@
%{譬之祖宗房屋，原本只有一间。}%

@{而子孫于中牆壁夾斷。}@
%{而子孙于中墙壁夹断。}%

@{插籬種棘不相往來。}@
%{插篱种棘，不相往来。}%

@{其為執迷顛倒極矣。}@
%{其为执迷颠倒，极矣。}%

@{或難言三聖接引。}@
%{或难言三圣接引。}%

@{則淨土在西方明矣。}@
%{则净土在西方明矣。}%

@{得無與自性惟心之旨相矛盾乎。}@
%{得无与自性惟心之旨相矛盾乎？}%

@{余曰。}@
%{余曰。}%

@{彌陀者。}@
%{弥陀者。}%

@{眾生之彌陀也。}@
%{众生之弥陀也。}%

@{眾生者。}@
%{众生者。}%

@{彌陀之眾生也。}@
%{弥陀之众生也。}%

@{極樂者。}@
%{极乐者。}%

@{彌陀之惟心也。}@
%{弥陀之惟心也。}%

@{惟心者。}@
%{惟心者。}%

@{眾生之極樂也。}@
%{众生之极乐也。}%

@{故識自性惟心之旨。}@
%{故识自性惟心之旨。}%

@{謂西方有彌陀。}@
%{谓西方有弥陀。}%

@{可謂東土皆彌陀。}@
%{可谓东土皆弥陀。}%

@{亦可謂法報身是佛。}@
%{亦可谓法报身是佛。}%

@{可謂丈六劣應身。}@
%{可谓丈六劣应身。}%

@{與毘首羯磨所作是佛。}@
%{与毘首羯磨所作是佛。}%

@{亦可謂念過去佛。}@
%{亦可谓念过去佛。}%

@{可謂念現來一切佛亦可。}@
%{可谓念现在来一切佛亦可。}%

@{而又何禪淨之分別為耶。}@
%{而又何禅净之分别为耶？}%

@{蓮宗寶鑑一書乃廬山優曇和尚所集。}@
%{莲宗宝鉴一书，乃庐山优曇和尚所集。}%

@{標真正譌尋香討根。}@
%{标真正譌，寻香讨根。}%

@{實淨土之指南也。}@
%{实净土之指南也。}%

@{因屬楞嚴白法師。}@
%{因属楞严白法师。}%

@{刻而傳之而僭為之引。}@
%{刻而传之，而僭为之引。}%

@{紫柏弟子錢士升書於放下菴之更雨堂}@
%{紫柏弟子钱士升书于放下庵之更雨堂}%

@{廬山東林禪寺蓮宗善法祖堂勸修淨業}@
%{庐山东林禅寺莲宗善法祖堂劝修净业}%

@{(臣)僧(普度)謹自編集}@
%{(臣)僧(普度)谨自编辑}%

@{蓮宗寶鑑一部。}@
%{莲宗宝鉴一部。}%

@{發明佛祖念佛三昧。}@
%{发明佛祖念佛三昧。}%

@{已蒙諸尊宿善知識題跋印證。}@
%{已蒙诸尊宿善知识题跋印证。}%

@{來詣大都。}@
%{来诣大都。}%

@{禮拜罽賓國公班的。}@
%{礼拜罽宾国公班的。}%

@{答師父主盟佛法得奉法旨教。}@
%{答师父主盟佛法，得奉法旨教。}%

@{般若室利長老賢耶那室利闊羅羅司丞。}@
%{般若室利长老贤耶那室利阔罗罗司丞。}%

@{於至大元年十月十一日至隆福宮今上皇帝潛龍時分月。}@
%{于至大元年十月十一日至隆福宫今上皇帝潜龙时分月。}%

@{海怯薛第一日。}@
%{海怯薛第一天。}%

@{親捧蓮宗寶鑑。}@
%{亲捧莲宗宝鉴。}%

@{啟奉令旨教刊板印行者。}@
%{启奉令旨教刊板印行者。}%

@{敬此即於大都明理不花丞相施到無量壽法王寺內。}@
%{敬此即于大都明理不花丞相施到无量寿法王寺内。}%

@{鏤板已遂畢工所集洪因端為祝延皇帝聖壽萬安皇太后皇后齊年太子諸王千秋文武官僚高增祿位。}@
%{镂板已遂毕工，所集洪因端为祝延皇帝圣寿万安皇太后皇后齐年太子诸王千秋文武官僚高增禄位。}%

@{皇圖永固。}@
%{皇图永固。}%

@{佛日光輝。}@
%{佛日光辉。}%

@{凡曰見聞同成佛道。}@
%{凡曰见闻同成佛道。}%

@{皇慶壬子正月圓日優曇(普度)謹識}@
%{皇庆壬子正月圆日优曇(普度)谨识}%

@{按經中說。}@
%{按经中说。}%

@{西方世界國名極樂。}@
%{西方世界国名极乐。}%

@{其土有佛號阿彌陀。}@
%{其土有佛号阿弥陀。}%

@{巍巍蕩蕩超太古皇。}@
%{巍巍荡荡超太古皇。}%

@{不令不申自然而化。}@
%{不令不申，自然而化。}%

@{瓊池金地不染一塵。}@
%{琼池金地不染一尘。}%

@{樹林水鳥皆演苦空。}@
%{树林水鸟皆演苦空。}%

@{佛願力故攝彼群情。}@
%{佛愿力故摄彼群情。}%

@{一念相應即登金臺。}@
%{一念相应，即登金台。}%

@{雖下下品亦胎華蓮。}@
%{虽下下品，亦胎华莲。}%

@{雁門尊者社結勝流策勳淨業。}@
%{雁门尊者社结胜流，策勋净业。}%

@{是以念佛之道唱行於世。}@
%{是以念佛之道，唱行于世。}%

@{迨今千年謂之蓮宗也。}@
%{迨今千年，谓之莲宗也。}%

@{去古已遠法流成弊。}@
%{去古已远，法流成弊。}%

@{邪道混淆微旨曖昧。}@
%{邪道混淆，微旨曖昧。}%

@{由是優曇和尚乘宿願力。}@
%{由此优曇和尚乘宿愿力。}%

@{痛嗟正宗奮真實心探尋要旨。}@
%{痛嗟正宗，奋真实心探寻要旨。}%

@{編次本末剖分偽真。}@
%{编次本末，剖分伪真。}%

@{定為十門名曰寶鑑。}@
%{定为十门，名曰宝鉴。}%

@{齎赴大都。}@
%{齎赴大都。}%

@{咨扣罽賓班的。}@
%{咨扣罽宾班的。}%

@{答灌頂國師證。}@
%{答灌顶国师证。}%

@{無叢脞契合佛經。}@
%{无丛脞，契合佛经。}%

@{乃為聞奏欽遇皇上金輪皇帝。}@
%{乃为闻奏，钦遇皇上金轮皇帝。}%

@{聖通佛慧道合天心。}@
%{圣通佛慧，道合天心。}%

@{至照無私獎稱曰善教。}@
%{至照无私，奖称曰善教。}%

@{刊板印行載上書。}@
%{刊板印行，载上书。}%

@{乞復教上可之。}@
%{乞复教上可之。}%

@{頒降聖旨遍行各省。}@
%{颁降圣旨，遍行各省。}%

@{洗佛日重光於聖世。}@
%{洗佛日重光于圣世。}%

@{起祖風載振於虎溪。}@
%{起祖风载振于虎溪。}%

@{策精進而勿荒。}@
%{策精进而勿荒。}%

@{發闡提而必信悟。}@
%{发阐提而必信悟。}%

@{覺花開於心地。}@
%{觉花开于心地。}%

@{顯佛性存於本源。}@
%{显佛性存于本源。}%

@{咸知極樂之歸。}@
%{咸知极乐之归。}%

@{悉稟無為之化。}@
%{悉禀无为之化。}%

@{明教上仁宗正宗論息闢佛之議。}@
%{明教上仁宗正宗论，息闢佛之议。}%

@{於當時優曇獻皇上寶鑑編復白蓮之教。}@
%{于当时优曇献皇上宝鉴，编复白莲之教。}%

@{於今日雖年代相遠。}@
%{于今日，虽年代相远。}%

@{蓋事實相符其名同芳而不萎。}@
%{盖事实相符，其名同芳而不萎。}%

@{其功並垂而不朽。}@
%{其功并垂而不朽。}%
@{延祐甲寅住大仰山。大圓佛鑑禪師傳法沙門希陵拜手。}@
%{延祐甲寅年，住在大仰山。大圆佛鉴禅师传法给沙门希陵，希陵拜手礼拜。}%

@{夫心性役乎塵勞煩惱。而不為塵勞煩惱之所汩汲。如蓮生淤泥。而不因淤泥染污其質故。直指之為蓮也。}@
%{人的心性，受着尘劳烦恼的驱使，却不会被尘劳烦恼所污染。就好比莲花生长在淤泥中，却不会因为淤泥而染污它的本质，我们直接指它为莲花。}%

@{心性通乎三乘諸法。而不為三乘諸法之所凌奪。由宗分支派而不因支派忘失其本。故念佛之為宗也。}@
%{人的心性，通达三乘诸法，却不会被三乘诸法所左右。从宗派分支出来，却不会因为分支而忘记根本。所以，念佛是宗旨。}%

@{心性虛空含育萬有。譬海中四珠出無盡藏。故標之為寶也。}@
%{人的心性，如同虚空，包容万物。就好像大海里的四颗宝珠，来自无穷无尽的宝藏。所以，称它为宝。}%

@{心性明淨照了色象。喻一鏡當臺能辨妍醜。故名之為鑑也。}@
%{人的心性，清净明澈，照亮色相。就像一面镜子放在台子上，能够辨别美丑。所以，称它为鉴。}%

@{優曇和尚。浙之丹陽蔣氏。家世事佛。積善生而敏銳。弱冠則厭俗緣投簪䉜髮。}@
%{优昙和尚，是浙江丹阳蒋氏家族的人，家中世代信奉佛教。他积善行，生性敏锐。到了弱冠之年，厌倦了世俗缘分，便弃官剃发，出家修行。}%

@{初參龍華寶山慧禪師。一見器之。誡其歷叩諸老之門。琢磨淘汰達心淨土見性彌陀。}@
%{他最初参拜了龙华宝山慧禅师，慧禅师一看就知道他很有悟性，便告诫他，要多拜访其他老修行，不断磨练自己，最终要达到心净土，见性弥陀的境界。}%

@{深惜祖道湮微。述集念佛警要。目之曰蓮宗寶鑑。言言破惑井井有條。}@
%{慧禅师深感祖师之道日渐衰微，便著书《念佛警要》，取名为《莲宗宝鉴》，书中字字破除迷惑，条理清晰。}%

@{天童東巖圓應日禪師。見而證之曰。善哉善哉。如是如是。繼之京都開法於法王禪寺。}@
%{天童东岩圆应日禅师看到这本书后，称赞说：“太好了！太好了！就是这样！就是这样！”后来，圆应日禅师在京都的法王禅寺开法讲经。}%

@{道合灌頂國師捧寶鑑而上奏。金輪興正宗而下頒玉旨。忘軀為法異世龜鑑。開導人天續佛慧命。}@
%{道合灌顶国师拿着《莲宗宝鉴》上奏皇帝，皇帝下旨弘扬正宗，并以圆应日禅师为榜样，忘我地弘扬佛法，引导人天众生，延续佛陀的智慧生命。}%

@{實僧中寶正本齊末。統眾歸宗不捨悲願。融真混俗示火中蓮。振復東林遠公祖師。已墜之風于千古之下。}@
%{圆应日禅师是僧侣中的宝，是正本清源，带领大众回归佛法真谛，不舍悲愿，将真谛融入世俗，示现火中莲花，振兴东林远公祖师已经衰落的佛法，将其延续到千古之下。}%

@{所謂廬山蓮宗寶鑑者豈徒言哉。宿師名德公大人跋讚品題備于卷末。後之修淨業者披閱是集。洞明佛祖旨趣。弘揚斯道。垂之無窮。其功詎可比量耶。}@
%{所以说，《庐山莲宗宝鉴》绝非虚言。宿师名德公大人在卷末写了跋文，赞扬并题词。后世修行净土法门的人，阅读这本书，能够洞悉佛祖的旨意，弘扬佛法，将其延续到无穷无尽的未来，其功德无法衡量。}%

@{延祐改元甲寅孟夏前婺之明智。崇勝禪寺比丘。大中德合再拜為之敘云。}@
%{延祐改元，甲寅年孟夏之前，婺州明智崇胜禅寺的比丘大中德合，再拜作序，说道：}%

@{廬山蓮宗寶鑑敘}@
%{《庐山莲宗宝鉴》序}%

@{夫真法界性。生佛平等而無異無同。妙覺明心染淨混融而非一非二。然則塵塵淨土。他方此界皆為極樂之邦。}@
%{真正的法界性，是生佛平等，没有区别也没有不同。妙觉明心，染净混融，既不是一也不是二。所以，每一粒尘埃都是净土，无论是西方世界还是这个世界，都是极乐世界。}%

@{念念彌陀蠢動含靈盡是法身之佛。蓋為情生智隔想變體殊心。隨生住異滅之變遷。境有坑坎堆阜之高下。}@
%{念念弥陀，一切有情众生，都是法身佛。只是因为情生智隔，心生分别，所以产生了不同的想法，不同的身体，不同的心。随着生住异灭的变迁，环境也存在着坑坎堆阜的高低起伏。}%

@{所以淨剎穢方苦樂有異。眾生諸佛凡聖不同。是致六趣茫茫匍匐九居之內。四生浩浩升沈三界之中。從迷入迷由苦入苦。動經塵劫無解脫期。}@
%{所以，清净的国土和污秽的地方，苦乐不同。众生、佛、凡夫、圣人也不同。因此，六道众生在茫茫六道中匍匐前进，九居之内轮回不止。四生众生在三界之中，不断升沉，从迷入迷，从苦入苦，动辄经受尘劫，没有解脱的期限。}%

@{故我佛開方便門。教以念佛三昧。指有淨土為歸向焉。}@
%{所以，佛陀开设方便法门，教导人们念佛三昧，指引人们以净土为归宿。}%

@{所謂念佛三昧者。梵語佛陀。此云覺者。自覺覺他覺行圓滿。故名曰佛。如睡夢覺如蓮花開。}@
%{所谓念佛三昧，梵语佛陀，此云觉者，自觉觉他，觉行圆满，所以称为佛。就像睡梦中醒来，就像莲花开放。}%

@{為令有情返照回光。淨念相繼久久純熟。惑盡障除一念不生。前後際斷悟此覺性。內無能念之心。外無所念之境。}@
%{为了让有情众生返照回光，净念相继，久久纯熟，迷惑消除，障碍去除，一念不生，前后际断，悟到觉性。内心没有能念的心，外面没有所念的境。}%

@{能所兩忘生佛無二。故曰念佛。梵語三昧。此云正定。謂思專想寂神智明妙也。}@
%{能所两忘，生佛无二，所以称为念佛。梵语三昧，此云正定，指的是专心致志，寂静神智，明妙无碍。}%

@{經云。若念佛者。當知此人則是人中芬陀利華。東晉遠公祖師。因聽彌天法師講般若經。豁然大悟。入於無量甚深三昧。}@
%{经书上说，如果有人念佛，那么这个人就是人中芬陀利华。东晋远公祖师，因为听弥天法师讲《般若经》，豁然大悟，进入无量甚深三昧。}%

@{遊止廬山與高僧朝士結緣修行。故云諸教三昧其名甚眾。功高易進念佛為先。因以白蓮名其社焉。師乃著念佛三昧敘。蓋發揚此理也。}@
%{他在庐山游历，与高僧和朝士结缘修行。所以说，各种教法中的三昧，名称很多，念佛三昧功德最高，也最容易修持。因此，远公祖师以白莲命名他的社团，并写了《念佛三昧叙》，目的是发扬这个道理。}%

@{天台智者判教。謂觀無量壽經為大乘終實之教。以三觀澄心者。蓋顯念佛之旨也。}@
%{天台智者判别佛教教义，认为《观无量寿经》是大乘佛教的最终真实教义。用三观澄净内心，就是显明念佛的旨意。}%

@{法照尊者禮文殊而求指蓋指此法也。省常禪師結淨行緣。宰相名卿歸嚮同修者。蓋此道也。}@
%{法照尊者礼拜文殊菩萨，向文殊菩萨请教，文殊菩萨指点的就是这个法门。省常禅师结净行缘，宰相和名卿都归向这个法门，一起修行，这就是这个道理。}%

@{長蘆賾禪師結蓮花勝會。感普賢普慧二菩薩入會。蓋證明此道也。慈照宗主以本願力。示現世間發廣度心。}@
%{长芦賾禅师举行莲花胜会，感动了普贤菩萨和普慧菩萨入会，证明了这个道理。慈照宗主以本愿力，示现世间，发广度心。}%

@{引權就實隨機化導。蓋欲令利根鈍根俱悟此道也。集白蓮懺開四土圖。以信行願為資糧。以戒定慧為樞要。蓋立此念佛正宗也。}@
%{以权巧方便引导人们进入真实，随缘化导，目的是让利根和钝根的人都能悟到这个道理。他收集白莲忏，绘制四土图，以信行愿为资粮，以戒定慧为枢要，建立了念佛正宗。}%

@{宋高宗御書蓮社二字。蓋崇此法門也。欽惟大元普天一統。諸國來朝人心樂善。}@
%{宋高宗御书“莲社”二字，就是崇尚这个法门。敬仰大元普天之下，万国来朝，人心向善。}%

@{廬山東林禪寺東巖圓應日禪師。欽奉聖旨。住持道場修營梵宇。集諸賢傳乃追古而整宗綱。架大法橋名宗遠。而開祖道一十八載。}@
%{庐山东林禅寺东岩圆应日禅师，奉皇帝旨意，住持道场，修建寺院，收集历代高僧传记，追溯古法，整顿宗纲，架设大法桥，名为“宗远”，开创祖师之道十八年。}%

@{提唱宗乘之外。常以念佛三昧開導人天。至元壬辰秋赴慶元路育王山廣利禪寺。請而遜席于開先。悅堂誾禪師相繼住持。}@
%{除了提倡宗乘之外，他经常用念佛三昧引导人天众生。元朝壬辰年秋天，他前往庆元路育王山广利禅寺，被邀请前往，谦虚地坐在开先悦堂誾禅师的旁边，后来悦堂誾禅师接任住持。}%

@{元貞元年正月述明居士燕覺道破衣和尚。欽奉聖旨賜。白蓮宗善法堂護持教法。元貞二年正月又欽奉聖旨。賜通慧大師白蓮宗。}@
%{元贞元年正月，述明居士燕觉道破衣和尚，奉皇帝旨意，被赐予白莲宗善法堂，护持教法。元贞二年正月，又奉皇帝旨意，赐予通慧大师白莲宗。}%

@{主仍賜金襴袈裟於大德五年十月。欽奉聖朝。頒降御香金旛到寺。自晉至今僅乎千載感斯恩耀遐方異域。若賢若愚皆從化焉。}@
%{主还赐予通慧大师金襴袈裟，在大德五年十月，奉皇帝圣旨，颁赐御香金幡到寺。从晋朝到现在，将近千年，感念这份恩典，光耀四方异域，无论是贤者还是愚者，都归化于此。}%

@{悉以齊心念佛。仰祝皇帝聖壽萬安。天下太平法輪常轉。熙熙然舜日堯風。即此世界為極樂世界也。}@
%{他们都齐心念佛，仰祝皇帝圣寿无疆，天下太平，法轮常转，欣欣向荣，如同舜日尧风。这个世界就是极乐世界。}%

@{普度濫叨釋裔無補教門。嘗見稱蓮宗者。未諳念佛旨趣棄本逐末。著相修行淨業正因。逮將沈沒皆是懷寶迷邦背真向偽。}@
%{普度滥叨，释氏子孙，无补于教门。我经常看到那些自称莲宗的人，却不懂念佛的旨趣，舍本逐末，执着于相貌修行，而忽略了净业正因。他们最终都会沉沦，就像怀着宝藏却迷失了方向，背叛了真谛，追求虚伪。}%

@{從其事者紛如牛毛。具正見者尠若麟角。致令上慢之徒輕忽吾佛之道。悲夫去古時遙法久成弊。正道湮微邪法增熾。}@
%{跟随他们的人，如同牛毛般多，而真正具有正见的人，却如同麟角般稀少。这使得那些自高自大的家伙，轻视了佛法。悲哀啊！距离古时候遥远，法门久而久之就出现了弊端，正道日渐衰微，邪法却日益兴盛。}%

@{人多錯解蹉入邪途。不思淨土一門乃出輪迴之捷徑。其直如絃其朗如日。奧旨在於經懺之間。不遇明師啟迪。猶若群盲摸象各說異端。從冥入冥永纏邪見可痛惜哉。}@
%{许多人误解了佛法，误入邪途，他们没有意识到净土法门是出离轮回的捷径。净土法门如同琴弦般直，如同太阳般明亮，奥妙的旨意隐藏在经忏之中。如果遇不到明师的启迪，就如同瞎子摸象，各说异端，从黑暗走向黑暗，永远被邪见所缠绕，令人痛惜啊！}%

@{矧今恭遇佛心天子正法治世。迺君臣慶會之時政。佛法流通之際。得不以祖師念佛三昧。開示人天用作將來眼目。俾同悟入佛知見哉。}@
%{更何况今天我们遇到的是佛心天子，正法治世，正是君臣庆贺的盛世，佛法流通的时代。难道不应该以祖师的念佛三昧，开示人天，作为未来的眼目，使大家共同悟入佛的知见吗？}%

@{予乃翹心淨土。探賾先宗。編集要言目曰寶鑑。照明真偽。凡一十篇。其首曰念佛正因。謂入室必由戶也。}@
%{我于是用心修行净土法门，探索先祖的奥妙，编辑了一些重要的话语，取名为《宝鉴》，用来辨明真伪。一共十篇，第一篇叫做《念佛正因》，意思是进入房间，必须从门走。}%

@{次曰正教。乃示念佛法門。漸偏頓圓使進修者。隨根器而歸乎至道也。又其次曰正宗。蓋示念佛三昧正心之理。俾修習者明其宗而達其本也。}@
%{第二篇叫做《正教》，是阐明念佛法门，有渐修、偏修、顿修、圆修，让修行者根据自己的根器，最终回归正道。第三篇叫做《正宗》，是阐明念佛三昧正心的道理，使修行者明了宗旨，达到根本。}%

@{又其次曰正派。蓋明佛祖暨諸宗師得道之本末。欲令後學知有其自也。又其次曰正信正行正願。俾信正法修正行發正誓而求生西方也。}@
%{第四篇叫做《正派》，是阐明佛祖和历代宗师得道的源流，目的是让后学者知道佛法有其由来。第五篇叫做《正信正行正愿》，使人们相信正法，修正行，发正愿，求生西方。}%

@{次曰往生正訣。蓋示臨終生淨土之路也。次曰正報。蓋明修行所得淨土依正之功德莊嚴也。次曰正論。蓋引諸佛誠言。破群邪異見。}@
%{第六篇叫做《往生正诀》，是阐明临终往生净土的方法。第七篇叫做《正报》，是阐明修行所得的净土依正功德庄严。第八篇叫做《正论》，是引用佛陀的真言，破除一切邪见异端。}%

@{欲令改不善而從善也。非敢有助於宗風。為益於未聞者也。欲其枉者直之。邪者正之。疑者決之。迷者悟之。盡大地人於一念中。同得念佛三昧。共證菩提不亦偉歟。}@
%{目的是让大家改掉不好的行为，走向善道。我并非想要帮助宗风，而是为了那些没有听说过的人。我希望那些弯曲的变得正直，邪恶的变得正义，疑惑的得到解答，迷惑的得到开悟。让所有世间的人，都在一念之中，共同获得念佛三昧，共同证得菩提，难道不是很伟大吗？}%

@{修淨業者無悋慈悲。試一展卷見聞隨喜。讚輔流通其如佛祖未出世一句子。請高著眼。}@
%{修行净土法门的人，不要吝惜慈悲，试着打开卷轴，阅读、听闻，随喜赞叹，帮助流通，就像佛祖未出世之前的一句话一样。请您高抬贵手，用心体会。}%
@{時大德九年乙巳彌陀示相日。江州廬山東林禪寺。白蓮宗善法堂主。僧優曇普度齋沐謹題。}@
%{大德九年，也就是乙巳年，弥陀佛显现相貌的日子。当时，江州庐山东林禅寺的白莲宗善法堂主，僧人优昙普度斋沐恭敬地题写了这些文字。}%

@{廬山蓮宗寶鑑綱目}@
%{庐山莲宗宝鉴纲目}%

@{念佛寶鑑敘}@
%{念佛宝鉴叙}%

@{念佛正因卷第一}@
%{念佛正因卷第一}%

@{念佛正教卷第二}@
%{念佛正教卷第二}%

@{念佛正宗卷第三}@
%{念佛正宗卷第三}%

@{念佛正派卷第四}@
%{念佛正派卷第四}%

@{念佛正信卷第五}@
%{念佛正信卷第五}%

@{念佛正行卷第六}@
%{念佛正行卷第六}%

@{念佛正願卷第七}@
%{念佛正愿卷第七}%

@{念佛往生正訣卷第八}@
%{念佛往生正诀卷第八}%

@{念佛正報卷第九}@
%{念佛正报卷第九}%

@{念佛正論卷第十}@
%{念佛正论卷第十}%

@{目錄}@
%{目录}%

@{第一卷(一十四章)}@
%{第一卷(十四章) }%

@{念佛正因說阿彌陀佛因地彌陀釋迦本願因地佛為韋提希聖后說淨業正因孝養父母奉事師長歸依三寶發菩提心受持戒法慈心不殺修十善業深信因果讀誦大乘觀進行者}@
%{念佛正因，讲述阿弥陀佛在因地时的发愿，弥陀佛和释迦牟尼佛在因地时的发愿，佛陀为韦提希圣后讲述净业正因，孝养父母，奉事师长，归依三宝，发菩提心，受持戒法，慈心不杀，修十善业，深信因果，读诵大乘经典，观行精进的人。}%

@{第二卷(一十九章)}@
%{第二卷(十九章) }%

@{念佛正教說佛為父王說念佛善財參見德雲比丘說念佛門智首菩薩說念佛龍樹大士說念佛念佛功德有七種勝修持法門離相念佛三昧無住法門天台念佛三昧三觀法門空觀念佛三昧無念法門日觀念佛三昧專想法門參禪念佛三昧究竟法門攝心念佛三昧調息法門一相念佛三昧專念法門六時念佛功德迴向法門懺罪念佛功德繫念法門晨昏念佛功德信願法門簡徑念佛功德十念法門慈照宗主圓融四土}@
%{念佛正教，讲述佛陀是我们的父亲，讲述念佛法门，善财童子参访德云比丘，讲述念佛法门，智首菩萨讲述念佛法门，龙树大士讲述念佛法门，念佛功德有七种胜，修持法门，离相念佛三昧，无住法门，天台念佛三昧，三观法门，空观念佛三昧，无念法门，日观念佛三昧，专想法门，参禅念佛三昧，究竟法门，摄心念佛三昧，调息法门，一相念佛三昧，专念法门，六时念佛功德，回向法门，忏罪念佛功德，系念法门，晨昏念佛功德，信愿法门，简径念佛功德，十念法门，慈照宗主圆融四土。}%

@{第三卷(八章)}@
%{第三卷(八章) }%

@{念佛正宗說定明宗體念佛參禪求宗旨說淨土非鈍根權說真歇了禪師淨土宗要寂室大師示淨土實見大智律師示念佛事理不二文法師淨行念佛宗要}@
%{念佛正宗，讲述定明宗体，念佛参禅求宗旨，讲述净土并非钝根的权教，讲述真歇了禅师的净土宗要，寂室大师示净土实见，大智律师示念佛事理不二，文法师净行念佛宗要。}%

@{第四卷(二十二章)}@
%{第四卷(二十二章) }%

@{念佛正派說遠祖師事實遠祖師歷朝諡號明教大師題遠祖師影堂記廬山十八大賢名氏貫休禪師題十八賢影堂記辨明遠祖師成道事璧谷曇鸞大師天台智者大師京師善導和尚金臺法照大師睦州少康法師省常大師長蘆慈覺禪師永明壽禪師天竺慈雲懺主文潞公傳潞府宗坦疏主慈照宗主無為子楊提刑龍舒居士王虛中儀真王侍郎}@
%{念佛正派，讲述远祖师的事迹，远祖师历朝谥号，明教大师题远祖师影堂记，庐山十八大贤名氏，贯休禅师题十八贤影堂记，辨明远祖师成道事，璧谷昙鸾大师，天台智者大师，京师善导和尚，金台法照大师，睦州少康法师，省常大师，长芦慈觉禅师，永明寿禅师，天竺慈云忏主，文潞公传，潞府宗坦疏主，慈照宗主，无为子杨提刑，龙舒居士王虚中，仪真王侍郎。}%

@{第五卷(六章)}@
%{第五卷(六章) }%

@{念佛正信說斷疑生信勸發信心慈雲式懺主往生正信偈智者大師淨土十疑論敘楊提刑直指淨土決疑序}@
%{念佛正信，讲述断疑生信，劝发信心，慈云式忏主往生正信偈，智者大师净土十疑论叙，杨提刑直指净土决疑序。}%

@{第六卷(一十四章)}@
%{第六卷(十四章) }%

@{念佛正行說修進工夫資生助道作福助緣去惡取善拔濟幽趣放諸生命六度萬行齊修維摩大士示淨土八法較明修行難易天台示淨土欣厭二行門淨業道場自行化他以事檢心}@
%{念佛正行，讲述修进工夫，资生助道，作福助缘，去恶取善，拔济幽趣，放诸生命，六度万行齐修，维摩大士示净土八法，较明修行難易，天台示净土欣厌二行门，净业道场，自行化他，以事检心。}%

@{第七卷(七章)}@
%{第七卷(七章) }%

@{念佛正願說勸發大願慈照宗主示念佛人發願偈并序求生淨土要在發願善導和尚修行發願儀白侍郎發願求生淨土文憑濟川施經發淨土願文}@
%{念佛正愿，讲述劝发大愿，慈照宗主示念佛人发愿偈并序，求生净土要在发愿，善导和尚修行发愿仪，白侍郎发愿求生净土文，凭济川施经发净土愿文。}%

@{第八卷(一十二章)}@
%{第八卷(十二章) }%

@{念佛往生正訣說父母臨終往生淨土臨終三疑臨終四關臨終決疑撮要僧濟臨終注想西方善導和尚臨終往生正念文化佛來迎賢首菩薩臨終讚念佛偈情想多少論報高下命終善惡感報優劣臨終十事不剋念佛勉勸預修}@
%{念佛往生正诀，讲述父母临终往生净土，临终三疑，临终四关，临终决疑撮要，僧济临终注想西方，善导和尚临终往生正念，文殊佛来迎，贤首菩萨临终赞念佛偈，情想多少论报高下，命终善恶感报优劣，临终十事不剋念佛，勉劝预修。}%

@{第九卷(五章)}@
%{第九卷(五章) }%

@{念佛正報說功德莊嚴淨土增修聖果淨土三十益淨土成佛}@
%{念佛正报，讲述功德庄严净土，增修圣果，净土三十益，净土成佛。}%

@{第十卷(二十五章)}@
%{第十卷(二十五章) }%

@{念佛正論說西方彌陀說真如本性說辨真妄身心辨明三寶辨見聞覺知破妄說災福辨明空見辨一合相辨明雙修辨明三車辨明三關辨明大小二乘辨明不生不滅辨明曹溪路辨佛法隱藏辨明超日月光辨明髻中珠辨明無漏果辨明趙州茶辨明教外別傳辨關閉諸惡趣門開示涅槃正路辨明四生破妄立十號誓願流通}@
%{念佛正论，讲述西方弥陀，讲述真如本性，讲述辨真妄身心，辨明三宝，辨见闻觉知，破妄说灾福，辨明空见，辨一合相，辨明双修，辨明三车，辨明三关，辨明大小二乘，辨明不生不灭，辨明曹溪路，辨佛法隐藏，辨明超日月光明，辨明髻中珠，辨明无漏果，辨明赵州茶，辨明教外别传，辨关闭诸恶趣门，开示涅槃正路，辨明四生，破妄立十号誓愿流通。}%

@{名德題跋(十一章)}@
%{名德题跋(十一章) }%
@{明州天童長老東巖和尚跋語廬山白蓮宗主悅堂和尚跋語西峯及菴和尚信公長老跋語大慶壽寺都總統西雲和尚跋語饒州薦福長老月礀和尚跋語姑蘇幻住禪庵中峯和尚跋語荊岑普賢接待院不會禪師跋語天峯祐禪師跋語翰林承旨張疇齋題跋廬山無住道人竺源跋廬山優曇普度題}@
%{明州天童长老东岩和尚跋语，庐山白莲宗主悦堂和尚跋语，西峰及庵和尚信公长老跋语，大庆寿寺都总统西云和尚跋语，饶州荐福长老月礀和尚跋语，姑苏幻住禅庵中峰和尚跋语，荆岑普贤接待院不会禅师跋语，天峰祐禅师跋语，翰林承旨张畴斋题跋，庐山无住道人竺源跋，庐山优昙普度题}%

@{廬山蓮宗寶鑑目錄終}@
%{庐山莲宗宝鉴目录终}%

@{廬山蓮宗寶鑑念佛正因卷第一(十四章)}@
%{庐山莲宗宝鉴念佛正因卷第一(十四章) }%

@{念佛正因說}@
%{念佛正因说}%

@{蓋聞。恒河沙數眾如來彌陀第一。十方微塵諸佛剎極樂是歸。至理本秖唯心初門必由因地。故知合抱之木發於毫芒。千里之行始於初步。欲超生死以淨土為歸趣之方。將證涅槃故念佛乃正心之要。深信極樂真解脫之妙門。諦想彌陀實眾生慈父。先明落處故望果以修因。漸履玄途是從因而至果。故知集群賢而結社有其旨焉。專念佛以勸人興其教也。因該果海果徹因源。形直無不影端。聲和自然響順。勢至示證圓通之要。世尊說修淨業之因。從聞思修登三摩地。憑信行願入法界門。是以一念興而萬靈知。信心生而諸佛現。纔稱寶號已投種於蓮胎。一發菩提即標名於金地。有緣斯遇自悟自修。淺信不持大愚大錯。故云一乘極唱終歸。獲至於樂邦。萬行圓修最勝。獨稱於寶號。八十億劫之重罪廓爾煙消。十萬億剎之遐方倏如羽化。想念專注即觀心而見佛身。心境交參即因門而成勝果。十方淨穢卷舒同在於毫端。一性包融浩博該羅於法界。是則諸佛與眾生交徹。淨土與穢土冥通。彼此互修事理無礙。若神珠之頓含眾寶。猶帝網之交映千光。我心既然生佛同爾。是知遊神億剎實生乎自己心中。孕質九蓮豈逃於剎那際內。二乘賢輩回心即達於金池。五逆凡夫十念便登於寶界。嗟乎識昏障重信寡疑多。貶淨業為權乘。嗤誦持為麁行。豈非耽溺火宅自甘永劫之沈迷。悖悷慈親深痛一生之虛喪。須信非憑他力截業惑以無由。不遇此門脫生死而無路。誓同諸佛敢傚前修勸勉。後賢深崇此道。已發願今發願當發願。事事而回向彌陀。若已生若今生若當生。念念而皆歸淨土。欲取一生事辦便於這裏留心。一切時中千車合轍。四威儀內萬善同歸。齊登極樂妙門。速成念佛三昧。最初一步要分明。直至西方無異路。}@
%{你听说了吗？无数如来的世界，弥陀佛的世界是最尊贵的。十方世界尘埃般多的佛国，极乐世界是最终的归宿。至理本来只在心中，入门必从因地开始。所以说，合抱的大树是从毫毛般的小芽开始生长的，千里的路程是从第一步开始的。想要超越生死，以净土为归宿，想要证得涅槃，念佛就是正心之要。要深信极乐世界是真正的解脱之道，要仔细思考弥陀佛是众生的慈父。先要明白最终的目的地，然后才能以修因来求果。一步步走上玄妙的道路，是从因地而达到果地的。所以说，聚集贤人结社，是有其目的的。专念佛号，是为了劝人兴起佛法。因地包含了果海，果地贯通了因源。形体端正，影子自然也端正。声音和谐，自然响亮顺畅。势至菩萨示现圆通之要。世尊说修净业的因地，是从闻思修开始，最终达到三摩地。依靠信行愿进入法界之门。所以说，一念兴起，万灵皆知。信心生起，诸佛皆现。只要称念佛号，就已经投下种子在莲台之中。一发菩提心，就已在金地留名。有缘相遇，自然会悟道修行。浅信不持，是大愚大错。所以说，一乘法门极力宣扬，最终归于极乐世界。万行圆修，最胜的修行就是专念佛号。八十亿劫的重罪，瞬间烟消云散。十万亿佛土的遥远距离，仿佛羽化登仙一般。专心致志地想念佛号，就能观心而见佛身。心境交融，就能从因地成就胜果。十方世界，净土与秽土，卷舒自如，都在毫端之中。一性包容，浩瀚无垠，遍及法界。所以说，诸佛与众生互相贯通，净土与秽土互相冥通。彼此互相修行，事理无碍。就像神珠中蕴含着各种宝物，如同帝网交织着千道光芒。我的心既然与佛同体，就知道游历亿万佛土，实实在在地生于自己心中。孕育着九品莲台的佛性，怎么可能逃脱于刹那之间呢？二乘贤者回心向佛，就能到达金池。五逆凡夫，只要十念，就能登上宝界。唉！识心昏暗，障碍重重，信心薄弱，疑虑重重。贬低净业为权乘，嘲笑念佛为粗俗的行为。难道不是沉溺于火宅，甘愿永劫沉沦吗？难道不是背叛慈母，深痛一生虚度吗？必须相信，不是依靠他力断除业惑，而是没有办法。不遇到念佛法门，就无法脱离生死。发誓与诸佛同心，敢于效法前人，劝勉后人。后贤们要深崇此道。已经发愿，现在发愿，将来也要发愿。一切事情都要回向弥陀佛。无论是已经生到极乐世界，还是现在生到极乐世界，还是将来生到极乐世界，念念都要归向净土。想要一生圆满，就在这里用心。一切时中，千车合辙。四威仪内，万善同归。共同登上极乐世界的妙门，迅速成就念佛三昧。最初一步要分明，直至西方，没有别的路。}%

@{阿彌陀佛因地}@
%{阿弥陀佛因地}%

@{鼓音王經云。過去劫中有國名妙喜。王名憍尸迦。祖父清泰國王。父月上轉輪王。母殊勝妙顏。生三子長曰月明。次曰憍尸迦。三曰帝眾。時有一佛出世。名曰世自在王。憍尸迦心發道意。棄捨國位投佛出家。號曰法藏比丘。又大彌陀經云。法藏比丘於世自在王佛所。發無上意。一切世間無能及者。時佛說二百一十億諸佛剎土應其心願。法藏稽首禮佛。廣說四十八願云(本經具載)若不爾者誓不成佛。是時大地震動。天雨妙華空中。同聲讚言決定成佛。}@
%{《鼓音王经》上说，过去劫中有一个国家，名叫妙喜。国王名叫憍尸迦。祖父是清泰国王，父亲是月上转轮王，母亲是殊胜妙颜。生了三个儿子，老大叫月明，老二叫憍尸迦，老三叫帝众。当时有一位佛出世，名叫世自在王。憍尸迦心生道意，舍弃王位投佛出家，号曰法藏比丘。又《大弥陀经》上说，法藏比丘在世自在王佛那里，发无上意，一切世间无人能及。当时佛说二百一十亿诸佛刹土，应其心愿。法藏稽首礼佛，广说四十八愿，如本经所载。若不成就此愿，誓不成佛。当时大地震动，天降妙华，空中同声赞言，决定成佛。}%

@{彌陀釋迦本願因地}@
%{弥陀释迦本愿因地}%

@{悲華經云。往昔劫中有轉輪王。名無諍念。大臣寶海為善知識。同於寶藏佛所發菩提心。無諍念發願云。我修大乘取於淨土。終不願於穢土成阿耨多羅三藐三菩提。世界眾生無諸苦惱。我不得如是佛剎。爾乃不成正覺。今既果滿號阿彌陀故現淨土。寶海大臣願於穢土成熟有情。今已果滿號釋迦牟尼。於此濁惡世中成佛菩提。}@
%{《悲华经》上说，往昔劫中有一个转轮王，名叫无诤念。大臣宝海是他的善知识，他们一起在宝藏佛那里发菩提心。无诤念发愿说：我修大乘法，要往生净土，绝不希望在秽土成佛。世界众生无诸苦恼，我若不能得到这样的佛国，便不成正觉。如今我已证得果位，号阿弥陀佛，所以现出净土。宝海大臣愿在秽土成熟有情，如今也已证得果位，号释迦牟尼，在这个浊恶世间成佛。}%
@{佛為韋提希聖后說淨業正因}@
%{佛陀给韦提希王后讲了关于净业的正因}%

@{觀無量壽佛經云。爾時韋提希號泣向佛白言。世尊。惟願為我廣說無憂惱處。我當往生。不樂閻浮濁惡世也。}@
%{《无量寿经》里说，当时韦提希王后哭着对佛陀说：“世尊，我希望您能详细地为我讲解没有忧愁烦恼的地方，我要往生那里，我不愿意再待在这个污浊的娑婆世界了。”}%

@{爾時世尊。放眉間光。遍照十方無量世界。諸佛國土皆於中現。時韋提希見已。白佛言。是諸佛土雖復清淨皆有光明。我今樂生極樂世界阿彌陀佛所。惟願世尊。教我思惟教我正受。}@
%{佛陀这时放出眉间的光，照耀十方无量世界，所有佛国土都在光中显现。韦提希王后看到了这些，就对佛陀说：“这些佛国土虽然清净，都有光明，但我现在想要生到极乐世界阿弥陀佛那里，希望世尊能教我思惟，教我正受。”}%

@{佛告韋提希。阿彌陀佛去此不遠。汝當繫念諦觀彼國。我今廣為汝說。亦令未來凡夫修淨業者得生西方極樂國土。欲生彼國者。當修三福。一者孝養父母奉事師長。慈心不殺修十善業。}@
%{佛陀告诉韦提希王后：“阿弥陀佛离这里并不远，你应该系念，专心观察那个国土。我现在详细地告诉你，也为了让未来的凡夫修净业的人能够往生西方极乐世界。想要生到那个国土的人，应该修持三福：第一，孝养父母，奉事师长，慈悲心肠不杀生，修十善业。”}%

@{二者受持三歸具足眾戒不犯威儀。三者發菩提心深信因果。讀誦大乘勸進行者。如此三事名為淨業正因。}@
%{“第二，受持三皈依，具足一切戒律，不犯威仪。第三，发菩提心，深信因果，读诵大乘经典，劝导别人修行。这三件事叫做净业的正因。”}%

@{佛告阿難及韋提希。諦聽諦聽善思念之。}@
%{佛陀对阿难和韦提希王后说：“仔细听，仔细听，好好地思惟。”}%

@{孝養父母}@
%{孝养父母}%

@{念佛乃諸法之要。孝養為百行之先。孝心即是佛心。孝行無非佛行。欲得道同諸佛。先須孝養二親。}@
%{念佛是所有法门中最重要的，孝养是百行之首。孝心就是佛心，孝行就是佛行。想要得道成佛，首先要孝养父母。}%

@{故𦣱禪師云。孝之一字眾妙之門。佛語以孝為宗。佛經以孝為戒。言中不昧口出戒光。直下分明頓開心地。}@
%{所以古德禅师说：“孝”字是通往各种妙法的门户。佛陀以孝为宗旨，佛经以孝为戒律。言语中不违背真理，口中发出戒律的光芒，直接了当地分明顿悟心地。}%

@{夫孝者有在家之孝。有出家之孝。在家孝者。父母愛之喜而不忘。父母惡之勞而不怨。承順顏色以盡養生。}@
%{孝，有在家孝，有出家孝。在家孝的人，父母爱他，他欢喜而不忘恩；父母责备他，他劳苦而不怨恨。顺从父母的脸色，尽心尽力地奉养父母。}%

@{出家孝者。割愛辭親飡微契本。深入無為之理上酬罔極之恩。趣解脫之要途。報慈親之捷徑。非但未來獲益。亦於現世成功。}@
%{出家孝的人，割舍爱欲，辞别亲人，吃粗茶淡饭，契合本性，深入无为的道理，报答父母无边无际的恩情，走上解脱的要途，这是报答慈亲的捷径。不仅将来会有益处，在今生也会获得成功。}%

@{所以如來子夜踰城道圓雪嶺。盧能白金遺母。法繼黃梅。然而以法斷恩應思報德。是以迦維省父忉利。寧親至於貧乏無依理合躬親給侍。}@
%{比如佛陀的弟子夜里翻越城墙，道圆雪山，卢能用白金供养母亲，法继黄梅，虽然他们以法断恩，但应该思量报答恩德。所以迦维省的父亲在忉利天宫，宁愿亲身贫乏无依，也应该亲自侍奉父母。}%

@{是故畢陵迦起盡心之戒。忍大師有養母之堂。陳睦州織屨供親。朗法師荷𭬍遊學。然則出家者以法味為甘旨。不忘返哺之心。}@
%{所以毕陵迦起尽心修持戒律，忍大师有供养母亲的堂屋，陈睦州编草鞋供养父母，朗法师背着行李四处游学。所以出家人以法味为甘旨，不忘报答父母的养育之恩。}%

@{以佛事為勤勞。未遺世諦之禮。非但一世父母。而多生父母皆報。不惟一身父母。而法界父母皆度。同登覺岸。}@
%{以佛事为勤劳，不遗忘世俗的礼仪。不仅报答今生父母，还要报答多生父母，不仅报答自身父母，还要度化法界父母，共同登上觉悟的彼岸。}%

@{豈止周公之配天。普示迷津。故逾考叔之純孝。出家之孝其利博哉。}@
%{岂止像周公那样辅佐天子，普示迷津，更胜过考叔那样纯孝。出家孝的利益广泛啊！}%

@{如或因緣未和。父母不聽宜盡在家之孝。勸修出世之因。若能即俗而真。亦有成佛之路。}@
%{如果因缘不和，父母不答应，就应该尽心尽力地做在家孝，劝导父母修持出世法。如果能即俗而真，也能够成佛。}%

@{覬反嬰兒之行無虧膝下之嚴。報雙親顧復之勞。致一乘圓滿之地。遂使在家菩薩行解無疑。出俗高人因斯可鑑其有局。}@
%{就像婴儿一样，行为没有亏欠父母的教诲，报答双亲的养育之恩，最终达到一乘圆满的境界。这样在家菩萨就能行解无碍，出俗高人也能以此为鉴戒，知道自己还有局限性。}%

@{於事佛不能盡。於事親覩茲有感。于中可以克全其孝。嗚呼光陰易往父母難忘。有親在堂如佛在世。}@
%{在侍奉佛陀方面不能尽心尽力，在侍奉父母方面却能有所感悟，从中就能尽孝。唉，光阴易逝，父母难忘。有父母在世，就像佛陀在世。}%

@{以此報親之德。圓成念佛之功。是知父母喜歡則諸佛喜歡。此心清淨則佛土清淨。}@
%{用这种报答父母的德行，圆满念佛的功德。要知道，父母喜欢，诸佛也喜欢；心清净，佛土也清净。}%

@{可謂野色更無山隔斷。月光直與水相通。}@
%{可以说，野色再也没有山隔断，月光直接与水相通。}%

@{奉事師長}@
%{奉事师长}%

@{古德云。生我者父母。成我者師友。是知師者迷途之明導。暗室之慧燈。苦海之舟航。人天之眼目。}@
%{古德说：“生我者父母，成我者师友。”要知道，师长是迷途的明灯，是黑暗中的慧灯，是苦海的航船，是人天之眼目。}%

@{恩逾父母德重乾坤。弟子所以事師不敢慢易也。豈不見捨全身而求半偈。斷一臂而扣真乘。}@
%{师恩超过父母，德重如天地。弟子所以侍奉师长不敢怠慢。难道没有看到舍弃全身去求半偈，断了一条手臂去叩问真乘？}%

@{以身為座而奉師。腰石負舂而續祖。賣心肝而學般若。投火聚以證菩提。方之古人深為慶幸。奉師學道可不勉哉。}@
%{以身躯作为座位来侍奉老师，以腰石负舂来延续祖师的衣钵，卖掉心肝来学习般若，投身火聚来证悟菩提。相比古人，我们应该感到庆幸。侍奉老师学习道法，难道不应该勉励自己吗？}%

@{應知出世投師須求正見。參方請益莫附邪宗。要明罪福之因。由審辨正邪之利害。正則成佛。邪則成魔。}@
%{应该知道出世投师要寻求正见，参访各地请教益友，不要依附邪宗。要明白罪福的因缘，要仔细辨别正邪的利害。正则成佛，邪则成魔。}%

@{打頭不遇作家到老翻成骨董。是以如來知師非而捨去。夫子擇善者而從之。觀古聖之如斯。何今人而不爾。}@
%{如果一开始就遇到错误的老师，到老了就成了老古董。所以佛陀知道老师不对就舍弃了。孔子选择善良的人跟随。看看古圣人都是这样，为什么今人不能这样呢？}%

@{況當末運多有邪師。凡欲修行切莫親近。但存正念終值明師。要了大緣慎勿容易。}@
%{何况在末法时期有很多邪师，凡是想要修行的人，千万不要亲近他们。只要存正念，最终会遇到明师。要了却大缘，不要轻易草率。}%

@{是故弟子事師。即同事佛也。可謂四事供養。敢辭勞萬兩黃金亦消得。}@
%{所以弟子侍奉师长，就是侍奉佛陀。可以说，四事供养，即使是万两黄金，也值得花费。}%

@{歸依三寶}@
%{归依三宝}%

@{佛為三界大師。法是群生眼目。僧乃六和上士。並為真淨福田。背之則邪。順之則正。}@
%{佛陀是三界的大师，法是众生的眼目，僧人是六和上士，都是清净的福田。背离三宝就是邪，顺从三宝就是正。}%

@{神功莫並。聖力難思。除苦如藥鼓落鏃脫難。若霜劍突圍。變苦為樂而剎那。革凡成聖而頃刻。}@
%{佛陀的神功不可比拟，圣力难以思量。解除痛苦就像药鼓击落箭镞，像霜剑突围，瞬间就能把苦变成乐，顷刻间就能把凡人变成圣人。}%

@{是以火車相現歸依而便獲清涼。地獄將臨稱念而悉皆離苦。普明與諸王免難空定功焉。帝釋却頂生之威般若力也。}@
%{所以火车相现，归依三宝就能获得清凉。地狱将临，称念佛号就能全部离苦。普明王和诸王免除灾难，靠的是空定功。帝释天退却顶生之威，靠的是般若力。}%

@{所以信心佛子歸依三寶。真慈香花供養於佛僧。讀誦流通於法寶。集茲善利迴向菩提。普暨眾生同生淨土。}@
%{所以有信心的人，归依三宝，以真挚的慈悲心供养佛陀和僧人，读诵流通佛法，把这些善利回向菩提，普度众生，共同往生净土。}%

@{不見道頻伽鸚鵡稱念而得生西方。諸天帝王欽敬而誓求聖道。皆能上成佛果。下脫苦輪。}@
%{你看，频伽鹦鹉称念佛号就能往生西方，诸天帝王恭敬地发誓求圣道，都能最终成佛，摆脱轮回。}%

@{可謂禪是大溈詩是朴。大唐天子只三人。}@
%{可以说，禅是大溈，诗是朴。大唐天子只有三个人。}%
@{發菩提心}@
%{发菩提心}%

@{無上佛果名曰菩提。若發此心決定成佛。}@
%{无上佛果叫做菩提。如果发这个心，决定要成佛。}%

@{淨行法門曰。凡修淨土須善發心。若為自己厭五濁忻九品則違菩提心。是聲聞行不應發也。}@
%{净行法门说：凡是修净土，须要善于发心。如果为了自己厌恶五浊，欣喜九品，那就会违背菩提心，这是声闻行，不应该发。}%

@{若為眾生起大悲心。求往彼國希速成就。道力神通遍歷十方。救度一切令共成佛。則順菩提心是菩薩行應當發也。}@
%{如果为了众生，起大悲心，想要往生彼国，希求速速成就，道力神通遍历十方，救度一切，令他们共同成佛，那就会顺应菩提心，这是菩萨行，应该发。}%

@{今勸淨業高流凡欲利己利他。須是發心立志應於三寶前。虔奉香花。志心發願云。南無佛南無法南無僧。弟子(某)從於今日。發此大心不為自求人天福報。緣覺聲聞乃至權乘諸位菩薩。唯依最上乘法發菩提心。願與現生父母及多生父母。法界眾生一切怨親。同生淨土皆得不退轉於阿耨多羅三藐三菩提。如是三說此心時時要發日日常然。}@
%{现在劝诫那些精进修行净土法门，想要利益自己、利益他人的修行人，必须发心立志，应该在三宝面前，虔诚地供奉香花，志心发愿说：南无佛，南无法，南无僧。弟子(某某) 从今天开始，发这个大心，不为了自己求人天福报，缘觉、声闻，乃至权乘诸位菩萨，唯依最上乘法，发菩提心。愿与现生父母以及多生父母，法界众生，一切怨亲，同生净土，都能够不退转于阿耨多罗三藐三菩提。像这样三说这个心，时时刻刻都要发，日日夜夜都要如此。}%

@{所以善財一生證果。龍女八歲成佛。地獄發心頓超十地。沙彌發意已越二乘。可謂一氣回元運恩沾萬物深。}@
%{所以善财一生证果，龙女八岁成佛，地狱发心顿超十地，沙弥发意已越二乘，可以说一气回元，恩泽沾及万物，非常深远。}%

@{受持戒法}@
%{受持戒法}%

@{既發菩提心應修菩薩行。初受三歸。次持五戒。漸修十種善法圓滿三聚律儀。根熟則全持根生則分受。}@
%{既已发菩提心，应该修菩萨行。最初受三归，其次持五戒，逐渐修十种善法，圆满三聚律仪。根基成熟，就全持；根基生起，就分受。}%

@{年有三善。月有六齋。如或五戒難行且除酒肉二味。十重易犯且持不殺一門。輕塵積嶽墜露添流。一適下崖終歸大海。}@
%{一年有三个善日，一个月有六斋日。如果五戒难以修行，就先除掉酒肉二味；十重戒容易犯，就先持不杀这一门。轻尘积成山岳，坠露添成河流，只要稍微向下走，最终都会回归大海。}%

@{故涅槃經云。佛在世日以佛為師。佛滅度後以戒為師。}@
%{所以《涅槃经》说：佛在世的时候，以佛为师；佛灭度后，以戒为师。}%

@{梵網經云。戒如明日月亦如瓔珞珠。微塵菩薩眾由是成正覺。}@
%{《梵网经》说：戒就像日月，也像璎珞珠，微尘菩萨众，都是由此成就正觉。}%

@{所以龍無犯殺之心。狼有持齋之意。比丘苦節至於繫草。護鵝居士病緣終不飲酒食肉。}@
%{所以龙没有犯杀之心，狼有持斋之意。比丘苦行到用草绳捆绑自己，护鹅居士因为生病的原因，最终不饮酒食肉。}%

@{是知諸善之本五戒為先。王者履之以治國。君子奉之以立身。不可造次而離。不可須臾而廢。}@
%{由此可知，诸善之本，五戒为先。王者实行它来治理国家，君子奉行它来立身。不可草率地离开，不可稍稍地废弃。}%

@{佛稱五德。儒謂五常。在天為五星在地為五嶽。在人為五藏。在處為五方。廣而言之無所不統。仰觀俯察莫能加焉。}@
%{佛称为五德，儒家称为五常。在天为五星，在地为五岳，在人为五脏，在处为五方。广而言之，无所不统。仰观俯察，没有人能够超越它。}%

@{故法苑珠林云。世俗所尚仁義禮智信也。貪識所資殺盜淫妄酒也。道俗雖乖漸教通也。正法內訓必始于因。此則在乎實法。指事直言不假飾辭。託名現意如斯。而修因不期果而果證。從茲而入道不羨樂而樂彰。}@
%{所以《法苑珠林》说：世俗所推崇的仁义礼智信，贪欲意识所依靠的杀盗淫妄酒，道俗虽然不同，渐教却可以通达。正法内训，必然始于因。这就在于真实的法，指事直言，不假借装饰的言语，托名显现其意，就是这样。而修因不期求果，却果证成就。从此而入道，不羡慕快乐，而快乐彰显。}%

@{今見持戒不殺不求仁而仁著。守戒不盜不忻義而義敷。不婬者不祈禮而禮立。不妄者不慕信而信揚。不飲者不行智而智明。非但律己防非亦以助國揚化。欲修成於淨行須嚴護於戒根。可謂萬善和融同佛土。熙熙長樂太平時。}@
%{现在看到持戒不杀，不求仁却仁德显著；守戒不盗，不欣喜义却义理弘扬；不淫的人，不祈求礼却礼仪建立；不妄的人，不慕求信却信德扬名；不饮的人，不实行智却智慧明朗。不只是律己防非，也能够帮助国家弘扬教化。想要修成净行，必须严护戒根，可以说万善和融，如同佛土，熙熙长乐，太平盛世。}%

@{慈心不殺}@
%{慈心不杀}%

@{卵胎濕化飛走蟲魚。皆未來諸佛之流。或過去多生父母。至於顒顒怖死汲汲貧生。避苦而樂其身此情一等。求安而養其命斯理萬均。}@
%{卵胎湿化，飞走虫鱼，都是未来诸佛的流类，或者过去多生父母。至于恐惧死亡，急于求生，躲避苦难，以求安乐，这种情谊都一样。求安养命，这个道理都一样。}%

@{何乃聲哀哀而牽上。刀砧眼盻盻而驅就死地。或張羅亘野布網連山。火逐嶺以高低。煙隨處而疎密。疾電之鷹爭舉追風之馬競前。猿覩箭以魂飛。雁看弓而膽落。解頭陷腦之酸難抵。洞胸徹骨之痛奚禁。}@
%{为什么还要发出哀哀的哭声，把它们牵到刀砧上？眼睛瞪着，把它们赶到死地？或者张开罗网，遍布原野，布网连绵山峦，火势追逐山岭，高低起伏，烟雾随处弥漫，稀疏稠密。疾电般的鹰争先飞翔，追风般的马竞相向前，猿猴看到箭，魂飞魄散，大雁看到弓，胆战心惊。头破脑裂的酸痛难以忍受，洞穿胸膛，刺透骨髓的疼痛，怎么能够忍受？}%

@{況斯等共稟五行。俱含四象同沾佛性共有神明。何乃陳此肉山樹茲炮烙。充其口腹美彼心肝。殊不知斷其命者。是出佛身之血。食其肉者寧非父母之身。造殺害之深尤斷慈悲之種性。}@
%{何况这些众生，共同禀受五行，都包含四象，共同沾染佛性，都有神明。为什么还要堆积肉山，建造炮烙，用来充实自己的口腹，美化自己的心肝？殊不知断其性命者，就是取出佛身之血，食其肉者，难道不是父母之身？造杀害罪孽深重，尤其断绝慈悲的种子。}%

@{生前福壽暗裏消磨。死後沈淪刀山劍樹。還作雞猪魚兔。次第填償至於宰割烹炮因果相似。諦觀食肉可謂寒心。縱售易於屠門亦難逃於重罪。菩薩寧當破骨終不食噉眾生。}@
%{生前福寿暗地里消磨，死后沉沦刀山剑树，还会变成鸡猪鱼兔，次第偿还，直到被宰割烹炮，因果相似。仔细观察食肉，真是令人寒心。即使在屠户那里轻易买到，也难以逃脱重罪。菩萨宁愿骨头断裂，最终也不吃众生。}%

@{是以白兔焚身而仙人不顧也。草尚不拔。肉豈容甞。還彼庖厨有聞聲不忍之訓。養他出賣同口殺心食之。尤大聖垂慈。所以制戒永斷殺生。其德大也。}@
%{所以白兔焚身，仙人也不顾惜。草尚且不拔，肉岂可吃？回到那个厨房，有听到声音就忍不住的教诲。养育它，出卖它，同口杀心吃它。尤其大圣垂怜，所以制定戒律，永远断绝杀生。其德行伟大。}%

@{修淨土人故當持守。可謂不貪香餌味。始是碧潭龍。}@
%{修净土的人，所以应该持守。可以说，不贪香饵滋味，才是真正的碧潭龙。}%

@{修十善業}@
%{修十善业}%
@{夫大乘玄要。元不離於一心。淨業正因必先修於十善。斷身口七重之罪。七行斯成。滅意識三毒之根。三學自備。彌陀經內求淨土者之所當修。華嚴經中離垢地者乃能親證。人天至於有頂以十善為受生之緣。聲聞以至佛乘由十善為入道之本。弗遵佛制墮三塗之要門。縱得人身獲二種之惡報。不修乃十不善道。奉持為十戒法門實乃淨土鎡基。普勸常修此行。是菩薩之法苑。宜令安住其中可以至無畏大城。可以登不退轉地。功德詎可思量。佛子所以當學。}@
%{说白了，大乘佛教的精髓，根本离不开一心。想要修行净土，首先要修十善业，断除身口七重罪，七行成就，灭除意识中的三毒根源，三学自然具备。弥陀经中说，想要内求净土，就应该修十善。华严经中说，只有远离垢染才能亲证佛法。从人天到有顶天，都是靠十善业来投胎转世。从声闻乘到佛乘，都是靠十善业来入道。不遵佛制，就会堕落到三恶道，即使得到了人身，也会遭受两种恶报。不修十善，就会走上十不善之道。奉持十戒法门，就是净土的根本基础。我劝大家要经常修十善，这是菩萨的法苑，应该安住其中，这样才能到达无畏大城，才能登上不退转地。功德不可思量，佛子应该学习。}%

@{深信因果}@
%{要深信因果}%

@{擬步玄途洗心大道。深信世間因果。究明出世根源。將窮其源必存其要。要而在用者其於心法乎。心也者彌綸於萬行會通於群數。蓋以心無常法乘善惡而迭用以罪福為影響故因果不相違。是知涉境而動謂之因。動而生識謂之緣。緣起則有業相。隨有業則果報定矣。是以善行惡行世間之因也。三界六道九有四生世間之果也。念佛法門出世間之因也。九品化生淨土成佛。出世間之果也。於上因果心中明了故。不樂著世間之法。於出世間法心行不違。念念不忘於淨土。心心不離於彌陀。何以知其然。如今是因。臨終是果。應知因實果則不虛。夫善惡二輪。苦樂二報。皆三業所造。四緣所生。六因所成。五果所攝。若一念心瞋恚邪婬即地獄業。慳貪不實即餓鬼業。愚癡闇蔽即畜生業。我慢貢高即修羅業。堅持五戒即人業。精修十善即天業。證悟人空即聲聞業。知緣性離即緣覺業。六度齊修即菩薩業。真慈平等即佛業。若心淨則香臺寶樹淨剎化生。心垢則丘陵坑坎穢土受形皆是等倫之果。能感增上之緣。是以離自心源更無別體。維摩經云。欲得淨土。但淨其心。故知一切歸心萬法由我。欲成淨果。但行淨因。又當知闡提邪見定應墮千劫泥犁。誹謗撥無即此是邪魔眷屬觀報應之。若是如影如形信因果之歷然可驚可懼。所謂苦瓠連根苦。甜瓜徹蒂甜。}@
%{要走上修行之路，洗心革面，首先要深信世间因果，探究出世根源。要探究根源，就必须抓住重点，重点在于运用，运用什么呢？运用心法。心，它贯穿所有行为，连接所有众生。因为心没有常法，它随着善恶而变化，用善恶来影响，所以因果是不相违背的。所以，接触环境而产生念头，就叫做因，念头产生意识，就叫做缘。缘起就会有业相，随着业相的产生，果报就决定了。所以，善行恶行是世间的因，三界六道，九有四生是世间的果。念佛法门是出世间的因，九品化生净土成佛是出世间的果。明白了因果，心中明了，就不会执着于世间法，在出世间法上，心行不违背，念念不忘净土，心心不离弥陀。为什么这么说呢？现在是因，临终是果。应该知道，因果是真实的，果报不会虚假。善恶两轮，苦乐两报，都是三业所造，四缘所生，六因所成，五果所摄。如果一念心生嗔恚、邪淫，就是地狱业；如果贪婪不实，就是饿鬼业；如果愚痴蒙蔽，就是畜生业；如果我慢贡高，就是修罗业；如果坚持五戒，就是人业；如果精修十善，就是天业；如果证悟人空，就是声闻业；如果知道缘性离，就是缘觉业；如果六度齐修，就是菩萨业；如果真慈平等，就是佛业。如果心净，就会化生到香台宝树、净土世界；如果心垢，就会受形于丘陵坑坎、秽土世界，都是因果报应。能够感召增上缘，所以，离开自心源，别无他体。维摩经说，想要得到净土，只要净化自己的心。所以，一切归于心，万法由我。想要成就净果，只要行净因。还要知道，阐提邪见的人，必定会堕落到千劫泥犁。诽谤佛法，就是邪魔眷属，这是观报应的。如果像影子一样，像形体一样，深信因果，就会感到惊恐害怕。就像苦瓠连根苦，甜瓜彻蒂甜。}%

@{讀誦大乘}@
%{要读诵大乘经}%

@{既慕西方當求了義。暗中有寶無燈照終不自知。古鏡埋塵不揩磨豈能光顯。調和三業體究一心恭奉真文。研味聖意深入法源之底。洞探諸佛之機理路豁通心花發現不見道。倚松之葛上聳千尋。附托勝因方能廣益。譬夫桂生高嶺零露方得泫其華。蓮出綠波飛塵不能污其葉。雖蓮性自潔而桂質本貞良由所附者。高則微物不能累。所憑者淨濁類不能沾。夫以卉木無知尚猶資善而成至善。人倫有識得不因心而證佛心。豈不聞智者誦法華見靈山之未散。圭峯讀圓覺。忽心地以開通達本情。忘普庵契華嚴之旨應無所住。六祖悟般若之宗。觀先德而可遵。豈今人而不學。可謂渡河須用筏。到岸不須船。}@
%{既然向往西方，就要追求究竟的意义。黑暗中宝藏，没有灯光照耀，终究不会被发现。古镜埋在尘土里，不擦拭，怎么能光显？调和三业，体究一心，恭敬地奉持真文，研味圣意，深入法源之底，洞察诸佛的机理，道路豁然开朗，心花绽放，不见道。就像攀附在松树上的葛藤，向上伸展千寻，依托胜因才能广益。就像桂树生长在高山上，只有零露才能滋润它的花朵；莲花生长在绿波中，飞尘不能污染它的叶子。虽然莲花天生洁净，桂树本性贞良，但因为依托的东西，高则微物不能累，所凭借的东西，净则浊类不能沾。草木无知尚且依靠善因而成就至善，人伦有识，难道不能依靠心而证得佛心吗？难道没有听说，智者诵读法华经，见到灵山未散吗？圭峰禅师读圆觉经，忽然心开意解，通达本性。普庵禅师契合华严经的旨意，应无所住。六祖慧能大师悟道般若宗，观摩先德，可以遵循。难道今人就不学习吗？就像渡河需要用筏，到达岸边就不需要船了。}%

@{勸進行者}@
%{劝进行者}%

@{夫學佛初門大悲是菩薩正轍。利他要行勸進乃淨業勝曰。晉社群賢願祈生於安養。十方海眾忻出離於娑婆。痛嗟生死之難逃。堪嘆無常之期速。可不景行前哲導彼後昆哉。勸一人二人以至多人。是佛門之法施。念一佛二佛以至萬佛。趣樂土之玄猷。日課千聲佛名。積月至年則有三十六萬聲佛。積而不迨亦幾於佛地乎。日行小善一事積月至年則有三百六十善事。積而不迨亦幾於君子乎。為愚為小人而不通懺悔。同禽獸者良由不學。亦無勸進之人也。經言若人以四天下七寶供養佛。及菩薩緣覺聲聞得福甚多。不如勸人念佛一聲其福勝彼。此世尊之勸進也。語云己欲立而立人。己欲達而達人。此仲尼之勸進也。勉爾同盟熏陶淨行。或正月五月九月為一集。或半年一年三年為一期。深植善根普皆迴向。常為道侶更互相資。一人退惰則協力提携。一人捨凡則遞相照顧。雖不能弘教利物。亦可以溫故知新。豈不見施人一錢人稱受惠。益人一語彼豈無知。財施則濟一世之貧。食施則濟一日之命。法施則令人出世。其功德詎可比倫。財施如燈止明一室。法施如日遍照大千。悋法而不勸修累劫沈於黑獄。推己而行化導現生則是阿彌。敢冀運慈遞相勸發。以斯悲願結此淨緣。拔滯溺之沈流。出輪迴之捷徑。齊登樂土圖報佛恩。可謂未度者令度矣。}@
%{学习佛法，入门的大悲心是菩萨的正道。利他行，劝进他人，是净业的胜道。晋朝的社群贤士，都渴望往生到安养净土，十方海众都欣喜地想要离开娑婆世界。痛心疾首地感叹生死难以逃脱，感慨万千地感叹无常之期迅速。难道不应该效法前哲，引导后代吗？劝一人、两人，以至于多人，这是佛门中的法施。念一佛、二佛，以至于万佛，这就是趣向净土的玄妙之道。每天念一千声佛号，积月累年，就会有三十六万声佛号，积少成多，也几乎接近佛地了。每天行一小善，积月累年，就会有三百六十件善事，积少成多，也几乎接近君子了。愚蠢的人，小人，不懂得忏悔，和禽兽一样，都是因为不学习，也无人劝进。经书上说，如果有人用四天下七宝供养佛，以及菩萨、缘觉、声闻，得到的福报很多，但不如劝人念佛一声，其福报胜过彼。这是世尊的劝进。古语云：己欲立而立人，己欲达而达人。这是孔子的劝进。勉励大家同心协力，熏陶净行。或者正月、五月、九月聚会一次，或者半年、一年、三年为一个期限，深植善根，普遍回向，经常做道侣，互相帮助。如果有人退惰，就共同提携；如果有人舍弃凡俗，就互相照顾。虽然不能弘扬佛法，利乐众生，但也可以温故知新。难道没有看到，施舍别人一文钱，别人会感谢你的恩惠；教导别人一句话，别人难道会不知道吗？财施可以救济一世贫困，食施可以救济一日性命，法施可以让人出世，其功德不可比伦。财施就像灯，只照亮一室；法施就像太阳，遍照大千世界。贪恋佛法而不劝修，就会累劫沉沦于黑狱。推己及人，劝导现生，这就是阿弥陀佛。希望大家发慈悲心，互相劝勉，以悲愿结此净缘，拔除滞溺的沉流，走出轮回的捷径，共同登上净土，报答佛恩。可以称得上是未度者令度矣。}%

@{廬山蓮宗寶鑑念佛正因卷第一(終)}@
%{庐山莲宗宝鉴念佛正因卷第一(终) }%
