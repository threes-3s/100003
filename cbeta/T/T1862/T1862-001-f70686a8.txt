@{勸發菩提心集卷上}@
%{劝发菩提心集卷上}%

@{翻經沙門慧沼撰}@
%{翻经沙门慧沼撰}%

@{一明菩薩種姓相門二明發心因緣門三顯勝負論門四譬喻讚歎門五勸發勝劣重廣門六立誓發願門七復說發心及哀愍門八雜明修行及退不退門九依觀普賢菩薩經懺悔受戒門}@
%{一明菩萨种姓相门二明发心因缘门三显勝負论门四譬喻赞叹门五劝发胜劣重广门六立誓发愿门七复说发心及哀愍门八杂明修行及退不退门九依观普贤菩萨经忏悔受戒门}%

@{第一明菩薩種姓相門(出瑜伽三十五)}@
%{第一明菩萨种姓相门 (出瑜伽三十五)}%

@{菩薩有六波羅蜜多種姓相。由此相故。令他了知真是菩薩。且施種姓相者。謂諸菩薩本性樂施。於現堪施。無間平等喜施無悔。雖少能均廣大非小。若無物施。深懷慚恥。於他常好讚勸令施。見能愛悅。於應供養。恭敬奉施。於此他世。無罪利事。若請不請。如理為說。若有怖於王賊水火。施以無畏。能於極怖。隨力拔濟。受他寄物。未甞差違。若負他債。終不抵拒。於共財所。無欺網心。得大財寶。尚不貪著。何況小利。如是等名施種姓相。戒種姓相者。謂諸菩薩本性成就耎品不善身語意業。不極暴惡。於諸有情。不極損惱。雖作惡業。速疾能悔。常行恥愧。不生歡喜。不以刀等惱害有情。性常慈愛。於所應敬。現前禮拜。修和敬業。機捷不愚。善順他心。常先含咲。舒顏平視。遠離顰蹙。先言問訊。知恩報恩。來求質直。不以諂謝。如法求財。不以非法。不以卒暴。喜樂修福。尚㢡勸他。況不自為。聞他種種苦所逼切。過於自身。少罪深怖。何況多罪。一切如法悉與同事。非法不隨。惡心不續。隨生隨捨。賢善尊重實語不誑。於己僕使。尚不苦言。況於他所。如是等類名戒種相。忍種姓相者。謂諸菩薩性於他所遭不饒益。無恚害心。亦不反報。若他諫謝。速能納受。終不結恨。不久懷惡。如是等類名為忍相。精進相者。謂諸菩薩性自翹勤。夙興夜寐。不樂睡眠。所作勇決。樂為不忘。所為事業堅固究竟。終不間廢。大義無怯。不自輕蔑。有力能證難行事業。無畏無憚。能引義利。大事務中尚無深倦。何況小事。如是等類名精進相。靜慮相者。謂諸菩薩性於法義能審思惟。無多散亂。見聞若山巖林邊具人不狎習。離惡眾生。隨順宴默。便生愛樂。性薄煩惱。至遠離處。思量自義。心不極為諸惡尋思之所纏擾。於怨尚慈。況親中庸。見苦生悲。隨力拔濟。性聰敏。於法能受能持思念。久事既憶。亦令他憶。如是等類名靜慮種相。慧種姓相者。謂諸菩薩成俱生慧。能入一切明處境界。性不鈍昧。於放逸處。有力思擇。如是等類名慧種姓。由諸菩薩所有種姓。與如是等功德相應。成就賢善諸白淨法。是故與難得無上如來果位。為證得因。乃至未為白法相違四隨煩惱若具不具之所染污。白法相應若沒染污。如是白法皆不顯現。何如白法相違四惑。謂放逸者。由先串習諸煩惱故。性成猛利長時煩惱。是名第一。又愚癡者。不善巧者依附惡友。是名第二。又為尊長夫主王賊怨敵等拘。不得自在。心迷亂。是名第三。又資生具有匱乏者。顧戀身命。是名第四隨煩惱性。雖具種姓。由四因緣。不能速證無上菩提。何等為四。謂諸菩薩先未值遇諸佛菩薩真善知識為說菩提無顛倒道。是名第一因。又諸菩薩雖遇善友為說正道。而顛倒執。於所正學中顛倒修學。名第二因。又諸菩薩雖遇善友為說正道能正修學。而於加行方便。慢緩不能勇猛熾然精進。名第三因。又諸菩薩。雖遇善友為說正道加行勇猛。善根未熟。資糧未圓。未長時修菩提分法。名第四因。}@
%{菩萨有六波罗蜜多种姓相。由此相故，令他了知真是菩萨。且施种姓相者，谓诸菩萨本性乐施。于现堪施，无间平等喜施无悔。虽少能均广大非小。若无物施，深怀惭耻。于他常好赞劝令施。见能爱悦，于应供养，恭敬奉施。于此他世，无罪利事。若请不请，如理为说。若有怖于王贼水火，施以无畏。能于极怖，随力拔济。受他寄物，未尝差违。若负他债，终不抵拒。于共财所，无欺网心。得大财宝，尚不贪著。何况小利。如是等名施种姓相。戒种姓相者，谓诸菩萨本性成就耎品不善身语意业。不极暴恶。于诸有情，不极损恼。虽作恶业，速疾能悔。常行耻愧，不生欢喜。不以刀等恼害有情。性常慈爱。于所应敬，现前礼拜。修和敬业。机捷不愚。善顺他心。常先含咲，舒颜平视。远离颦蹙。先言问讯。知恩报恩。来求质直。不以谄谢。如法求财。不以非法。不以卒暴。喜乐修福。尚㢡劝他，况不自为。闻他种种苦所逼切，过于自身。少罪深怖，何况多罪。一切如法悉与同事。非法不随。恶心不续。随生随舍。贤善尊重实语不诳。于己僕使，尚不苦言，况于他所。如是等类名戒种相。忍种姓相者，谓诸菩萨性于他所遭不饶益，无恚害心。亦不反报。若他谏谢，速能纳受。终不结恨。不久怀恶。如是等类名为忍相。精进相者，谓诸菩萨性自翘勤。夙兴夜寐。不乐睡眠。所作勇决。乐为不忘。所为事业坚固究竟。终不间废。大义无怯。不自轻蔑。有力能证难行事业。无畏无憚。能引义利。大事务中尚无深倦，何况小事。如是等类名精进相。静虑相者，谓诸菩萨性于法义能审思惟。无多散乱。见闻若山巖林边具人不狎习。离恶众生。随顺宴默。便生爱乐。性薄烦恼。至远离处。思量自义。心不极为诸恶寻思之所缠扰。于怨尚慈，况亲中庸。见苦生悲。随力拔济。性聪敏。于法能受能持思念。久事既忆。亦令他忆。如是等类名静虑种相。慧种姓相者，谓诸菩萨成俱生慧。能入一切明处境界。性不钝昧。于放逸处，有力思择。如是等类名慧种姓。由诸菩萨所有种姓，与如是等功德相應。成就贤善诸白净法。是故与难得无上如来果位，为证得因。乃至未为白法相违四随烦恼若具不具之所染污。白法相應若没染污。如是白法皆不显现。何如白法相违四惑。谓放逸者，由先串习诸烦恼故。性成猛利长时烦恼。是名第一。又愚癡者，不善巧者依附恶友。是名第二。又为尊长夫主王贼怨敌等拘，不得自在。心迷乱。是名第三。又资生具有匮乏者，顾恋身命。是名第四随烦恼性。虽具种姓，由四因缘，不能速证无上菩提。何等为四。谓诸菩萨先未值遇诸佛菩萨真善知识为说菩提无颠倒道。是名第一因。又诸菩萨虽遇善友为说正道，而颠倒执。于所正学中颠倒修学。名第二因。又诸菩萨虽遇善友为说正道能正修学，而于加行方便，慢缓不能勇猛炽然精进。名第三因。又诸菩萨，虽遇善友为说正道加行勇猛，善根未熟。资粮未圆。未长时修菩提分法。名第四因。}%
@{明發心因緣門}@
%{明发心因缘门}%

@{發菩提心者。瑜伽發心品云。略有五種。一自性。二行相。三所緣。四功德。五最勝。}@
%{想要发菩提心的人，瑜伽发心品中说，简单来说有五种：一是自性，二是行相，三是所缘，四是功德，五是最胜。}%

@{菩薩最初發心。於諸菩薩所有正願。是初正願普能攝受其餘正願。是故發心以初正願為其自性。}@
%{菩萨最初发心，在所有菩萨的正愿中，这个初正愿能普遍摄受其他正愿，所以发心以初正愿作为其自性。}%

@{又諸菩薩起正願心求菩提時。發如是心。說如是言。願我決定當證無上正等菩提。能作有情一切義利。畢竟安處究竟涅槃及以如來廣大智中。如是發心定自希求無上菩提。及求能作有情義利。是故發心以定希求為其行相。}@
%{又有菩萨，当起正愿心求菩提的时候，发这样心，说这样话：愿我决定要证得无上正等菩提，能为有情众生做一切义利，最终安住究竟涅槃，以及如来的广大智慧中。这样发心，一定自己希求无上菩提，以及求能为有情众生做义利，所以发心以定希求作为其行相。}%

@{以大菩提及諸有情一切義利為所緣境。}@
%{以大菩提以及所有有情众生的一切义利作为所缘境。}%

@{最初發心能攝一切菩提分法。殊勝善根為上首。故是善極善。是妙極妙。能盡一切有情處所三業功德相應。}@
%{最初发心能摄受一切菩提分法，殊胜善根为上首，所以这是善中之善，妙中之妙，能尽一切有情众生处所的三业功德相应。}%

@{又諸菩薩最初發心所起正願。於餘一切希求世間出世間義妙善正願。最為第一。}@
%{又有菩萨，最初发心所起的正愿，对于其他一切希求世间出世间义妙善正愿，最为第一。}%

@{菩薩發心由四種緣四因四力。}@
%{菩萨发心，由四种缘、四因、四力。}%

@{初四緣者。一謂善男子或善女人。若見諸佛及諸菩薩有不思議神變威力。或從可信聞如是事。既見聞已便作是念。無上菩提具大功德。令安住者及修行者成就如是不思議神變功德威力。由此見聞增上力故。於大菩提深生信解。因斯發起大菩提心。是名第一(此應為說佛菩薩所能修學之能證得故令發心)。}@
%{最初四种缘，第一，就是说善男子或善女人，如果看见诸佛及诸菩萨有不可思议的神变威力，或者从可信的人那里听说过这样的事，既看见或听到之后，就心里这样想：无上菩提具有大功德，能让安住者和修行者成就这样不可思议的神变功德威力。由此看见或听到的增上力故，对于大菩提深生信解，因此发起了大菩提心，这就是第一(这里应说，佛菩萨所能修学，所能证得，所以令发心) 。}%

@{二雖不見聞佛及菩薩神通功德。於菩薩藏聞已深信。由聞正法及深信力故。於如來神變功德深生信解為得如來微妙智故。發菩提心(前約自見或聞他佛及菩薩神變功德。據他見佛餘說者。此約依教聞已生信)。}@
%{第二，虽然没有看见或听到佛及菩萨的神通功德，对于菩萨藏已经深信，由听到正法以及深信力故，对于如来的神变功德深生信解，认为能得到如来的微妙智慧，所以发菩提心(前面约自己看见或听到其他佛及菩萨的神变功德，根据他人看见佛，其他所说者，这里约根据教法听到之后生起信心) 。}%

@{三或有一類。雖不見聞及以聽說如上正法。而見一切菩薩藏法將欲滅沒。便作是念。菩薩藏法久住於世。能拔無量眾生大苦。我應住持菩薩藏法。發菩提心。為滅無量眾生大苦。由為護持菩薩藏法增上力故。於如來智深生信解。為得如來妙智故。發菩提心。}@
%{第三，或者有一类，虽然没有看见或听到，以及听说如上正法，而看见一切菩萨藏法将要灭没，就心里这样想：菩萨藏法久住于世间，能拔除无量众生的大苦，我应该住持菩萨藏法，发菩提心，为了灭除无量众生的大苦，由为了护持菩萨藏法增上力故，对于如来的智慧深生信解，为了得到如来的妙智慧，所以发菩提心。}%

@{四者或有一類。雖不覩見正法欲滅。而於末劫末世末時。見諸濁惡眾生身心十隨煩惱之所惱亂。謂多愚癡。多無慚愧。多諸慳嫉。多諸憂苦。多諸麁重。多諸煩惱。多諸惡行。多諸放逸。多諸懈怠。多諸不信。見是事已便作是念。大濁惡世於今正起諸隨煩惱所惱亂時。能發下劣獨覺菩提心。尚難可得。況於無上正等菩提能發心者。我當應發大菩提心。令此惡世無量有情。隨學於我起菩提願。由見惡世發心難得增上力故。於大菩提深生信解。因斯發起大菩提心。是名四緣。}@
%{第四，或者有一类，虽然没有看见正法将要灭，而到了末劫末世末时，看见诸浊恶众生身心十种随烦恼所恼乱，就是说有很多愚痴，有很多无惭愧，有很多悭嫉，有很多忧苦，有很多粗重，有很多烦恼，有很多恶行，有很多放逸，有很多懈怠，有很多不信。看见这些事之后，就心里这样想：大浊恶世，如今正起诸随烦恼所恼乱的时候，能发下劣独觉菩提心，尚且难得到，何况无上正等菩提，能发心者，我应该发大菩提心，令这个恶世无量有情，跟随我学习，起菩提愿。由看见恶世发心难得到增上力故，对于大菩提深生信解，因此发起了大菩提心，这就是四缘。}%

@{云何四因。謂諸菩薩種姓具足。是名第一。}@
%{什么叫做四因？就是说诸菩萨种姓具足，这就是第一。}%

@{賴佛菩薩善友攝受。是名第二。}@
%{依靠佛菩萨善友摄受，这就是第二。}%

@{於諸眾生多起悲心。是名第三。}@
%{对于诸众生多起悲心，这就是第三。}%

@{於極長時生死大苦難行苦行。無有怯畏。是名第四。}@
%{对于极长时间生死大苦难行苦行，没有怯畏，这就是第四。}%

@{第一具菩薩種姓。二者具四種相。當知菩薩善友具足。謂諸菩薩所遇善友。性不愚鈍。聰明黠慧。不墮惡見。是名第一善友具足。}@
%{第一，具菩萨种姓。第二，具四种相。应当知道菩萨善友具足，就是说诸菩萨所遇到的善友，性不愚钝，聪明黠慧，不堕落恶见，这就是第一善友具足。}%

@{所遇善友。終不教人行於放逸。亦不授與諸放逸具。是名第二善友具足。}@
%{所遇到的善友，最终不教人行于放逸，也不授予诸放逸具，这就是第二善友具足。}%

@{所遇善友。終不教人行於惡行。亦不授與諸惡行具。是名第三善友具足。}@
%{所遇到的善友，最终不教人行于恶行，也不授予诸恶行具，这就是第三善友具足。}%

@{所遇善友。終不勸捨增上信欲受學精進方便功德。而復勸修下劣信欲諸劣功德。謂不勸捨大乘修於二乘。不勸捨勝福慧修劣福慧。是名第四善友具足。}@
%{所遇到的善友，最终不劝舍增上信欲，受学精进方便功德，而反而劝修下劣信欲，诸劣功德，就是说，不劝舍大乘，修于二乘，不劝舍胜福慧，修劣福慧，这就是第四善友具足。}%

@{由四因緣。當知菩薩於諸眾生多起悲心。謂諸菩薩雖有十方無量無邊無苦世界。而生有苦諸世界中。於中恒有眾苦可得。或時見他隨遭一苦。或時見自一苦觸對。或見自他隨遭一苦觸對逼切。或見二種俱遭多時種種猛利無間大苦觸對逼切。然此菩薩依自種姓自仁賢。依四境處雖不串習。而能發起下中上悲。無有間斷。由四因緣。於諸眾生先起悲心。}@
%{由四因缘，应当知道菩萨对于诸众生多起悲心，就是说诸菩萨虽然有十方无量无边无苦世界，而生于有苦诸世界中，其中恒有众苦可得，有时看见他人随遭一苦，有时看见自己一苦触对，有时看见自己他人随遭一苦触对逼切，有时看见两种都遭多时种种猛利无间大苦触对逼切。然而，这个菩萨，依靠自己种姓，自己仁贤，依靠四种境界处，虽然不串习，而能发起下中上悲，没有间断，由四因缘，对于诸众生先起悲心。}%

@{於極長時種種猛利無間無缺生死大苦難行苦行。尚無怯畏。何況小苦。謂諸菩薩性自勇健堪忍有力。是第一因。}@
%{对于极长时间，种种猛利无间无缺生死大苦难行苦行，尚且没有怯畏，何况小苦？就是说诸菩萨性自己勇健，堪忍有力，这就是第一因。}%

@{性自聰敏能正思惟。具思擇力。是第二因。}@
%{性自己聪明，能正思惟，具思择力，这就是第二因。}%

@{能於無上正等菩提。成就上品清淨信解。是第三因。}@
%{能对于无上正等菩提，成就上品清净信解，这就是第三因。}%

@{於諸眾生。成就上品深心悲愍。是第四因(如其次第釋上四因)。}@
%{对于诸众生，成就上品深心悲愍，这就是第四因(如同其次第解释上面四因) 。}%

@{四力者。謂諸菩薩由自功力。能於無上正等菩提。深生愛樂。是名第一。}@
%{四力，就是说诸菩萨由自己功力，能对于无上正等菩提，深生爱乐，这就是第一。}%

@{由他功力。於大菩提。深生愛樂。是名第二。}@
%{由他人功力，对于大菩提，深生爱乐，这就是第二。}%

@{宿習大乘相應善法。今得暫見諸佛菩薩。或暫得聞稱揚讚歎。即能速疾發菩提心。況覩神力聞其正法。是名第三。}@
%{宿习大乘相应善法，如今暂得看见诸佛菩萨，或者暂得听到称扬赞叹，就能迅速发菩提心，何况看见神力，听到其正法，这就是第三。}%

@{於現法中。親近善士。聽聞正法。諦思惟等。長時修習種種善法。由此加行發菩提心。名第四力。}@
%{在现法中，亲近善士，听闻正法，谛思惟等等，长时间修习种种善法，由此加行发菩提心，叫做第四力。}%

@{退菩提心門有四因緣。能令菩薩退菩提心。一種姓不具。二惡友所攝。三於諸眾生悲心微薄。四於極長時生死大苦難行苦行。怯畏驚怖也。}@
%{退菩提心门，有四因缘，能令菩萨退菩提心，一是种姓不具，二是恶友所摄，三是对于诸众生悲心微薄，四是对于极长时间生死大苦难行苦行，怯畏惊怖。}%
@{顯勝門}@
%{显胜门}%

@{最初發心堅固菩薩。略有二種不共世間甚希奇法。何等為二。一者攝諸眾生皆為眷屬。二者攝眷屬過所不能染。攝眷屬過有其二種。謂於眷屬。饒益損減。染污違順。如是二事。菩薩皆無。}@
%{最初发心坚固的菩萨，大概有两种不共世间非常稀奇的法。这两种法是什么呢？第一，收摄所有众生都作为眷属。第二，收摄眷属的过失，使自己不会染上这些过失。收摄眷属的过失有两种，就是对眷属来说，增加利益或者减少利益，染污或者违顺。像这样两种事情，菩萨都没有。}%

@{最初發心堅固菩薩。於諸眾生。發起二種善勝意樂。一者利益意樂。二安樂意樂。利益意樂者。謂欲從彼諸不善處拔濟眾生。安置善處。安樂意樂者。謂於貧匱無依無怙諸眾生所。離染污心。欲與種種饒益樂具。}@
%{最初发心坚固的菩萨，对所有众生，发起两种善胜的意乐。第一，利益意乐。第二，安乐意乐。利益意乐，就是想要从那些不善的地方拔济众生，安置在善处。安乐意乐，就是对贫困、无依无靠的众生，远离染污的心，想要给予他们各种各样的利益和快乐。}%

@{發心菩薩求菩提故。所攝善法比餘一切所攝善法有二種勝。一因。二果謂所攝善法皆是無上正等菩提能證因故。所證無上是此果故。尚勝二乘。況餘一切世間因果。}@
%{发心菩萨为了求菩提，所摄的善法比其他一切所摄的善法有两种胜。第一，因。第二，果。也就是说，所摄的善法都是能证无上正等菩提的因，所证的无上正等菩提是这个果。这比二乘还要胜，更不用说其他一切世间因果了。}%

@{發心菩薩有二種發心勝利。一者初發心已。即是眾生尊重福田。一切眾生皆應供養。亦作一切眾生父母。二者初發心已。即能攝受無惱害福。此菩薩成就如是無惱害福。得倍輪王護所守護。由得如是護所護故。若寢若寤若迷悶等。一切魍魎人非人等。不能嬈害。}@
%{发心菩萨有两种发心的胜利。第一，初发心以后，就是众生尊重的福田，一切众生都应该供养他，他也像一切众生的父母一样。第二，初发心以后，就能摄受无恼害福。这个菩萨成就了这样的无恼害福，得到倍轮王护所守护。因为得到这样的护所守护，所以不管是睡觉、醒着、迷糊等等，一切魍魉人非人等，都不能伤害他。}%

@{又此轉受餘生。由如是福所護攝持故。少病無病不為長時重病所觸。常益眾生。無勞無損。廣說勝事。大莊嚴論第二。}@
%{而且他转受其他的生命，因为这样的福所护持，所以少病无病，不会被长时间的重病所触。他经常利益众生，没有劳累，没有损害，广说胜事。《大庄严论》第二。}%

@{菩薩發心有四種大。一勇猛大。謂弘誓精進甚深難作。長時隨順故。二方便大。謂被弘誓鎧。已恒時方便勤精進故。三利益大。謂一切時作自他利故。四出離大。謂為求無上菩提故。}@
%{菩萨发心有四种大。第一，勇猛大。就是弘誓精进，非常深奥，很难做到，长时间随顺。第二，方便大。就是被弘誓铠甲所覆盖，已经恒时方便勤精进。第三，利益大。就是一切时候都做自他利益。第四，出离大。就是为了求无上菩提。}%

@{菩薩發心以何為根。乃至何為障難究竟等者。以大悲為根本。以利物為依止。以大乘法為所信。以種智為所緣。為求彼故。以勝欲為所乘。欲無上乘故。以大護為所住。住菩薩戒故。以受障為難。起異乘心故。以增善為功德。以福智為自性。以習諸度為出離。以地滿為究竟。}@
%{菩萨发心以什么为根，乃至什么为障碍、究竟等等呢？以大悲为根本，以利物为依止，以大乘法为所信，以种智为所缘，为了求得种智，以胜欲为所乘，想要无上乘，以大护为所住，住菩萨戒，以受障碍为难，起异乘心，以增善为功德，以福智为自性，以习诸度为出离，以地满为究竟。}%

@{由地地勤方便與彼彼相應故。從初世俗發心。謂從地聞持覺解心而發心者。名世俗發心。此由四力。一者友力發心。謂得善知識隨順故。二因力。或過去世曾發心為性故。三者根力。或過去曾行善根所滿足故。四聞力。或處處說法時。無量眾生發菩提心故。顯揚論第二。}@
%{因为地地勤方便与彼彼相应，所以从初世俗发心，就是从地闻持觉解心而发心，叫做世俗发心。这由四力，第一，友力发心，就是得到善知识随顺。第二，因力，或者过去世曾经发心为性。第三，根力，或者过去曾经行善根所满足。第四，闻力，或者到处说法的时候，无量众生发菩提心。显扬论第二。}%

@{世俗發心之。謂如有一類。智者前恭敬而住。起增上意發誓願言。長老憶念。或言聖者憶念。或言鄔波陀耶。我如是名。從今日始。發阿耨菩提心。為欲饒益諸有情故。從今已往。願我所修六波羅蜜一切萬行。皆為證得無上菩提故。}@
%{世俗发心，就是像有一类人，智者面前恭敬地站着，起增上意发誓愿言：长者忆念，或者说圣者忆念，或者说邬波陀耶，我如是名，从今日起，发阿耨菩提心，为了想要饶益诸有情，从今已往，愿我所修六波罗蜜一切万行，都为了证得无上菩提。}%

@{我今與諸菩薩摩訶薩和合出家。願尊證知我是菩薩。第二第三亦復如是。}@
%{我现在跟诸菩萨摩诃萨和合出家，愿尊者证知我是菩萨。第二第三也一样。}%

@{第一義發心有三種勝。一教授勝。親近正遍知故。二隨順勝。善集福智故。三得果勝。生無分別智。長此發心。名歡喜地。此勝以何為因。有四。一法平等。由通達法無我故。二眾生平等。由至得自他平等故。三所作平等。由令他盡苦如自盡苦故。四佛體平等。由法界與我無別決定能通達故。}@
%{第一义发心有三种胜。第一，教授胜，亲近正遍知。第二，随顺胜，善集福智。第三，得果胜，生无分别智。长此发心，叫做欢喜地。这个胜以什么为因呢？有四，第一，法平等，因为通达法无我。第二，众生平等，因为至得自他平等。第三，所作平等，因为令他人尽苦如同自己尽苦。第四，佛体平等，因为法界与我无别，决定能通达。}%

@{此第一義發心復有六勝。一生位。二願位。三勇猛。四淨依。五餘巧。六餘出。生勝有四。一種子勝。信大法為種子。二生母勝。般若波羅蜜為生母故。三胎藏勝。大禪定樂為胎藏故。四乳母勝。大悲長養為乳母故。}@
%{这个第一义发心又有六胜。第一，生位。第二，愿位。第三，勇猛。第四，净依。第五，余巧。第六，余出。生胜有四，第一，种子胜，信大法为种子。第二，生母胜，般若波罗蜜为生母。第三，胎藏胜，大禅定乐为胎藏。第四，乳母胜，大悲长养为乳母。}%

@{願即十大願。應依瑜伽四十五。如下明。一供養恭敬一切諸佛。二受持一切三世佛法。三隨諸如來轉法輪處。皆往供養聽聞正法。四明諸菩薩所行勝行。五成熟一切有情。如般若說。六了知器界及有情界。七嚴淨一切諸佛國土。八不離一切菩薩諸佛。九利益眾生。猶如藥樹。如如意珠。生遇皆益。十隨所利生。常無休息。非同二乘速入涅槃。}@
%{愿，就是十大愿，应该依瑜伽四十五，如下说明。第一，供养恭敬一切诸佛。第二，受持一切三世佛法。第三，随诸如来转法轮处，都往供养听闻正法。第四，明诸菩萨所行胜行。第五，成熟一切有情，如般若说。第六，了知器界及有情界。第七，严净一切诸佛国土。第八，不离一切菩萨诸佛。第九，利益众生，犹如药树，如意珠，生遇皆益。第十，随所利生，常无休息，不同二乘速入涅槃。}%

@{如第一供養有三。一一切佛無餘。二供養無餘。有三。一利供養。謂衣服等。二敬供養。謂香華等。三修行供養。謂修信戒等。三恭敬無餘。有三。一給侍恭敬。二迎逆恭敬。三修行恭敬。廣如十地論第三說。}@
%{如第一供养有三，第一，一切佛无余。第二，供养无余。有三，第一，利供养，就是衣服等等。第二，敬供养，就是香华等等。第三，修行供养，就是修信戒等等。第三，恭敬无余，有三，第一，给侍恭敬。第二，迎逆恭敬。第三，修行恭敬。广如十地论第三说。}%

@{十地經又以十盡句成諸大願。何等為十。所謂一眾生界盡。謂一切生生故。二世界盡。謂何處住界。三虛空界盡。謂一切虛空。四法界盡。謂說何等法教化法。五涅槃界盡。隨所化生置何涅槃界故。六佛出世界盡。七如來智界盡。故以何善巧方便如來智盡故。八心所緣界盡。隨所緣心緣界盡故。九佛境界智入界盡。復隨何界佛境界智入盡。十世間轉法輪智轉界盡。發此願勝故。勇猛恒不退。能行難行。永不退故。}@
%{十地经又以十尽句成诸大愿，这十尽句是什么呢？所谓一众生界尽，就是一切生生。二世界尽，就是何处住界。三虚空界尽，就是一切虚空。四法界尽，就是说何等法教化法。五涅槃界尽，随所化生置何涅槃界。六佛出世界尽。七如来智界尽，所以用何善巧方便如来智尽。八心所缘界尽，随所缘心缘界尽。九佛境界智入界尽，又随何界佛境界智入尽。十世间转法轮智转界尽。发此愿胜，所以勇猛恒不退，能行难行，永不退。}%

@{淨依者依二利生。一知自近菩提。二知利他方便故。巧便勝得進上地方便故。出離勝者善思惟。住諸地中所建立法故。}@
%{净依者，依二利生，第一，知自己接近菩提。第二，知利他方便，所以巧便胜，得进上地方便。出离胜者，善思惟，住诸地中所建立法。}%
@{譬喻讚歎門}@
%{比喻赞叹发心之门}%

@{發心喻偈云。如地如淨金。如月如增火。如藏如寶篋。如海如金剛。如山如藥王。如友如如意。如日如美樂。如王如庫倉。如道如車乘。如泉如喜聲。如流亦如雲發心譬如是。}@
%{发心就像什么？就像大地，就像纯净的金子，就像月亮，就像越来越旺的火，就像仓库，就像宝箱，就像大海，就像金刚，就像山王，就像药王，就像朋友，就像如意，就像太阳，就像美妙的音乐，就像国王，就像仓库，就像道路，就像马车，就像泉水，就像喜悦的声音，就像河流，也像云，发心就像这些东西。}%

@{譬如地者。最初發心亦復如是。一切佛法能生持故。}@
%{就像大地一样，最初的发心也是如此，能承载一切佛法。}%

@{譬如淨金者。依相應發心亦如是。利益安樂不退壞故。}@
%{就像纯净的金子一样，依相对应发心也是如此，能带来利益和安乐，不会退转。}%

@{譬如新月。勤相應發心如是。一切善法漸漸增故。}@
%{就像新月一样，勤奋地相对应发心也是如此，能使一切善法逐渐增长。}%

@{譬如增火。極依相應發心如是。益薪火熾積行依極故。}@
%{就像越来越旺的火一样，极度依相对应发心也是如此，就像不断添加燃料，火势越来越旺，积累善行也是如此。}%

@{譬如火藏。檀波羅蜜相應發心亦如是。以財周給亦無盡故。}@
%{就像火藏一样，布施波罗蜜相对应发心也是如此，能用财富周济他人，永远不会穷尽。}%

@{譬如寶篋。尸羅相應發心亦如是。功德法寶從彼生故。}@
%{就像宝箱一样，持戒波罗蜜相对应发心也是如此，能从这里生出功德和法宝。}%

@{譬如大海。忍波羅蜜相應發心亦如是。諸來違逆心不動故。}@
%{就像大海一样，忍辱波罗蜜相对应发心也是如此，面对一切逆境，心都能保持不动摇。}%

@{譬如金剛。進相應發心亦如是。勇猛堅牢不可壞故。}@
%{就像金刚一样，精进波罗蜜相对应发心也是如此，勇猛坚强，不可摧毁。}%

@{譬如山王。禪波羅蜜相應發心亦如是。物無能動。以不亂故。}@
%{就像山王一样，禅定波罗蜜相对应发心也是如此，没有任何东西能动摇它，因为心不乱。}%

@{譬如藥王。般若相應發心亦如是。惑智二病此能破故。}@
%{就像药王一样，般若波罗蜜相对应发心也是如此，能破除烦恼和愚痴这两种病。}%

@{譬如善友。無量相應發心亦如是。一切時中不捨眾生故。}@
%{就像善友一样，无量相对应发心也是如此，在任何时候都不会舍弃众生。}%

@{譬如如意。神通相應發心亦如是。隨所欲現能成就故。}@
%{就像如意一样，神通波罗蜜相对应发心也是如此，能随心所欲地显现，成就一切。}%

@{譬如盛日。攝相應發心亦如是。如日熟穀成熟眾生故。}@
%{就像太阳一样，摄受波罗蜜相对应发心也是如此，就像太阳照熟庄稼一样，能成熟众生。}%

@{譬如美樂。辨相應發心亦如是。說法教化攝眾生故。}@
%{就像美妙的音乐一样，方便波罗蜜相对应发心也是如此，能说法教化，摄受众生。}%

@{譬如國王。量相應發心亦如是。能為正道不壞因故。}@
%{就像国王一样，量波罗蜜相对应发心也是如此，能引导众生走上正道，不会破坏善因。}%

@{譬如倉庫。聚相應發心亦如是。福智法財之所聚故。}@
%{就像仓库一样，聚波罗蜜相对应发心也是如此，能积累福德、智慧和法财。}%

@{譬如道路。覺分相應發心亦如是。大聖先行餘隨行故。}@
%{就像道路一样，觉分波罗蜜相对应发心也是如此，就像伟大的圣人走在前面，其他人跟随一样。}%

@{譬如車乘。止觀相應發心亦如是。二輪具足安樂去故。}@
%{就像马车一样，止观波罗蜜相对应发心也是如此，就像车轮齐全，才能安稳地行驶一样。}%

@{譬如湧泉。總持相應發心亦如是。聞者雖多。法無盡故。}@
%{就像涌泉一样，总持波罗蜜相对应发心也是如此，即使很多人听，法也永远不会穷尽。}%

@{譬如喜聲。法印相應發心亦如是。求解脫者所樂聞故。}@
%{就像喜悦的声音一样，法印波罗蜜相对应发心也是如此，是寻求解脱的人喜欢听的。}%

@{譬如河流。自性相應發心亦如是。無生忍道自然而流。不作意故。}@
%{就像河流一样，自性波罗蜜相对应发心也是如此，就像无生忍道自然流淌，不需要刻意为之。}%

@{譬如大雲。能成世間方便相應發心亦如是。示現八相成道。化眾生故。}@
%{就像大云一样，能成世间方便波罗蜜相对应发心也是如此，能示现八相成道，度化众生。}%

@{如無盡意經。有三十二喻。菩薩有四樂。一思利樂。謂思惟於利他時。二得方便樂。謂至得巧方便時。三解義樂。謂解了大乘意時。四證實樂。謂證入法無我時。若人棄捨眾生趣向寂滅。應知是人不得菩薩如是四樂(此說不發心菩薩過)。}@
%{就像《无量意经》中所说，有32个比喻，菩萨有四种快乐：第一是思利乐，指思惟利他时产生的快乐；第二是得方便乐，指获得巧妙方便时产生的快乐；第三是解义乐，指理解大乘佛法时产生的快乐；第四是证实乐，指证入法无我时产生的快乐。如果有人舍弃众生，追求寂灭，就说明他得不到菩萨的这四种快乐，这是没有发心菩萨的过失。}%

@{次說歎發心者。若菩薩初發大菩提心。爾時依無邊眾生。即得善護。不作諸惡。為此故。是人遠離退墮惡道畏。}@
%{接下来赞叹发心的人。如果菩萨初发大菩提心，这时依靠无边众生，就能得到善护，不作诸恶，因此，这个人就能远离堕落恶道。}%

@{復次由有善及增故。於樂常喜。由有悲及增故。於苦常喜。為此故。是人遠離退失善道畏。}@
%{而且，因为有善法和增长，所以对快乐常怀喜悦；因为有悲悯和增长，所以对痛苦也常怀喜悦。因此，这个人就能远离退失善道。}%

@{因此發心得不作護(謂能善護不作諸惡)。偈云。愛他過自愛。忘己利眾生。不為自憎他。豈作不善業。}@
%{因此发心就能得到不作护，指能善护不作诸恶。偈颂说：爱他人胜过爱自己，忘记自身利益而利他，不为了自身而憎恨他人，怎么会作不善业呢？}%

@{菩薩愛他過於自愛。由此故。忘自身命而利於他。不為自利而損於他。由此故。能於諸眾生絕諸惡業得不退。}@
%{菩萨爱他人胜过爱自己，因此，能忘记自身性命而利于他人，不为了自身利益而损害他人，因此，能对一切众生断除一切恶业，永不退转。}%

@{菩薩以自功德而為自嚴。以利懷喜而為自食。以作意生處而為園地。以神通變化而為戲喜。如是四事。唯菩薩有。二乘人無。既有如是四事。云何當退。}@
%{菩萨以自身的功德作为自身的庄严，以利他带来的喜悦作为自身的食粮，以精进修行的地方作为自身的园地，以神通变化作为自身的娱乐。这四件事，只有菩萨有，二乘人没有。既然有这四件事，又怎么会退转呢？}%

@{次遮思苦心。菩薩既以大悲為體。是故極勤利他雖入阿毘地獄。如遊樂處。菩薩如是。於餘苦中。豈生怖畏。因此怖故而退心耶。}@
%{接下来遮止思苦的心。菩萨以大悲为根本，所以极度勤奋利他，即使进入阿鼻地狱，也像游乐场一样。菩萨是这样，在其他痛苦中，又怎么会产生恐惧呢？难道因为恐惧而退心吗？}%

@{諸菩薩以大悲闍梨常在心中。若見眾生受苦。即自生苦。由此道理。自然應作。若待善友勸發。深生極重慚羞。}@
%{一切菩萨以大悲为根本，常住在心中。如果看到众生受苦，就会自己产生痛苦。因此，自然应该去做。如果等到善友劝发，就会产生极深的羞愧。}%

@{偈云。荷負眾生擔。懈怠醜非勝。為欲解他縛。精進應百倍。}@
%{偈颂说：承担众生的重担，懈怠丑陋不是最好的。为了解除他人的束缚，精进应该超过声闻独觉百倍。}%

@{菩薩發心以荷負眾生重擔。若去賒緩此是醜事。非為第一端政眾生。菩薩應思若自若他種種急縛。謂惑業生。為解此縛。應須精進百倍過彼聲聞獨覺作所應作。}@
%{菩萨发心承担众生的重担，如果拖延懈怠，这是丑陋的事情，不是为众生做最好的事情。菩萨应该思惟，自己和他人都有各种各样的紧迫束缚，指烦恼和业力所生，为了解除这些束缚，精进应该超过声闻独觉百倍，去做应该做的事情。}%

@{次說隨順行自他利行(有六大)。大依者。依止大菩提而發心故。大行者。為利自他而發行故。大果者。今得無上大菩提故。大取者。初發心時攝一切眾生故。大忍者。發行時忍一切大苦故。大義者。得果時廣利一切眾生業成就故。}@
%{接下来，说随顺行自他利行，有六大：大依，指依靠大菩提而发心；大行，指为了利益自己和他人而修行；大果，指现在已经获得无上大菩提；大取，指初发心时摄受一切众生；大忍，指修行时能忍一切大苦；大义，指得果时能广利一切众生，使众生业障成就。}%

@{復有四大。一勝出大。於三有五趣中而勝出故。二寂靜大。隨向無住處涅槃故。三功德大。福智二聚增長故。四者利物大。常依大悲不捨眾生故。}@
%{还有四大：第一胜出大，指从三界五趣中胜出；第二寂静大，指随顺无住处涅槃；第三功德大，指福德和智慧两种聚合增长；第四利物大，指常依靠大悲，不舍弃众生。}%

@{依發菩提心論初意。讚勸發心。說諸功德所修勝行能有對治利益。讚佛菩薩及以法僧種種功德。令其發心云。諸佛子若佛弟子受持佛語。能為眾生演說法者。應先稱揚佛之功德。眾生聞已乃能發心。求佛智慧。以發心故。佛種不斷。}@
%{根据《发菩提心论》的初衷，赞叹劝发心，说一切功德、所修胜行，都能有对治利益。赞叹佛、菩萨、法、僧的种种功德，令其发心。说：一切佛子，如果作为佛弟子，受持佛语，能为众生演说法者，应该先称扬佛的功德。众生听到之后，才能发心，寻求佛的智慧。因为发心，所以佛种不会断绝。}%

@{若比丘比丘尼優婆塞優婆夷。念佛念法。又念如來行菩薩道時。為求法故阿僧祇劫受諸勤苦。此意應念佛恩勤苦求法為我等故。今應如是為報佛恩。適為他說令其發心修菩薩行。}@
%{如果比丘、比丘尼、优婆塞、优婆夷，念佛念法，又念如来行菩萨道时，为了求法，在无量劫中受尽了种种苦难。应该想到，佛为了我们，勤苦求法，现在应该这样报答佛恩，适当地为他们说法，令其发心修行菩萨道。}%

@{以如是念。為菩薩說法乃至一偈。菩薩得聞是法。示教利喜。當種善根修習佛法。得無上菩提。為斷無量眾生無始生死諸苦惱故。欲成無量身心精進。深發大願。行大方便。起大慈悲。求大智慧乃至如來無見頂相。求如是等諸佛大法。當知法無量故。福德果報亦無量。}@
%{带着这样的念头，为菩萨说法，即使是一偈，菩萨听到之后，就会欢喜，并生起善根，修习佛法，获得无上菩提。为了断除无量众生无始生死的一切苦恼，想要成就无量身心精进，要深入发愿，行大方便，起大慈悲，求大智慧，乃至如来无见顶相，求如是等一切佛法。应该知道，法是无量的，福德和果报也是无量的。}%
@{勸發勝劣重廣門}@
%{劝发心胜劣重广门}%

@{次說發心勝劣云。如來說言。如諸菩薩最初發心下劣一念福德果報。百千萬劫說不能盡。況復一日一月一歲乃至百歲。所習諸心福德果報。豈可說盡。何以故。菩薩所行無盡。欲令一切眾生皆住無生法忍。得無上菩提故。}@
%{接下来说发心胜劣。如来说，就像所有菩萨最初发心，下劣的一念福德果报，百千万劫也说不完。何况一日一月一岁乃至一百岁，所习诸心福德果报，怎么可能说得完呢？为什么呢？因为菩萨所行无尽，想要让所有众生都住无生法忍，得到无上菩提啊。}%

@{次舉喻顯勝云。諸佛子菩薩初始發菩提心。譬如大海初漸起時。當知皆為下中上價乃至無價如意寶珠。作所住處。此寶皆從大海生故。菩薩發心亦復如是。為三乘人禪定智慧一切功德之所生處。}@
%{接下来举喻显胜，诸佛子菩萨初始发菩提心，譬如大海初渐起时，要知道都是下中上价乃至无价如意宝珠，作为所住之处。这些宝珠都是从大海生出来的，菩萨发心也一样，是三乘人禅定智慧一切功德之所生处。}%

@{復次又如三千大千世界初漸起時。當知便為二十五有其中所有一切眾生。悉皆荷負作依止處。菩薩亦爾。初漸起時。普為一切無量眾生。所謂六道四生。正見邪見。修善習惡。持戒毀戒。尊奉三寶。謗毀正法。諸魔外道。沙門梵志。乃至四姓。一切荷負作依止處。}@
%{其次，又如三千大千世界初渐起时，要知道就成为二十五有，其中所有一切众生，悉皆荷负，作为依止之处。菩萨也一样，初渐起时，普为一切无量众生，所谓六道四生，正见邪见，修善习恶，持戒毁戒，尊奉三宝，谤毁正法，诸魔外道，沙门梵志，乃至四姓，一切荷负，作为依止之处。}%

@{次發心相菩提。以大慈悲為本。今說菩薩修慈悲等。廣說修於慈悲喜捨所緣行相。以喻說境界。舉大地塵大海水一三千乃至十方難知限量等。既所緣生界遐不可盡。菩薩發心悉能遍覆如是眾生。云何諸佛子。是菩提心豈可盡耶。}@
%{接下来发心相菩提，以大慈悲为本。现在说菩萨修慈悲等，广说修于慈悲喜舍所缘行相，以喻说境界。举大地尘大海水一三千乃至十方难知限量等，既然所缘生界遐不可尽，菩萨发心悉能遍覆如是众生，云何诸佛子，是菩提心岂可尽耶？}%

@{若有菩薩。聞如是說。不驚不怖。不退不沒。當知是人決定能發菩提之心。假令無量諸佛如來。於無量劫讚其功德。亦不可盡。何以故。以菩提心無限齊故。}@
%{若有菩萨，闻如是说，不惊不怖，不退不没，当知此人决定能发菩提之心。假令无量诸佛如来，于无量劫赞其功德，亦不可尽。何以故？以菩提心无限齐故。}%

@{次說發菩提心因緣云。若諸菩薩親近善知識。供養諸佛。修集善根。志求勝法。心常柔和。遭苦能忍。慈悲淳厚。深心平等。信樂大乘。求佛智慧。若人能具如是十法。乃能發阿耨菩提之心。}@
%{接下来说发菩提心因缘，若诸菩萨亲近善知识，供养诸佛，修集善根，志求胜法，心常柔和，遭苦能忍，慈悲淳厚，深心平等，信乐大乘，求佛智慧。若人能具如是十法，乃能发阿耨菩提之心。}%

@{且親近善友有八。大莊嚴論第九偈云。調靜除德增。有勇阿含富。覺真善說法。悲深離退減。此偈明第一依親近。善友具足十種功德者。應堪親近。何謂為十。}@
%{且亲近善友有八，大庄严论第九偈云，调静除德增，有勇阿含富，觉真善说法，悲深离退减。此偈明第一依亲近，善友具足十种功德者，应堪亲近。何谓为十？}%

@{一調伏。謂與戒相應。由根調故。二寂靜。謂與定相應。由內攝故。三惑除。謂信念與慧相應。煩惱斷故。四德增。謂戒定慧具不缺減故。五有勇。謂利益他時不疲倦故。六經富。謂得多聞故。七覺真。謂了實義故。八善說。不顛倒故。九悲深。絕希望故。十離退。於一切時恭敬說故(此所應親近善友相)。}@
%{一调伏，谓与戒相应，由根调故。二寂静，谓与定相应，由内摄故。三惑除，谓信念与慧相应，烦恼断故。四德增，谓戒定慧具不缺减故。五有勇，谓利益他时不疲倦故。六经富，谓得多闻故。七觉真，谓了实义故。八善说，不颠倒故。九悲深，绝希望故。十离退，于一切时恭敬说故(此所应亲近善友相) 。}%

@{二物親近有三。一財。謂恭敬供養。二身。謂隨順給侍。三心。謂給侍時身心相應。}@
%{二物亲近有三，一财，谓恭敬供养。二身，谓随顺给侍。三心，谓给侍时身心相应。}%

@{三緣起親近善友有三。一願樂。二知時。三除慢。}@
%{三缘起亲近善友有三，一愿乐，二知时，三除慢。}%

@{四迴向親近。不為貪著利養。但為隨順修行故。}@
%{四回向亲近，不为贪著利养，但为随顺修行故。}%

@{五因親近。如所教授隨順修行為親近因。何以故。以此隨順。令彼善友心生歡喜故。}@
%{五因亲近，如所教授随顺修行为亲近因。何以故？以此随顺，令彼善友心生欢喜故。}%

@{六智親近。為善解三乘自乘令成故。}@
%{六智亲近，为善解三乘自乘令成故。}%

@{七田親近善友。謂嚴淨土。云何名田。以自所聞法。於眾生相續中而建立故。隨所住佛土修清淨因故。}@
%{七田亲近善友，谓严净土。云何名田？以自所闻法，于众生相续中而建立故，随所住佛土修清净因故。}%

@{八依止親近者。但以法利具足為依止。是故親近善友。不以財利具足為依止。}@
%{八依止亲近者，但以法利具足为依止。是故亲近善友，不以财利具足为依止。}%

@{親近善友差別者有六。一因果差別。謂過去親近為因。現在為果。現在為因。未來為果。}@
%{亲近善友差别者有六，一因果差别，谓过去亲近为因，现在为果。现在为因，未来为果。}%

@{二隨法差別。謂善知識所說法門。隨其差別而修行故。}@
%{二随法差别，谓善知识所说法门，随其差别而修行故。}%

@{三內外差別。自親近為內。令他親近為外。}@
%{三内外差别，自亲近为内，令他亲近为外。}%

@{四麁細差別。自聽為麁。內心思惟為細。}@
%{四粗细差别，自听为粗，内心思惟为细。}%

@{五勝劣差別。有慢親近為劣。無慢親近為勝。}@
%{五胜劣差别，有慢亲近为劣，无慢亲近为胜。}%

@{六遠近差別。現趣為近。生報親近為遠。生報後報無間隔世近遠如次。}@
%{六远近差别，现趣为近，生报亲近为远。生报后报无间隔世近远如次。}%

@{云何名最勝親近有五。一淨信。於親近處生淨信故。}@
%{云何名最胜亲近有五？一净信，于亲近处生净信故。}%

@{二深心。此中有九。一味心。二隨喜心。三希望心。四無厭心。五廣大心。六勝喜心。七勝利心。八無染心。九善淨心。}@
%{二深心，此中有九，一味心，二随喜心，三希望心，四无厌心，五广大心，六胜喜心，七胜利心，八无染心，九善净心。}%

@{三神通。謂依虛空藏等三昧。而親近故。}@
%{三神通，谓依虚空藏等三昧，而亲近故。}%

@{四方便。謂依無分別智攝故。}@
%{四方便，谓依无分别智摄故。}%

@{五和合者。謂大菩薩以一果入一切果故(彼十種行一一應說之)。}@
%{五和合者，谓大菩萨以一果入一切果故(彼十种行一一应说之) 。}%

@{復有四緣。一思惟諸佛。發菩提心。復有五種。一者思惟十方三世諸佛。初始發心具煩惱性。亦如我今。終成正覺。為無上尊。以此緣故發菩提心。}@
%{复有四缘，一思惟诸佛，发菩提心。复有五种，一者思惟十方三世诸佛，初始发心具烦恼性，亦如我今，终成正觉，为无上尊。以此缘故发菩提心。}%

@{二者思惟三世諸佛發大勇猛。各各能得無上菩提。若此菩提可得法。我亦應得。以此緣故。}@
%{二者思惟三世诸佛发大勇猛，各各能得无上菩提。若此菩提可得法，我亦应得。以此缘故。}%

@{三者思惟三世諸佛發大明慧。於無明㲉建立勝心。積集苦行。皆能自拔超出三界。我亦如是當自拔濟。緣此事故。}@
%{三者思惟三世诸佛发大明慧，于无明㲉建立胜心，积集苦行，皆能自拔超出三界。我亦如是当自拔济。缘此事故。}%

@{四者思惟三世諸佛為人中雄。皆度生死煩惱大海。我亦丈夫亦當能度。緣此事故。}@
%{四者思惟三世诸佛为人中雄，皆度生死烦恼大海。我亦丈夫亦当能度。缘此事故。}%

@{五者思惟三世諸佛發大精進。捨身命財求一切智。我今亦當隨學諸佛。緣此事故。}@
%{五者思惟三世诸佛发大精进，舍身命财求一切智。我今亦当随学诸佛。缘此事故。}%

@{觀身過患。發菩提心。復有五種。一者自觀我身五陰四大俱能興造無量惡業。欲捨離故。}@
%{观身过患，发菩提心。复有五种，一者自观我身五阴四大俱能兴造无量恶业，欲舍离故。}%

@{二者自觀我身九孔常流臭穢不淨。生厭離故。}@
%{二者自观我身九孔常流臭秽不净，生厌离故。}%

@{三者自觀我身有貪瞋癡無量煩惱燒然善心。欲滅除故。}@
%{三者自观我身有贪瞋痴无量烦恼烧然善心，欲灭除故。}%

@{四者自觀我身如泡如沫念念生滅是可捨法。欲棄捐故。}@
%{四者自观我身如泡如沫念念生灭是可舍法，欲弃捐故。}%

@{五者自觀我身無明所覆常造惡業輪迴五趣。無利益故。}@
%{五者自观我身无明所覆常造恶业轮回五趣，无利益故。}%

@{求最勝果。發菩提心。復有五事。一者見諸如來相好莊嚴光明清徹遇者除惱。為修集故。}@
%{求最胜果，发菩提心。复有五事，一者见诸如来相好庄严光明清彻遇者除恼，为修集故。}%

@{二者見諸如來法身常住清淨無染。為修集故。}@
%{二者见诸如来法身常住清净无染，为修集故。}%

@{三者見諸如來有戒定慧解脫解脫知見清淨法聚。為修集故。}@
%{三者见诸如来有戒定慧解脱解脱知见清净法聚，为修集故。}%

@{四者見諸如來有十力四無畏大悲三念。為修集故。}@
%{四者见诸如来有十力四无畏大悲三念，为修集故。}%

@{五者見諸如來有一切智。憐愍眾生慈悲普覆。能為一切愚迷正道。為修集故。}@
%{五者见诸如来有一切智，怜愍众生慈悲普覆，能为一切愚迷正道，为修集故。}%

@{慈愍眾生。發菩提心。復有五事。一者見諸眾生為無明所纏故。}@
%{慈愍众生，发菩提心。复有五事，一者见诸众生为无明所缠故。}%

@{二者見諸眾生為眾苦所纏。}@
%{二者见诸众生为众苦所缠。}%

@{三者見諸眾生集不善業。}@
%{三者见诸众生集不善业。}%

@{四者見諸眾生造極重惡。}@
%{四者见诸众生造极重恶。}%

@{五者見諸眾生不修正法無明所纏。}@
%{五者见诸众生不修正法无明所缠。}%

@{復有四事。一者見諸眾生為癡愛所惑受大劇苦。}@
%{复有四事，一者见诸众生为痴爱所惑受大剧苦。}%

@{二見諸眾生不信因果造作惡業。}@
%{二见诸众生不信因果造作恶业。}%

@{三見諸眾生捨離正法信受邪法。}@
%{三见诸众生舍离正法信受邪法。}%

@{四見諸眾生沒煩惱河。四流所漂眾苦所纏。}@
%{四见诸众生没烦恼河，四流所漂众苦所缠。}%

@{復有四事。一見諸眾生畏生老病死。不求解脫而復造業。}@
%{复有四事，一見诸众生畏生老病死，不求解脱而复造业。}%

@{二見諸眾生憂悲苦惱而常造作無有休息。}@
%{二见诸众生忧悲苦恼而常造作无有休息。}%

@{三見諸眾生愛別離苦而不覺悟方便染著。}@
%{三见诸众生爱别离苦而不觉悟方便染著。}%

@{四者見諸眾生怨憎會苦常起嫌嫉更復造惡集不善業。}@
%{四者见诸众生怨憎会苦常起嫌嫉更复造恶集不善业。}%

@{復有四事。一見諸眾生為愛欲故造作諸惡。}@
%{复有四事，一見诸众生为爱欲故造作诸恶。}%

@{二見諸眾生知欲生苦而不捨欲。}@
%{二见诸众生知欲生苦而不舍欲。}%

@{三見眾生雖欲求樂不具戒足。}@
%{三见众生虽欲求乐不具戒足。}%

@{四見眾生雖不樂苦造苦不息造極重惡。}@
%{四见众生虽不乐苦造苦不息造极重恶。}%

@{復有四事。一者眾生毀犯重戒。雖復憂懼而猶放逸。}@
%{复有四事，一者众生毁犯重戒，虽复忧惧而犹放逸。}%

@{二見眾生興造極惡。五無間苦凶頑。自蔽不生慚愧。}@
%{二见众生兴造极恶，五无间苦凶顽，自蔽不生惭愧。}%

@{三見眾生謗毀大乘方等正法。專愚自執方起憍慢。}@
%{三见众生谤毁大乘方等正法，专愚自执方起憍慢。}%

@{四見眾生雖懷聰哲而具斷善根。反自貢高永無改悔。}@
%{四见众生虽怀聪哲而具断善根，反自贡高永无改悔。}%

@{不修正法。復有四事。一見眾生生於八難不聞正法不知修善。}@
%{不修正法，复有四事，一見众生生于八难不闻正法不知修善。}%

@{二見眾生值佛出世聞說正法不能受持。}@
%{二见众生值佛出世闻说正法不能受持。}%

@{三見眾生染習外道苦身修業永不出離。}@
%{三见众生染习外道苦身修业永不出离。}%

@{四見眾生修得非想非非想定謂是涅槃。善報既盡還墮三塗。}@
%{四见众生修得非想非非想定谓是涅槃，善报既尽还堕三塗。}%

@{菩薩見諸眾生無明造業。長夜受苦。捨離正法。迷於出路。為是等故。發大慈悲。志求菩提。如救頭然。一切眾生有苦惱者。我當拔濟令無有餘。}@
%{菩萨见诸众生无明造业，长夜受苦，舍离正法，迷于出路，为是等故，发大慈悲，志求菩提，如救头然。一切众生有苦恼者，我当拔济令无有余。}%

@{諸佛子我今略說初行菩薩緣事發心。}@
%{诸佛子，我今略说初行菩萨缘事发心。}%
@{立誓發願門}@
%{立誓发愿门}%

@{發願立誓。菩薩云何發趣菩提。以何業行成就菩提。發心菩薩住乾慧地。先當堅固發於正願。攝受一切無量眾生。我求無上菩提。救護度脫。令無有餘。皆令究竟無餘涅槃。是故初始發心大悲為首。以悲心故。能發轉勝十大正願。何謂為十。一願我先世及以今身所種善根。施與一切。悉共迴向無上菩提。令我此願念念增長。生生不忘。為陀羅尼之所守護。二願我迴向大菩提已。以此善根。於一切生處。常得供養一切諸佛。恒常不生無佛國土。三願我得生諸佛國已。常得親近隨侍左右。如影隨形。無剎那頃遠離諸佛。四願我得近佛已。隨所應為我說法。即得成就菩薩五通五願得通已。即達世諦假名流布。了第一義。得正法智。六願我得正法智已。以無厭心。為生說法。示教利喜。皆令開解。七願我開解諸眾生已。以佛神力。遍至十方無餘世界。供養諸佛。聽受正法。廣攝眾生。八願於諸佛所聞正法已。即能隨轉清淨輪。十方世界一切眾生。聽我法者。聞我名者。即得捨離一切煩惱發菩提心。九願我能令一切眾生發菩提已。常隨將護。除無利益。與無量樂。捨身命財。攝受眾生。荷負正法。十者願我能荷負正法已。雖行正法。心無所行。如諸菩薩行於正法而無所行亦無不行。為化眾生。不捨正願。}@
%{立誓发愿。菩萨怎么才能发心趣向菩提？用什么业行才能成就菩提？发心菩萨住于乾慧地，首先要坚固地发下正愿，摄受一切无量众生。我要追求无上菩提，救护度脱，使众生无有剩余，都令究竟无余涅槃。所以一开始发心的时候，大悲心是首要的。因为有悲心，才能发转胜十大正愿。什么是十大正愿呢？第一，我愿我前世及今生所种的善根，施与一切众生，都共同回向无上菩提，使我这个愿望念念增长，生生不忘，成为陀罗尼所守护的。第二，我愿我回向大菩提之后，用这个善根，在一切生处，都能供养一切诸佛，恒常不生在没有佛的国土。第三，我愿我能够生到诸佛国土之后，常得亲近随侍诸佛左右，如同影子随形，没有一刹那远离诸佛。第四，我愿我能够接近佛之后，随所应为我说法，就能成就菩萨五通，五通成就之后，就能达到世谛的假名流布，了悟第一义，获得正法智慧。第五，我愿我获得正法智慧之后，以无厌之心，为众生说法，示教利喜，都令他们开解。第六，我愿我开解了诸众生之后，以佛的神力，遍至十方无余世界，供养诸佛，听受正法，广摄众生。第七，我愿我在诸佛那里听到正法之后，就能随转清净法轮，十方世界一切众生，听我说法者，闻我名者，都能舍离一切烦恼，发菩提心。第八，我愿我能令一切众生发菩提心之后，常随将护，去除没有利益的事物，给予无量快乐，舍弃身命财富，摄受众生，荷负正法。第九，我愿我能荷负正法之后，虽然行正法，内心却无所行，如同诸菩萨行于正法而无所行，也无不行，为了度化众生，不舍正愿。}%

@{次立決定誓者。有五事持。一能堅固其心。二能制伏煩惱。三能遮放逸。四破五蓋。五能勤修六波羅蜜。云何立誓。若有人來種種求索。我於爾時隨有施與。乃至不生一念慳悋。若生惡心如彈指頃。以施因緣求淨報者。我即欺誑十方世界無量諸佛。於未來世。亦當必定不成無上菩提。若我持戒。乃至失命建立淨心。誓無悔心。若我修忍。為他侵害乃至割截。常生慈心。誓不恚礙。若修精進。逢寒暑王賊水火師子虎狼無水穀處。要必堅固。誓不退沒。若我修禪。為外事惱不得攝心。要繫念境。誓不暫起非法亂想。若修智慧。觀一切法。如真實性。隨順受持。於善不善有為無為生死涅槃。不起二見。若我心悔恚礙退沒亂想起於二見。如彈指頃。而以戒忍精進禪智求淨報者。我即欺誑十方世界無量無邊阿僧祇現在諸佛。於未來不證菩提。菩薩以十大願持正法行。以六大誓制放逸心。必能精進修集六波羅蜜。成無上菩提。}@
%{其次，立下决定誓者，有五件事要持守。第一，能坚固其心；第二，能制伏烦恼；第三，能遮止放逸；第四，破除五盖；第五，能勤修六波罗蜜。怎么立誓呢？如果有人来种种求索，我于那时随有施与，乃至不生一念悭吝。如果生恶心如弹指顷，以施因缘求净报者，我即欺诳十方世界无量诸佛，于未来世，也必定不成无上菩提。如果我持戒，乃至失命建立净心，誓无悔心。如果我修忍，为他侵害乃至割截，常生慈心，誓不恚碍。如果修精进，逢寒暑王贼水火狮子虎狼无水谷处，要必坚固，誓不退没。如果我修禅，为外事恼不得摄心，要系念境界，誓不暂时起非法乱想。如果修智慧，观一切法，如真实性，随顺受持，于善不善有为无为生死涅槃，不起二见。如果我心悔恚碍退没乱想起于二见，如弹指顷，而以戒忍精进禅智求净报者，我即欺诳十方世界无量无边阿僧祇现在诸佛，于未来不证菩提。菩萨以十大愿持正法行，以六大誓制放逸心，必能精进修集六波罗蜜，成无上菩提。}%

@{瑜伽四十五有五大願及十大願。五願者。一發心願。二受生願。三所行願。四正願。五大願。若諸菩薩於其無上正等菩提。最初發心。名發心願。若諸菩薩願於當來世。往生隨順饒益有情諸善趣中。名受生願。若諸菩薩願能無倒思擇諸法願。於境界修無量等殊勝善法。名所行願。若諸菩薩願於當來攝受一切菩薩善法。攝受一切所有功德。名為正願。菩薩大願當知。即從正願所出。十大願者。若諸菩薩願於當來。以一切種上妙供具。供養無量無邊如來。名第一願。若諸菩薩(此言流至第十)。願於當來。攝受防護諸佛正法。傳持法眼。令無斷壞。名第二願。願於當來。從覩史多宮降下。如前乃至入涅槃。名第三願。願於當來。行一切種菩薩正行。名第四願。願於當來。普能成熟一切有情。名第五願。願於當來。一切世界皆能示現。名第六願。願於當來。普能淨修一切佛土。名第七願。願於當來。一切菩薩皆同一種意樂加行。趣入大乘。名第八願。願於當來。所有一切無倒加行。皆不唐捐。名第九願。願於當來。速證無上正等菩提。名第十願。}@
%{瑜伽四十五有五大愿及十大愿。五大愿是：第一，发心愿；第二，受生愿；第三，所行愿；第四，正愿；第五，大愿。如果诸菩萨于其无上正等菩提，最初发心，名为发心愿。如果诸菩萨愿于当来世，往生随顺饶益有情诸善趣中，名为受生愿。如果诸菩萨愿能无倒思择诸法愿，于境界修无量等殊胜善法，名为所行愿。如果诸菩萨愿于当来摄受一切菩萨善法，摄受一切所有功德，名为正愿。菩萨大愿当知，即从正愿所出。十大愿是：如果诸菩萨愿于当来，以一切种上妙供具，供养无量无边如来，名为第一愿。如果诸菩萨(此言流至第十) 愿于当来，摄受防护诸佛正法，传承法眼，令其无断坏，名为第二愿。愿于当来，从睹史多宫降下，如前乃至入涅槃，名为第三愿。愿于当来，行一切种菩萨正行，名为第四愿。愿于当来，普能成熟一切有情，名为第五愿。愿于当来，一切世界皆能示现，名为第六愿。愿于当来，普能净修一切佛土，名为第七愿。愿于当来，一切菩萨皆同一種意乐加行，趣入大乘，名为第八愿。愿于当来，所有一切无倒加行，皆不唐捐，名为第九愿。愿于当来，速证无上正等菩提，名为第十愿。}%

@{四十七云。由得清淨勝意樂故。為欲供養最勝有情真實福田大師法王。是故引發第一大願。為欲受持彼所宣說無上正法。是故引發第二大願。為欲勸請轉未曾有妙正法輪。是故引發第三大願。為欲隨彼行菩薩行。是故引发第四大願。為欲成熟彼器有情。是故引發第五大願。為欲往趣諸佛國土。奉見如來。承事供養正法。是故引發第六大願。為淨修治自佛國土。是故引發第七大願。為於一切在所生處。常不遠離諸佛菩薩。與諸菩薩常同一味意樂加行。是故引發第八大願。常為利益一切有情。曾無空過。是故引發第九大願。為證無上正等菩提。作諸佛事。是故引發第十大願。}@
%{四十七云。由于得到清净胜意乐，为了要供养最胜有情，真实福田，大师法王，所以引发第一大愿。为了要受持彼所宣说的无上正法，所以引发第二大愿。为了要劝请转未曾有妙正法轮，所以引发第三大愿。为了要随彼行菩萨行，所以引发第四大愿。为了要成熟彼器有情，所以引发第五大愿。为了要往趣诸佛国土，奉见如来，承事供养正法，所以引发第六大愿。为了净修治自佛国土，所以引发第七大愿。为了于一切在所生处，常不远离诸佛菩萨，与诸菩萨常同一味意乐加行，所以引发第八大愿。常为利益一切有情，曾无空过，所以引发第九大愿。为了证无上正等菩提，作诸佛事，所以引发第十愿。}%
@{復說發心及哀愍門}@
%{再来说说发心和哀愍门}%

@{文殊師利問菩提心論云。有十種發。一者身發。欲令眾生身業清淨故。二口發。欲令眾生口業清淨故。三者意發。欲令眾生意業清淨故(論釋云。為遠離身口意業一切惡行。發大精進也)。}@
%{文殊师利问菩提心论说，有十种发心。第一种是身发心，想要令众生身业清净，第二种是口发心，想要令众生口业清净，第三种是意发心，想要令众生意业清净。(论释说，为了远离身口意业的一切恶行，发大精进。) }%

@{四者內發。以不虛妄分別一切諸眾生故(論云。以化一切眾生。令學彼處。不虛分別者。以不著諸法故)。五者外發。於一切眾生。平等行故(論云以遠離增愛故)。}@
%{第四种是内发心，以不虚妄分别一切众生故。(论说，以度化一切众生，令他们学习彼处。不虚分别，是因为不执着诸法。) 第五种是外发心，对一切众生平等行。(论说，为了远离增爱。) }%

@{六者智發。以具足佛智清淨故(論云。以平等教化一切眾生故)。七清淨國土發。以示一切諸佛國土功德莊嚴故(論云。以如實知心。便隨相應說法故)。}@
%{第六种是智发心，以具足佛智清净。(论说，为了平等教化一切众生。) 第七种是清净国土发心，为了示现一切诸佛国土的功德庄严。(论说，以如实知心，便随相应说法。) }%

@{十無為智滿足心發。以不著三界故(論云。以證實法。不三界故。又離虛妄法故)。}@
%{第十种是无为智满足心发心，以不执着三界。(论说，以证实法，不为三界所缚，又远离虚妄法。) }%

@{瑜伽七十二有十發心。謂世俗受發心。得法性發心。不決定發心。決定發心。不清淨發心。清淨發心。羸劣發心。強盛發心。未成果發心。已成果發心。}@
%{瑜伽七十二有十种发心，分别是：世俗受发心、得法性发心、不决定发心、决定发心、不清净发心、清净发心、羸劣发心、强盛发心、未成果发心、已成果发心。}%

@{未入正性離生。名世俗發心。已入正性離生。名得法性發。已離遠近。名不決定發。與此相違。名決定發。隨他轉。或被陵逼。或怖或誑。或為利養。此等發心。名不清淨。與此相違。名為清淨。}@
%{未入正性离生，名为世俗发心；已入正性离生，名为得法性发；已离远近，名为不决定发；与之相反，名为决定发。随他人转，或者被逼迫，或者恐惧，或者被欺骗，或者为了利养，这些发心，名为不清净；与之相反，名为清净。}%

@{為貪瞋癡纏所蔽伏。捨於正法。處於邪行。名羸劣發。與此相違。名為強盛。謂勝解乃至十地。名未成果。謂如來地。名已成果。}@
%{为贪嗔痴缠所蔽伏，舍弃正法，处在邪行，名为羸劣发；与之相反，名为强盛。谓胜解乃至十地，名为未成果；谓如来地，名为已成果。}%

@{瑜伽四十七。謂諸菩薩有五真實菩薩之相。若成就者。墮菩薩數。何等為五。一者哀愍。二者愛語。三者勇猛。四者舒手惠施。五者能解甚深義。}@
%{瑜伽四十七说，诸菩萨有五种真实菩萨之相，若成就者，则归入菩萨数。这五种是什么呢？一是哀愍，二是爱语，三是勇猛，四是舒手惠施，五是能解甚深义。}%

@{此各有五種。一自性。二依處。三果利。四次第。五相攝。哀愍依處略有五種。一有苦有情。二惡行有情三放逸有情。四邪行有情。五煩惱隨眠有情。}@
%{这五种，各自有五种：一是自性，二是依处，三是果利，四是次第，五是相摄。哀愍的依处略有五种：一是苦难众生，二是恶行众生，三是放逸众生，四是邪行众生，五是烦恼随眠众生。}%

@{三塗八難為有苦。諸不律儀為惡行。視樂一切染污境界。為放逸。依諸妄見。修行種種苦解脫行。於惡說法毘奈耶中。而出家者。名為邪行。煩惱可知。}@
%{三涂八难为有苦，诸不律仪为恶行，视乐一切染污境界，为放逸。依诸妄见，修行种种苦解脱行，在恶说法毘奈耶中出家者，名为邪行。烦恼可知。}%

@{果利者。於諸有情。最初能斷怨害嫌恨。菩薩哀愍普於一切利有情事。皆能修作。心無怯劣。於此加行。嘗無厭倦。多住哀愍。能攝無罪。現法樂住。及饒益他。}@
%{果利者，对诸众生，最初能断怨害嫌恨。菩萨哀愍普于一切利有情事，皆能修作，心无怯劣，于此加行，尝无厌倦，多住哀愍，能摄无罪，现法乐住，及饶益他。}%

@{又如世尊所說修慈所得勝利。謂於現身毒藥刀仗不加害。名哀愍果利。七相憐愍。謂諸菩薩於諸有情。深心發起七相憐愍。以諸菩薩具憐愍故。名善意樂。}@
%{又如世尊所说修慈所得胜利，谓于现身毒药刀仗不加害，名为哀愍果利。七相怜愍，谓诸菩萨于诸众生，深心发起七相怜愍。以诸菩萨具怜愍故，名为善意乐。}%

@{何名七相。一無畏憐愍。二如理憐愍。三無倦。四無求。五無染。六廣大。七平等。謂諸菩薩於有情所。非怖畏故而憐愍。現行隨順身語意業。適可其心。利益安樂。名無畏憐愍。}@
%{何名七相？一是无畏怜愍，二是如理怜愍，三是无倦，四是无求，五是无染，六是广大，七是平等。谓诸菩萨于有情所，非怖畏故而怜愍。现行随顺身语意业，适可其心，利益安乐，名为无畏怜愍。}%

@{於諸有情。終不以非法非律非賢善法及以非處勸授有情。名如理。於諸有情。隨其所宜。發起一切饒益事業。曾無厭倦。名無倦。}@
%{于诸众生，终不以非法非律非贤善法及以非处劝授有情，名为如理。于诸众生，随其所宜，发起一切饶益事业，曾无厌倦，名为无倦。}%

@{不待求請。自起憐愍。為作饒益。名無求。無愛染心而起憐愍。謂饒益他。不祈恩報。亦不希望當來可愛諸果異熟。名無染。}@
%{不待求请，自起怜愍，为作饶益，名为无求。无爱染心而起怜愍，谓饶益他，不祈恩报，亦不希望将来可爱诸果异熟，名为无染。}%

@{謂於一切諸有情所。雖遭一切不饒益事。而不棄捨。菩薩自身寧受非愛。終不以惡欲加於彼。名廣大。普於一切諸有情類。平等平等。於有情界。無有分限。是名平等憐愍。}@
%{谓于一切诸有情所，虽遭一切不饶益事，而不弃舍。菩萨自身宁受非爱，终不以恶欲加于彼，名为广大。普于一切诸有情类，平等平等，于有情界，无有分限，是名平等怜愍。}%

@{菩薩與此七種行相憐愍相應。名善意樂極善意樂。七十二云。復次若於五種有情眾中。起邪行時。說名無哀無愍無有傷嘆。一於乞求者。二於危厄者。三於有恩者。四於樂樂者。五於樂法者。}@
%{菩萨与这七种行相怜愍相应，名为善意乐，极善意乐。七十二说，复次，若于五种有情众中，起邪行时，说名无哀无愍，无有伤叹。一是于乞求者，二是于危厄者，三是于有恩者，四是于乐乐者，五是于乐法者。}%

@{乞求有五。乞四事為四。五求救護。危厄亦五。一艱乏者。二住迷亂者。三來歸依者。四相投委者。五來拜覲者。}@
%{乞求有五：乞四事为四，五是求救护。危厄亦五：一是艰难乏者，二是住迷乱者，三是来归依者，四是相投委者，五是来拜觐者。}%

@{其有恩者亦有五種。一母。二父。三妻子。四奴婢僕使。五朋友兄弟。樂樂亦有五。一愛樂事業興盛樂。二不乖離樂。三苦遠樂。四解疲倦樂。五求勝進樂。}@
%{其有恩者亦有五种：一是母，二是父，三是妻子，四是奴婢僕使，五是朋友兄弟。乐乐亦有五：一是爱乐事业兴盛乐，二是无乖离乐，三是苦远乐，四是解疲倦乐，五是求胜进乐。}%

@{樂法亦有五。一樂說正法。二樂受持讀誦。三樂論議決擇。四樂教授教誡。五樂法隨法行。此中邪行者。謂於是中。或作加行。或不作加行。或不饒益加行故。或中庸加行故。應知其相。}@
%{乐法亦有五：一是乐说正法，二是乐受持读诵，三是乐论议决择，四是乐教授教诫，五是乐法随法行。此中邪行者，谓于是中，或作加行，或不作加行，或不饶益加行故，或中庸加行故。应知其相。}%
@{雜明修行及退不退門}@
%{杂明修行及退不退门}%

@{四十六。菩薩修無上菩提有五希奇。一於諸有情。非有因緣而生親愛。二唯為饒益諸有情故。常處生死。忍無量苦。三於多煩惱難伏有情。善能解了調伏方便。四於極難解真實義理能隨悟入。五具不思議大威神力。由五種相。普於有情。其心平等。一者菩薩最初發心願大菩提。如是亦為利益一切有情故。起平等心。二者於諸有情。住哀愍俱平等之心。三於諸有情。深心發起一子愛俱平等之心。四知一有情所有法性即是一切有情法性。以法性平等俱行之心。於諸有情。住平等心。五於一切有情。行利益行。亦復如是以利心俱。於諸有情。住平等心。由五種相。於其有恩諸有情所。現前酬報。一者安處有情。令學己德。二者方便安處。令學他德。三者無依無怙。有苦有貧。隨力隨能。作依怙等。四者勸令供養諸佛如來。五者令於如來所說正法。受持讀誦書寫供養。菩薩於五處。常當欣讚。一值佛出世。常得承事。二於諸佛所。常聞六種波羅蜜多菩薩藏法。三者於一切種成就有情。常有勢力。四能於無上正等菩提。堪任速證。五證菩提已。諸弟子眾常和無諍。}@
%{四十六，菩萨修行无上菩提有五种希奇。第一，对一切众生，没有缘故就产生亲爱之心。第二，仅仅为了利益一切众生，常住生死，忍耐无量苦难。第三，对很多烦恼难伏的众生，善于理解并调伏他们。第四，对非常难理解的真实义理能够随悟而入。第五，具足不可思议的大威神力。由这五种相，普遍对一切众生，内心平等。第一，菩萨最初发心愿大菩提，这样也是为了利益一切众生，起平等心。第二，对一切众生，住哀愍俱平等之心。第三，对一切众生，深心发起一子爱俱平等之心。第四，知道一个众生所有的法性，就是一切众生法性，以法性平等俱行之心，对一切众生，住平等心。第五，对一切众生，行利益行，也同样以利心俱，对一切众生，住平等心。由这五种相，对那些对自己有恩的众生，当下就报答。第一，安顿众生，让他们学习自己的德行。第二，方便安顿，让他们学习别人的德行。第三，没有依靠没有怙恃，有苦有贫，随力随能，做他们的依靠等等。第四，劝他们供养诸佛如来。第五，让他们在如来所说正法中，受持读诵书写供养。菩萨在五处，常当欣赞。第一，值佛出世，常得承事。第二，在诸佛处，常闻六种波罗蜜多菩萨藏法。第三，对一切种成就的众生，常有势力。第四，能于无上正等菩提，堪任速证。第五，证得菩提后，诸弟子大众常和无争。}%

@{又諸菩薩隨順退法。當知有五。一不敬正法及說法師。二放逸懈怠。三於諸煩惱。親近執著。四於諸惡行。親近執著。五與餘菩薩。挍量勝劣。起增上慢。與上相違。名順勝法。發菩提心論下云。菩薩修習六波羅蜜。求無上菩提者。應離七法。一者離惡知識。惡知識者。所謂教人捨離上信上欲上精進。集眾雜行。二者離於女色貪著嗜欲。染習世人而專俗事。三者離於惡覺自觀形容。貪悋愛重染著守護。謂可久保。四者離瞋恚舉慢嫉忘。興起諍訟。壞亂善心。五者離於放逸憍慢懈怠。自恃小善。輕蔑於人。六離於外道書論。及世文頌綺飾文詞。非佛所說。不應讚誦。七者不應親近邪見惡見。如是七法所應遠離。如來說言。不見更有餘法深障佛道如此七法。若欲速得無上菩提。當修七法。大意翻前七所修行。文殊問經論云。有天子。名月淨光德。問文殊師利言。菩薩初觀於何法故行菩薩行。依何法故行菩薩行。文殊師利答言。天子諸菩薩行以大悲為本。為諸眾生。又問。大悲以何為本。答以直心為本。又問。直心以何為本。答以於一切眾生平等心為本。又問。於一切平等心以何為本。答以無異離異行為本。又問。無異離異行以何為本。答以深淨心為本。又問。深淨心以何為本。答以阿耨菩提心為本。又問。阿耨菩提心以何為本。答以六波羅蜜為本。又問。六波羅蜜以何為本。答以方便慧為本。又問。方便慧以何為本。答以不放逸為本。又問。不放逸心以何為本。答以三善行為本。又問。三善行以何為本。答以十善道為本。又問。十善道以何為本。答以持戒為本。又問。持戒以何為本。答以正憶念為本。又問。正憶念以何為本。答以正觀為本。又問。正觀以何為本。答以堅念不忘為本。}@
%{还有诸菩萨随顺退法，应当知道有五种。第一，不敬正法及说法师。第二，放逸懈怠。第三，对诸烦恼，亲近执着。第四，对诸恶行，亲近执着。第五，与其他菩萨，比较胜劣，起增上慢。与上面相违，名为顺胜法。《发菩提心论》下云：菩萨修习六波罗蜜，求无上菩提者，应离七法。第一，离恶知识，恶知识者，所谓教人舍离上信上欲上精进，集众杂行。第二，离于女色贪著嗜欲，染习世人而专俗事。第三，离于恶觉自观形容，贪悋爱重染著守护，谓可久保。第四，离瞋恚举慢嫉忘，兴起诤讼，坏乱善心。第五，离于放逸憍慢懈怠，自恃小善，轻蔑于人。第六，离于外道书论，及世文颂绮饰文词，非佛所说，不应赞诵。第七，不应亲近邪见恶见。如是七法所应远离。如来说言，不见更有余法深障佛道如此七法。若欲速得无上菩提，当修七法。大意翻前七所修行。《文殊问经论》云：有天子，名叫月净光德，问文殊师利言：菩萨初观于何法故行菩萨行？依何法故行菩萨行？文殊师利答言：天子，诸菩萨行以大悲为本，为诸众生。又问：大悲以何为本？答以直心为本。又问：直心以何为本？答以于一切众生平等心为本。又问：于一切平等心以何为本？答以无异离异行为本。又问：无异离异行以何为本？答以深净心为本。又问：深净心以何为本？答以阿耨菩提心为本。又问：阿耨菩提心以何为本？答以六波罗蜜为本。又问：六波罗蜜以何为本？答以方便慧为本。又问：方便慧以何为本？答以不放逸为本。又问：不放逸心以何为本？答以三善行为本。又问：三善行以何为本？答以十善道为本。又问：十善道以何为本？答以持戒为本。又问：持戒以何为本？答以正忆念为本。又问：正忆念以何为本？答以正观为本。又问：正观以何为本？答以坚念不忘为本。}%

@{文殊問經論下云。菩薩有十種對治。即十波羅蜜所對治法。對治慳貪。布施故。治破戒心。身口意業清淨故。治瞋恚心。修行清淨大慈悲故。治懈怠心。求諸佛法無疲倦故。治不善覺觀。心得禪定解脫奮迅自在故。治愚癡心。生助決定慧方便法故。治煩惱心。生道法故。治顛倒心道。集實諦道。生不顛倒道故。治不自在心法。時非時得自在故。治有我相。觀諸法無我故。如次十度對治可知。彌勒問經云。菩薩摩訶薩有八法。能成不退轉地。何等為八。一者大悲。二者心安住。三者智慧。四者方便。五者不放逸。六者發精進。七者善住念。八者值善知識。初發心菩薩應速修行此八種法。如救頭然。成就八種法故。得名為入不退不轉菩薩之數。何等為八。一者觀察自過。不觀他過。二者乃至不為自身命故施惡於人。三者若得利養。其心不高。若失利養。心亦不下。四者於諸眾生。起福田想。不生惡心。五者所有財物悉與一切眾生共之。六者於諸法中。不欲獨解令他不知。七見他得樂。生歡喜心。不由自樂生歡喜心。八於愛不愛。其心平等。菩薩具此八法故。不退不轉無上菩提。有五種法。名為菩薩於無上菩提不退轉相。何等為五。一者於諸眾生。起平等心。二者於他利養。不生嫉心。三者乃至自為身命。不說法師比丘諸惡過失。四者終不貪著供養恭敬讚歎等事。五者畢竟得甚深智慧。又有五法。一者不見自身。二者不見他身。三者心不分別妄說法界。四者不見菩提。五者不以相見如來。有三十二罣礙塹路發菩提心相違之法。一求聲聞乘。二求辟支佛乘。三者求釋梵處。四倚著所生淨修梵行。五者專一德本。言是我所。六若得財寶。慳悋貪愛。七以偏黨心而施眾生。八輕易誡禁。九不念道心專精之行。十瞋恚之事以為名聞。十一其心放逸。十二馳騁。十三不求博聞。十四不察所造。十五貢高自大。十六不能清淨身口心行。十七不護正法。十八背捨恩。十九棄捨恩。二十離堅要法。二十一習諸惡友。二十二隨諸陰種。二十三不勤助道。二十四念不善本。二十五所發道意無權方便。二十六不以慇懃咨嗟三寶。二十七憎諸菩薩。二十八所未聞法聞之誹謗。二十九不覺事。三十習持俗典。三十一不肯勸化諸眾生類。三十二厭於生死。發菩提心論下有十法。能令不退菩提。}@
%{《文殊问经论》下云：菩萨有十种对治，即十波罗蜜所对治法。对治慳贪，布施故。治破戒心，身口意业清净故。治瞋恚心，修行清净大慈悲故。治懈怠心，求诸佛法无疲倦故。治不善觉观，心得禅定解脱奋迅自在故。治愚痴心，生助决定慧方便法故。治烦恼心，生道法故。治颠倒心道，集实谛道，生不颠倒道故。治不自在心法，时非时得自在故。治有我相，观诸法无我故。如次十度对治可知。《弥勒问经》云：菩萨摩诃萨有八法，能成不退转地。何等为八？第一，大悲。第二，心安住。第三，智慧。第四，方便。第五，不放逸。第六，发精进。第七，善住念。第八，值善知识。初发心菩萨应速修行此八种法，如救头然。成就八种法故，得名为入不退不转菩萨之数。何等为八？第一，观察自过，不观他过。第二，乃至不为自身命故施恶于人。第三，若得利养，其心不高，若失利养，心亦不下。第四，于诸众生，起福田想，不生恶心。第五，所有财物悉与一切众生共之。第六，于诸法中，不欲独解令他不知。第七，见他得乐，生欢喜心，不由自乐生欢喜心。第八，于爱不爱，其心平等。菩萨具此八法故，不退不转无上菩提。有五种法，名为菩萨于无上菩提不退转相。何等为五？第一，于诸众生，起平等心。第二，于他利养，不生嫉心。第三，乃至自为身命，不说法师比丘诸恶过失。第四，终不贪著供养恭敬赞叹等事。第五，毕竟得甚深智慧。又有五法。第一，不见自身。第二，不见他身。第三，心不分别妄说法界。第四，不见菩提。第五，不以相见如来。有三十二罣碍塹路发菩提心相违之法。第一，求声闻乘。第二，求辟支佛乘。第三，求释梵处。第四，倚著所生净修梵行。第五，专一德本，言是我所。第六，若得财宝，悭悋贪爱。第七，以偏党心而施众生。第八，轻易诫禁。第九，不念道心专精之行。第十，瞋恚之事以为名闻。第十一，其心放逸。第十二，驰骋。第十三，不求博闻。第十四，不察所造。第十五，贡高自大。第十六，不能清净身口心行。第十七，不护正法。第十八，背舍恩。第十九，弃捨恩。第二十，离坚要法。第二十一，习诸恶友。第二十二，随诸阴种。第二十三，不勤助道。第二十四，念不善本。第二十五，所发道意无权方便。第二十六，不以慇懃咨嗟三宝。第二十七，憎诸菩萨。第二十八，所未闻法闻之诽謗。第二十九，不覺事。第三十，习持俗典。第三十一，不肯劝化诸众生类。第三十二，厌于生死。《发菩提心论》下有十法，能令不退菩提。}%
@{依觀普賢菩薩經懺悔受戒門}@
%{按照《观普贤菩萨经》中的忏悔受戒部分，进行忏悔受戒。}%

@{六根懺悔文。依觀普賢菩薩經六根懺悔及自受戒法。於無量世。眼根因緣貪著諸色。以著色故貪愛諸塵。以愛塵故受女人身。世世生處惑著諸色。色壞汝眼。為恩愛奴。是故使汝經歷三界。得見審實爾不。眼根不善傷害汝多。隨順我語歸向諸佛。釋迦牟尼說汝眼根所有罪咎。諸佛菩薩慧明法水。願以洗除令我清淨。作是語已。遍禮十方佛。向釋迦牟尼佛大乘經典。復說是言。我今懺悔。眼根重罪。障蔽穢濁。盲無所見。願佛大慈哀愍覆護。普賢菩薩乘大法船普度一切。十方無量諸菩薩伴。唯願慈哀聽我悔過眼根不善惡業障法。如是三說。五體投地。次懺悔耳根。準經有先勸文。次云。是時行者聞是語已。復更合掌。五體投地。而作是言。正遍知世尊。現為我證方等經典。為慈悲主。唯願觀我聽我所說。我從多劫乃至今身。耳根因緣聞聲惑著。如膠著草。聞諸惡時。起煩惱毒。處處惑著。無暫停時。出此弊聲勞我識神。墮落墜三塗。今始覺知。向諸世尊發露懺悔。次鼻根罪經文。先說過患。次說無相理。次禮釋迦多寶釋迦分身。次禮東方善德佛及分身諸佛。如眼所見。一一心禮。香華供養。次供養畢已。胡跪合掌。以種種偈讚歎諸佛。既歎佛已。次懺十惡業。次云既懺悔已而作是言。我於先世無量劫時。貪香味觸。造作眾惡。以是因緣。無量世來恒受地獄餓鬼畜生邊地邪見諸不善身。如此惡業今悉發露。歸向諸佛正法之王。說罪懺悔。次懺語四。即舌根罪。先想於諸佛前自說己過。諸佛如來是汝慈父。汝當自說舌根所作。即說四業所有過患。五體投地。禮十方佛。合掌長跪。當作是語。此舌過患無量無邊。諸惡業刺從舌根出。斷正法輪從此舌起。如此惡舌斷功德種。於非義中多端強說。讚歎邪見。如火益薪。猶如猛火。傷害眾生。如飲毒者無瘡疣死。如此罪報惡邪不善。當墮惡道百劫千劫。以妄語故墮大地獄。我今歸向十方諸佛大悲世尊。發露黑惡。誠心懺悔。說是語已。五體投地。復禮諸佛。次說諸佛大悲。說四無量及六和敬。令行者修。次身心懺悔云。身者殺盜婬。心者念諸不善。造十惡業及五無間。猶如猿猴。亦如𤡢膠。處處貪著。遍至一切六情根中。此六根業枝條華葉。悉滿三界二十五有一切生處。亦能增上無明老死十二苦事。八邪八難無不逕中。汝今應當懺悔如是惡不善業。次云。爾時行者聞此語已。聞空中聲。我今何處行懺悔法。時空中聲即說是語。釋迦牟尼名毘盧舍那遍一切處。其佛住處常寂光。常波羅蜜所攝成處。我波羅蜜所安住處。淨波羅蜜滅有相處。樂波羅蜜不住身心相處。不見有無諸法相處。如寂解脫。乃至般若波羅蜜。是色常住法故。如是應當觀十方佛。時十方佛各申右手。摩行者頂。作如是語。善哉善哉善男子。汝讀誦大乘故。十方諸佛說懺悔法。菩薩所行不斷結使。不住使海。觀心無心從顛倒想起。如此相心從妄想起。如空中風無依止處。如是法相不生不沒。何者是罪。何者是福。我心自空。罪福無主。一切法如是無住無壞。如是懺悔。觀身無法不住法中。諸法解脫滅諦寂靜。如是相者名大懺悔。名大莊嚴懺悔。名無罪相懺悔。名破壞心識。行此懺悔者。身心清淨不住法中。猶如流水。念念之中得見普賢菩薩及十方佛。次云。作此懺悔。得滅百萬億劫阿僧祇生死重罪。爾時行者若欲具足菩薩戒者。應當合掌在空閑處。遍禮十方佛。懺悔諸罪。自說己過。然後靜處向十方佛。而作是言。諸佛世尊常住在世。我業障故。雖信方等。見佛不了。今歸依佛。唯願釋迦牟尼正遍知世尊。為我和上。文殊師利具大悲者。願以智慧。授我清淨諸菩薩法。彌勒菩薩勝大慈行。憐愍我故。亦應聽我受菩薩法。十方諸佛現為我證。諸大菩薩各稱其名。是勝大士覆護眾生。助護我等。今受持方等經典。乃至捨命。設墮地獄受無量苦。終不毀謗諸佛正法。以是因緣功德力故。今釋迦牟尼佛為我和上。文殊師利為我阿闍梨。當來彌勒願授我法。十方諸佛願證知我。大德諸菩薩願為我伴。我今依大乘經典甚深妙義。歸依佛。歸依法。歸依僧。如是三說歸依三寶已。次當自誓受六重法。受六重法已。次當勤修無礙梵行。發廣濟心。受八重法。立此誓已。於空閑處。燒眾名香。散華供養一切諸佛及諸菩薩大乘方等。而作是言。我於今日發菩提心。以此功德。普度一切。作是語已。復更頂禮一切諸佛及諸菩薩。思方等義。復剎利居士有五懺悔法。如前鈔說。}@
%{这是忏悔六根的文字。按照《观普贤菩萨经》中的六根忏悔和自受戒方法，在无量世中，眼根因为缘故贪著诸色，因为贪著颜色，所以贪爱诸尘，因为爱尘，所以受女人身，世世生处迷惑执著诸色，颜色毁坏你的眼睛，成为恩爱的奴隶，所以使你经历三界，你看到了真实情况吗？眼根不善伤害你很多，你应该顺从我的话，归向诸佛，释迦牟尼佛说你眼根所有的罪过，诸佛菩萨智慧光明法水，愿以此洗除令我清净，说了这些话以后，遍礼十方佛，向释迦牟尼佛的大乘经典，再次说这些话：我今天忏悔眼根重罪，障碍蔽塞，污浊不清，盲目无知，无所看见，愿佛大慈悲哀怜悯覆护，普贤菩萨乘大法船普度一切，十方无量诸菩萨伴，唯愿慈悲哀怜听我悔过眼根不善恶业障法，如此说三遍，五体投地，接着忏悔耳根，依照经文，有先劝的话，接着说：这时修行者听到这些话以后，再次合掌，五体投地，说这些话：正遍知世尊，现在为我证明方等经典，是慈悲的主，唯愿观我听我所说，我从多劫以来，直到现在，耳根因为缘故听到声音就迷惑执著，就像胶水粘着草一样，听到诸恶的时候，就生起烦恼毒，处处迷惑执著，没有片刻停止的时候，由此弊端声音劳累我的识神，堕落坠入三涂，现在才开始觉知，向诸世尊发露忏悔。接着是鼻根罪的经文，先说过患，接着说无相理，接着礼拜释迦多宝释迦分身，接着礼拜东方善德佛及其分身诸佛，就像眼睛所见，一心一意礼拜，香花供养，接着供养完毕以后，跪下合掌，用各种偈颂赞叹诸佛，赞叹佛以后，接着忏悔十恶业，接着说：已经忏悔以后，说这些话：我于前世无量劫的时候，贪恋香味触觉，造作各种恶业，因为这个缘故，无量世以来，恒常受地狱饿鬼畜生边地邪见诸不善身，如此恶业现在全部发露，归向诸佛正法之王，说罪忏悔。接着忏悔言语四种，就是舌根罪，先想象在诸佛面前，自己说自己的过失，诸佛如来是你的慈父，你应该自己说舌根所作，就说四种业所有过患，五体投地，礼拜十方佛，合掌长跪，应该说这些话：此舌过患无量无边，诸恶业刺从舌根发出，断正法轮从此舌开始，如此恶舌断功德种子，在非义中多方强说，赞叹邪见，就像火添柴一样，如同猛火，伤害众生，就像喝毒药的人，没有疮疣就死了，如此罪报恶邪不善，应该堕落恶道，百劫千劫，因为妄语，所以堕落大地狱，我今天归向十方诸佛大悲世尊，发露黑恶，诚心忏悔，说了这些话以后，五体投地，再次礼拜诸佛，接着说诸佛大悲，说四无量及六和敬，让修行者修持。接着是身心忏悔，说：身者杀盗淫，心者念诸不善，造十恶业及五无间，如同猿猴，也像粘胶一样，处处贪著，遍至一切六情根中，此六根业枝条花叶，悉满三界二十五有的一切生处，也能增长无明老死十二苦事，八邪八难没有不直接进入的，你现在应该忏悔如此恶不善业。接着说：当时修行者听到这些话以后，听到空中声音说：我今天应该到哪里去行忏悔法？这时空中声音就说这些话：释迦牟尼佛名为毗卢舍那，遍一切处，其佛住处常寂光，常波罗蜜所摄成处，我波罗蜜所安住处，净波罗蜜灭有相处，乐波罗蜜不住身心相处，不见有無诸法相处，如寂解脱，乃至般若波罗蜜，是色常住法故，如此应该观想十方佛，这时十方佛各自伸出右手，摩触修行者头顶，说这些话：善哉善哉，善男子，你读诵大乘经文，所以十方诸佛说忏悔法，菩萨所行不断结使，不住使海，观心无心，从颠倒想起，如此相心从妄想起，如同空中风无依止处，如是法相不生不灭，何者是罪，何者是福？我心自空，罪福无主，一切法如是无住无坏，如此忏悔，观身无法，不住法中，诸法解脱，灭谛寂静，如是相者，名为大忏悔，名为大庄严忏悔，名为无罪相忏悔，名为破坏心识，行此忏悔者，身心清净，不住法中，如同流水，念念之中，得见普贤菩萨及十方佛。接着说：作此忏悔，得灭百萬億劫阿僧祇生死重罪。当时修行者如果想要具足菩萨戒，应该合掌在空闲处，遍礼十方佛，忏悔诸罪，自己说自己的过失，然后在静处，向十方佛，说这些话：诸佛世尊常住在世，我业障故，虽然相信方等经典，却见不到佛，现在归依佛，唯愿释迦牟尼正遍知世尊，为我和上，文殊师利具大悲者，愿以智慧，授我清净诸菩萨法，弥勒菩萨胜大慈行，怜悯我故，也应该听我受菩萨法，十方诸佛现在为我证明，诸大菩萨各自称其名，是胜大士覆护众生，帮助护持我们，现在受持方等经典，乃至舍命，即使堕落地狱，受无量苦，也终不毁谤诸佛正法，因为这个缘故，功德力故，现在释迦牟尼佛为我和上，文殊师利为我阿闍梨，将来弥勒愿授我法，十方诸佛愿证知我，大德诸菩萨愿为我伴，我今天依大乘经典甚深妙义，归依佛，归依法，归依僧，如此说三遍，归依三宝以后，接着应该自己发誓受六重法，受六重法以后，接着应该勤修无碍梵行，发广济心，受八重法，立此誓言以后，在空闲处，烧众名香，散花供养一切诸佛及诸菩萨大乘方等，说这些话：我今天发菩提心，以此功德，普度一切，说了这些话以后，再次顶礼一切诸佛及诸菩萨，思惟方等经典的义理，接着刹利居士有五种忏悔法，如前钞说。}%

@{勸發菩提心集卷上}@
%{劝发菩提心集卷上}% 
