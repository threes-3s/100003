@{勸發菩提心集卷中}@
%{劝发菩提心集卷中}%

@{翻經沙門慧沼撰}@
%{翻经沙门慧沼撰}%

@{一讚受戒門二顯過勸持戒門三明護戒門四受意門五說受益門六正受門七受戒得益門八受十善戒門九讚忍護戒門十白衣五戒門十一供養門十二供養見利門十三障治門十四勝劣門十五善友門十六雜行門十七婦德門}@
%{一赞受戒门二显过劝持戒门三明护戒门四受意门五说受益门六正受门七受戒得益门八受十善戒门九赞忍护戒门十白衣五戒门十一供养门十二供养见利门十三障治门十四胜劣门十五善友门十六杂行门十七妇德门}%

@{一讚受戒門}@
%{一赞受戒门}%

@{智度論十三云。若慈愍眾生故。為度眾生故。亦知戒實相故。心不倚著。如此持戒。將來令人得至佛道。如是名為得無上佛道戒。若人求大善利。當堅持戒如惜重寶。如護身命。何以故。譬如大地。一切萬物有形之類。皆依地而住。戒亦如是。戒為一切善法住處。譬如無足欲行。無翅欲飛。無船欲度。是不可得。若不持戒欲得好果。亦復如是。若人棄捨此戒。雖山居苦行食果服藥。與禽獸無異。人雖貧窮。而能持戒。勝於富貴。而破戒者華香木香不能遠聞。持戒之香周遍十方。持戒之人具足安樂。名聲遠聞。天人愛敬。現世常得種種快樂。若欲天上人中富貴長壽。取之不難。持戒清淨所願皆得。復次持戒之人常得今世人所敬養。心樂不悔。衣食無乏。死得生天。後得佛道。持戒之人無事不得。破戒之人一切皆失。譬如有人常供養天。其人貧窮。一心供養。滿十二歲。求索富貴天愍此人。自現其身(廣說如常也)。復次持戒之人人所樂施不惜財物。不修世利而無所乏。得得生天上十方佛前。入三乘道而得解脫。唯種種邪見而持戒者。後無所獲。復次持戒之人。雖無兵杖。眾苦不加。持戒之財無能奪者。持戒親親雖死不離。持戒莊嚴勝於七寶。以是之故。當護於戒如護身命。如愛重寶。破戒之人受苦萬端。如向貧人破瓶失物。以是之故。應持淨戒。}@
%{智度论十三云。若慈愍众生故。为度众生故。亦知戒实相故。心不倚著。如此持戒。将来令人得至佛道。如是名为得无上佛道戒。若人求大善利。当坚持戒如惜重宝。如护身命。何以故。譬如大地。一切万物有形之类。皆依地而住。戒亦如是。戒为一切善法住处。譬如无足欲行。无翅欲飞。无船欲度。是不可得。若不持戒欲得好果。亦复如是。若人弃捨此戒。虽山居苦行食果服药。与禽兽无异。人虽贫穷。而能持戒。胜于富贵。而破戒者华香木香不能远闻。持戒之香周遍十方。持戒之人具足安乐。名声远闻。天人爱敬。现世常得种种快乐。若欲天上人中富贵长寿。取之不难。持戒清净所愿皆得。复次持戒之人常得今世人所敬养。心乐不悔。衣食无乏。死得生天。后得佛道。持戒之人無事不得。破戒之人一切皆失。譬如有人常供养天。其人贫穷。一心供养。满十二岁。求索富贵天愍此人。自现其身(广说如常也)。复次持戒之人人所乐施不惜财物。不修世利而无所乏。得得生天上十方佛前。入三乘道而得解脱。唯种种邪见而持戒者。后无所获。复次持戒之人。虽无兵杖。众苦不加。持戒之财无能夺者。持戒亲亲虽死不离。持戒庄严胜于七宝。以是之故。当护于戒如护身命。如爱重宝。破戒之人受苦万端。如向贫人破瓶失物。以是之故。应持净戒。}%

@{顯過門}@
%{显过门}%

@{復次持戒之人觀破戒人罪。應自挽勵一心持戒。云何名為破戒人罪。破戒之人。人所不敬。其家如塚。人所不到。破戒之人失諸功德。譬如枯樹。人不愛樂。破戒之人如霜蓮華。人不喜見。破戒之人惡心如惡羅剎。破戒之人。人不歸向。譬如渴人不向枯井。破戒之人心常疑悔。如犯罪人常畏罪至。破戒之人如田被雹。不可依仰。破戒之人譬如苦瓜。雖形似甘種。而不可食。如賊聚落。不可依止。如大病人。人不欲近。譬如惡賊。難可親近。譬如火坑。行者避之。如毒蛇不可觸。如大海。如破船。如吐食。譬如惡馬在善馬中。與善人異。如驢在牛群中。破戒之人在精進眾中。譬如儜人在健兒中。破戒之人雖似比丘。譬如死屍在眠人中。是故行者。應當一心堅持禁戒。}@
%{复次持戒之人观破戒人罪。应自挽励一心持戒。云何名为破戒人罪。破戒之人。人所不敬。其家如塚。人所不到。破戒之人失诸功德。譬如枯树。人不爱乐。破戒之人如霜莲花。人不喜见。破戒之人恶心如恶罗刹。破戒之人。人不归向。譬如渴人不向枯井。破戒之人心常疑悔。如犯罪人常畏罪至。破戒之人如田被雹。不可依仰。破戒之人譬如苦瓜。虽形似甘种。而不可食。如贼聚落。不可依止。如大病人。人不欲近。譬如恶贼。难可亲近。譬如火坑。行者避之。如毒蛇不可触。如大海。如破船。如吐食。譬如恶马在善马中。与善人异。如驴在牛群中。破戒之人在精进众中。譬如儜人在健儿中。破戒之人虽似比丘。譬如死屍在眠人中。是故行者。应当一心坚持禁戒。}%

@{勸持門}@
%{劝持门}%

@{智度論問云。人能以力勝人。竝國殺怨。或田獵皮肉。所濟處大。今不殺生。得何利益。答得無所畏。安樂無怖。我以無害於彼故。彼亦無害於我。以是故無怖無畏。好殺之人設位極人王。亦不自安。持戒之人單行獨遊無所畏難。復次好殺之人。有命之屬皆不喜見。若不好殺。一切眾生皆樂依附。復次行者思惟。我自惜命愛身。彼亦如是。與我何異。以是故不應殺生。若殺生者。為善人所呵。怨家所嫉。負他命故。常有怖畏。為彼所憎。死時心悔。當墮惡道。若出為人。常當短命。假令後世無罪。不為善人所呵。怨家所嫉。尚自不應故奪他命。何以故。善人之相所不應行。何況兩世有罪弊惡果報。復次殺生為罪中之重。何以故。人有死急。不惜重寶。但以活命為先。譬如價客入海採寶。垂出大海。船破寶失而自慶喜。眾人怪言。汝失財物。裸形得脫。云何喜言幾失大寶。答一切寶中人命第一。人為命故求寶。不為財故求命。以是故。佛十不善道等中殺最在初。若人種種修諸福德。而無不殺生戒。則無所益。何以故。雖在富貴處生勢力豪強。而無壽命。誰受此樂故。諸罪殺罪重。諸功德不殺勝。又世間中惜命為第一。何以知之。一切世人甘受形種種考掠。以護壽命。又佛說有五大施者。即是五戒。復次行慈三昧。其福無量。水火不害。刀杖不傷。一切惡毒所不能中。以五大施故。所得如是。又復次殺生有十種罪。如佛語難提迦優婆塞。殺生有十罪。何等為十。一者心常懷毒。世世不絕。二眾生憎惡。眼不喜見。三常懷惡念。思惟惡事。四眾生畏之如見蛇。五睡時心怖。覺亦不安。六常有惡夢。七者命終之時狂怖惡死。八者種短命因。九者身壞命終墮泥犁中。十者若出為人。常當短命。問若不侵我殺心可息。若為侵害是當云何。答曰。應量輕重。若人殺己先自思惟。全戒利重。全身利重。破戒為失。喪身為失。如是思惟已。知持戒為重全身為輕。若苟免全身。身何所得。是身名為老死藪。必當壞敗。若為持戒失身。其利甚重。又復思惟。我前後失身。世世無數但為財利諸不善事。今乃得為持淨戒。故不惜此身捨命持戒。勝於捨戒全身。百千萬倍不可為喻。如是定心。應當捨身以護淨戒。全如一須陀洹人生屠殺家。年向成人。應當修其家業。而不背殺。父母與刀并一口羊。閉著屋中而語之言。若不殺羊。不令汝出得見日月生活飲食。兒自思惟言。我若殺此一羊。便當終為此業。豈以身故為此大罪。便以刀自殺。父母開門見。羊在一面立。兒已命終。當自殺時即生天上。若如此者。是為不惜壽命而護淨戒。如佛說。不與取者有十罪。何等為十。一者物生當嗔。二者重疑。三者非時行不籌度。四者朋黨惡人。遠離賢善。五者破善相。六者得罪於官。七者財物沒入。八者種貧窮業。九者死入地獄。十者若出為人勤苦求財。五家苦共有邪婬者。問曰。若夫主不知不見不惱他有何罪。答曰。夫妻之情異身同體。奪所愛敬破他本心。是名為賊。又復惡名醜聲為人所憎。少樂多畏。或畏刑戮。又畏夫主傍人所知。多懷妄語。聖人所呵。又復思惟。我婦他妻同為女人。骨肉情態彼此無異。而我何為橫生惑心隨逐邪意。邪婬之人破失今世後世之樂。迴己易處。以自制心。若彼侵我妻。我則忿恚。我若侵彼。彼亦無異。恕己自制。如佛所說。邪婬之人後墮劍樹地獄。眾苦備受。得出為人。家道不穆。常值婬婦。邪僻殘賊邪婬為患。譬如蝮蛇。亦如大火。不急避之。禍害將至。如佛所說。邪婬有十罪。一者常為所婬夫主欲遮害之。二者夫婦不穆。常共鬪諍。三者諸不善法日日增長。於諸善法日日損減。四者不守護身。妻子孤寡。五者財產日耗。六者有諸惡事。常為人疑。七者親屬知識所不喜愛。八者種怨家業。九者身壞命終死生地獄。十者若出為女。多人共夫。若為男子。婦不貞潔。妄語之人先自誑身。然後誑人。以實為虛。以虛為實。虛實顛倒。不受善法。譬如覆瓶水不得入。妄語之人心無慚愧。閉塞天道涅槃之門。觀知此罪故不應作。復次觀知實語。其利甚廣。實語之利自從己出。甚為易得。是為一切出家人力。如是功德若在家人共有此利。善人之相實語之人其心端直。易得免苦。譬如稠林曳木。直者易出。世人愚癡少智。遭事苦厄。妄語求脫。不知事發今世得罪。不知後世有大罪報。復有人。雖知妄語罪。慳貪瞋恚愚癡多故而作妄語。復有人。雖不貪瞋。而妄證人罪。心謂實爾。死墮地獄。況貪嗔癡惡心妄證。如提婆達多弟子俱迦離。常求舍利弗目犍連過失。是時二人夏安居竟。遊行諸國。值天大雨。到陶作家。宿盛陶器舍。此舍中先有一女人。在闇中宿。二人不知。此女人其夜夢失不淨。晨朝趣水澡浴。是時俱迦離偶行見之。俱迦離能相。知人交會情狀。而不知夢與不夢。是俱迦離顧語弟子。此女昨夜與人情通。即問女人。汝出在何處。答言。我在陶師屋寄宿。又問。共誰。答二比丘。是時二人從屋中出。俱迦離見已。又以相驗之。意謂。二人必為不淨。先懷嫉妬。既見此事。遍諸城邑聚落告之。次到祇洹唱此惡聲。於是中間。梵天王來欲見世尊。佛入靜室寂然三昧。諸比丘眾亦有閉房三昧。皆不可覺。即自思惟。我故來見佛。佛入三昧。且欲還去。即復念言。佛從定起亦將不久。於是小住俱迦離房前。扣戶而言。俱迦離俱迦離。舍利目連清淨。汝莫謗之而長夜受苦。俱迦離問。汝是何人。答言。我是梵王。問言。佛說汝得阿那含道。何以故來。梵王心念而說偈言。無量法欲量。不應以相取。無量法欲量。是野人覆沒。說此偈已到佛所。具說其事。佛言。善哉善哉。快說此偈。爾時世尊復說此偈。梵天王聽佛說已。忽然不現即還天上。爾時俱迦離到佛所。頭面禮佛足。却住一面。佛告俱迦離。舍利目連清淨人。汝莫謗之而長夜受苦。俱迦離白佛言。我於佛語不敢不信。但自目見。了了定知。二人實行不淨。佛如是三呵。俱迦離亦不受。即從座起去。還其房中。舉身生瘡如芥子。漸大如豆如棗如㮈。轉大如瓜。翕然爛壞如大火燒。叫呼嘷哭。其夜即死。入大蓮華地獄。有一梵天。夜來白佛。俱迦離已死。復有一梵天言。墮地獄。其夜過已。佛命僧集。而告之言。汝等欲知俱迦離所墮地獄壽長短不。諸比丘言。願樂欲聞。佛言。六十斛胡麻。有人過百歲取一胡麻而去。如是盡。阿浮陀地獄中壽故未盡。二十阿浮陀地獄中壽為一尼羅浮陀地獄中壽。如是餘者皆二十數。俱迦離墮是摩訶波頭摩地獄中。出其大舌。以五百釘釘之。五百犁耕之。爾時世尊說此偈云。大士之生斧在口中。所以斬身。由其惡言。應呵而讚。應讚而呵。口集諸惡。終不見樂。心依邪見。破賢聖語。如竹生實自毀其形。受罪如是。不應妄語。佛說妄語有十罪。何等為十。一口氣臭。二者善神遠之。非人得便。三者雖有實語。人不信受。四者智人謀議常不參預。五者常被誹謗。醜惡之聲周聞天下。六者人所不敬。雖有教勅。人不承用。七者常多憂愁。八者種誹謗業。九者死墮地獄。十出得為人。常被誹謗。如是種種故不應妄語。酒有三種。謂穀果菜。各有多種。但能令人心動放逸。是名為酒。一切不應飲。是名不飲酒。問曰。酒能破冷益身歡喜。何以不飲。答曰。益身甚少。所損甚多。是故不應飲。如佛語難提迦優婆塞。酒有三十五失。何者三十五失。一者現在財物空竭。何以故。人飲酒醉心無節限。費用無度故。二者眾病之門。三鬪訟之本。四裸露無恥。五醜名惡聲人所不敬。六覆沒智慧。七應所得物而不得。已所得物而散失。八伏匿之事盡向人說。九種種事業廢不成辦。十醉為愁本。何以故。醉中多失。醒已慚愧憂愁。十一身力轉少。十二身色壞。十三不知敬父。十四不知敬母。十五不知敬沙門。十六不知敬婆羅門。十七不知敬伯叔及尊長。何以故。醉沒怳惚無所別故。十八不敬佛。十九不敬法。二十不敬僧。二十一朋黨惡人。二十二疎遠賢善。二十三作破戒人。二十四無慚無愧。二十五不守六情。二十六縱色放逸。二十七人所憎惡。不喜見之。二十八貴重親屬及諸知識所共擯棄。二十九行不善法。三十棄捨善法。三十一明人智士所不信用。何以故。酒放逸故。三十二遠離涅槃。三十三種愚癡因。三十四身壞命終墮惡道中。三十五若得為人。所生之處常當狂騃。是三十五罪種種過失。是故不應飲。復次白衣處世。當官理務。家業作使。是故難持不惡口法等。五戒有五種受。名五種優婆塞。一者一分行。二者小分行。三者多分行。四者滿分行。五者斷婬。受一名一分。二三名少分。受四名多分。受五名滿分。受五戒已師前更作自誓言。我今自婦不復行婬。是五戒。然受八戒法如常儀(准三歸亦一日一夜)。問五戒八戒何者為勝。答有因緣故二戒皆等。但五戒終身持。八戒一日持。又五戒常持時多而戒少。一日戒時少戒多。復次若無大心。雖復終身持戒。不如有大心人一日戒也。譬如軟夫為將。雖將終身。智勇不足。卒無功名。若英雄奮發禍亂立定。一日之勳功蓋天下。復次雖破戒墮罪。罪畢得解脫。如優鉢羅華比丘尼本生經中說。佛在世時。諸比丘尼得六神通阿羅漢。入貴人舍。常讚出家法。語諸貴人婦女云。姊妹可出家。諸貴婦女言。我等少壯容色盛美。持戒為難。或當破戒。比丘尼言。破戒便破。但出家。問言。破戒當墮地獄。云何可破。答言。墮亦便墮。諸貴婦女咲之言。地獄受罪。云何可墮。比丘尼言。我自憶念本宿因緣。作戲女。作種種衣服。而說應語。或時著比丘尼衣。以為戲咲。以是因緣故。迦葉佛時作比丘尼。自恃貴姓端正。心生憍慢而破禁戒。破禁戒故。墮地獄中受種種罪。受罪畢竟值釋迦牟尼佛。出家得六神通阿羅漢道。以是故知。出家受戒。雖復破戒。以戒緣故。得羅漢道。若但作惡。無戒因緣。不得道也。我以昔時世世墮地獄。地獄出為惡人。惡人死還墮地獄。都無所得。今以此證知。出家受戒。雖破以是因緣可得道果。又說。因醉出家。佛便聽許。醉已還俗。餘問佛由。佛言。此婆羅門無量劫來無出家心。今因醉故發此微心。故許出家。為當來因故。}@
%{智度论问云。人能以力胜人。并国杀怨。或田猎皮肉。所济处大。今不杀生。得何利益。答得无所畏。安乐无怖。我以无害于彼故。彼亦无害于我。以是故无怖无畏。好杀之人设位极人王。亦不自安。持戒之人单行独游无所畏难。复次好杀之人。有命之属皆不喜见。若不好杀。一切众生皆乐依附。复次行者思惟。我自惜命爱身。彼亦如是。与我何异。以是故不应杀生。若杀生者。为善人所呵。怨家所嫉。负他命故。常有怖畏。为彼所憎。死时心悔。当堕恶道。若出为人。常当短命。假令后世无罪。不为善人所呵。怨家所嫉。尚自不应故夺他命。何以故。善人之相所不应行。何況两世有罪弊恶果报。复次杀生为罪中之重。何以故。人有死急。不惜重宝。但以活命为先。譬如价客入海採宝。垂出大海。船破宝失而自庆喜。众人怪言。汝失财物。裸形得脱。云何喜言几失大宝。答一切宝中人命第一。人为命故求宝。不为财故求命。以是故。佛十不善道等中杀最在初。若人种种修诸福德。而无不杀生戒。则无所益。何以故。虽在富贵处生势力豪强。而无寿命。谁受此乐故。诸罪杀罪重。诸功德不杀胜。又世间中惜命为第一。何以知之。一切世人甘受形种种考掠。以护寿命。又佛说有五大施者。即是五戒。复次行慈三昧。其福无量。水火不害。刀杖不伤。一切恶毒所不能中。以五大施故。所得如是。又复次杀生有十种罪。如佛语难提迦优婆塞。杀生有十罪。何等为十。一者心常怀毒。世世不绝。二众生憎恶。眼不喜见。三常怀恶念。思惟恶事。四众生畏之如见蛇。五睡时心怖。觉亦不安。六常有恶梦。七者命终之时狂怖恶死。八者种短命因。九者身坏命终堕泥犁中。十者若出为人。常当短命。问若不侵我杀心可息。若为侵害是当云何。答曰。应量轻重。若人杀己先自思惟。全戒利重。全身利重。破戒为失。丧身为失。如是思惟已。知持戒为重全身为轻。若苟免全身。身何所得。是身名为老死藪。必当坏败。若为持戒失身。其利甚重。又复思惟。我前後失身。世世无数但为财利诸不善事。今乃得为持净戒。故不惜此身捨命持戒。胜于捨戒全身。百千万倍不可为喻。如是定心。应当捨身以护净戒。全如一须陀洹人生屠杀家。年向成人。应当修其家业。而不背杀。父母与刀并一口羊。闭著屋中而语之言。若不杀羊。不令汝出得见日月生活饮食。儿自思惟言。我若杀此一羊。便当终为此业。岂以身故为此大罪。便以刀自殺。父母开门见。羊在一面立。儿已命终。当自殺时即生天上。若如此者。是为不惜寿命而护净戒。如佛说。不与取者有十罪。何等为十。一者物生当嗔。二者重疑。三者非时行不筹度。四者朋党恶人。远离贤善。五者破善相。六者得罪于官。七者財物沒入。八者种贫穷业。九者死入地狱。十者若出为人勤苦求财。五家苦共有邪婬者。问曰。若夫主不知不見不惱他有何罪。答曰。夫妻之情异身同体。夺所爱敬破他本心。是名为贼。又复恶名丑声为人所憎。少乐多畏。或畏刑戮。又畏夫主傍人所知。多怀妄语。圣人所呵。又复思惟。我妇他妻同为女人。骨肉情态彼此无异。而我何为横生惑心随逐邪意。邪婬之人破失今世后世之乐。迴己易处。以自制心。若彼侵我妻。我则忿恚。我若侵彼。彼亦无异。恕己自制。如佛所说。邪婬之人后堕剑树地狱。众苦备受。得出为人。家道不穆。常值婬妇。邪僻残贼邪婬为患。譬如蝮蛇。亦如大火。不急避之。祸害将至。如佛所说。邪婬有十罪。一者常为所婬夫主欲遮害之。二者夫妇不穆。常共鬪諍。三者诸不善法日日增长。于诸善法日日损减。四者不守护身。妻子孤寡。五者財產日耗。六者有诸恶事。常为人疑。七者亲属知识所不喜愛。八者种怨家业。九者身坏命终死生地狱。十者若出为女。多人共夫。若为男子。妇不贞洁。妄语之人先自誑身。然后誑人。以实为虚。以虚为实。虛實顛倒。不受善法。譬如覆瓶水不得入。妄语之人心无惭愧。闭塞天道涅槃之门。观知此罪故不应作。复次观知实语。其利甚广。实语之利自从己出。甚为易得。是为一切出家人力。如是功德若在家人共有此利。善人之相实语之人其心端直。易得免苦。譬如稠林曳木。直者易出。世人愚癡少智。遭事苦厄。妄语求脱。不知事发今世得罪。不知后世有大罪报。复有人。虽知妄语罪。慳貪瞋恚愚癡多故而作妄语。复有人。虽不贪瞋。而妄证人罪。心谓实尔。死堕地狱。況貪嗔癡惡心妄證。如提婆达多弟子俱迦离。常求舍利弗目犍连过失。是时二人夏安居竟。遊行诸国。值天大雨。到陶作家。宿盛陶器舍。此舍中先有一女人。在闇中宿。二人不知。此女人其夜梦失不净。晨朝趣水澡浴。是时俱迦离偶行见之。俱迦离能相。知人交会情状。而不知梦与不梦。是俱迦离顾语弟子。此女昨夜与人情通。即问女人。汝出在何处。答言。我在陶师屋寄宿。又问。共谁。答二比丘。是时二人从屋中出。俱迦离见已。又以相验之。意谓。二人必为不净。先怀嫉妬。既见此事。遍诸城邑聚落告之。次到祇洹唱此恶声。于是中间。梵天王来欲见世尊。佛入静室寂然三昧。诸比丘众亦有闭房三昧。皆不可觉。即自思惟。我故来见佛。佛入三昧。且欲还去。即复念言。佛从定起亦将不久。于是小住俱迦离房前。扣户而言。俱迦离俱迦离。舍利目连清净。汝莫謗之而长夜受苦。俱迦离问。汝是何人。答言。我是梵王。问言。佛说汝得阿那含道。何以故来。梵王心念而说偈言。无量法欲量。不应以相取。无量法欲量。是野人覆沒。说此偈已到佛所。具说其事。佛言。善哉善哉。快说此偈。尔时世尊复说此偈。梵天王听佛说已。忽然不现即还天上。尔时俱迦离到佛所。头面礼佛足。却住一面。佛告俱迦离。舍利目连清净人。汝莫謗之而长夜受苦。俱迦离白佛言。我于佛语不敢不信。但自目见。了了定知。二人实行不净。佛如是三呵。俱迦离亦不受。即从座起去。還其房中。举身生疮如芥子。渐大如豆如枣如㮈。转大如瓜。翕然烂坏如大火烧。叫呼嘷哭。其夜即死。入大蓮華地獄。有一梵天。夜来白佛。俱迦离已死。复有一梵天言。堕地狱。其夜过已。佛命僧集。而告之言。汝等欲知俱迦离所堕地狱寿长短不。诸比丘言。愿乐欲闻。佛言。六十斛胡麻。有人过百岁取一胡麻而去。如是尽。阿浮陀地狱中寿故未尽。二十阿浮陀地狱中寿为一尼罗浮陀地狱中寿。如是余者皆二十数。俱迦离堕是摩訶波頭摩地狱中。出其大舌。以五百钉钉之。五百犁耕之。尔时世尊说此偈云。大士之生斧在口中。所以斩身。由其恶言。应呵而赞。应赞而呵。口集诸恶。终不见乐。心依邪见。破贤圣语。如竹生实自毁其形。受罪如是。不应妄语。佛说妄语有十罪。何等为十。一口气臭。二者善神远之。非人得便。三者虽有实语。人不信受。四者智人谋议常不參預。五者常被誹謗。醜恶之声周闻天下。六者人所不敬。虽有教勅。人不承用。七者常多忧愁。八者种誹謗業。九者死堕地狱。十出得为人。常被誹謗。如是种种故不应妄语。酒有三種。谓穀果菜。各有多种。但能令人心动放逸。是名为酒。一切不应饮。是名不饮酒。问曰。酒能破冷益身欢喜。何以不饮。答曰。益身甚少。所损甚多。是故不应饮。如佛语难提迦优婆塞。酒有三十五失。何者三十五失。一者现在财物空竭。何以故。人饮酒醉心无节限。费用无度故。二者众病之门。三鬪訟之本。四裸露无恥。五醜名恶声人所不敬。六覆沒智慧。七应所得物而不得。已所得物而散失。八伏匿之事尽向人说。九种种事业废不成办。十醉为愁本。何以故。醉中多失。醒已惭愧忧愁。十一身力转少。十二身色坏。十三不知敬父。十四不知敬母。十五不知敬沙门。十六不知敬婆罗门。十七不知敬伯叔及尊长。何以故。醉沒怳惚无所有別故。十八不敬佛。十九不敬法。二十不敬僧。}%@{護戒門}@
%{护戒门}%

@{引蘇陀摩王經中說。不惜身命。以全禁戒。如菩薩本身曾作大力毒龍。若眾生在前身力弱者。眼視便死。身力強者。氣往而死。是龍受一日戒。出家出家求靜入林樹間思惟。坐久疲懈而睡時。形狀如蛇。身有文章。七寶雜色。獵者見之驚喜言曰。以此希有難得之皮。獻上國王。以為服飾。不亦宜乎。便以杖按其頭。以刀剝皮。龍自念言。我力如意。傾覆此國其如反掌。此人小物。豈能困我。我今以持戒故。不計此身。當從佛語。於是自忍。眠目不視。閉氣不息。憐愍此人。為持戒故。一心受剝。不生悔意。既以失皮。赤肉在地。時日大熱。宛轉土中。欲趣大水。見諸小蟲來食其身。為持戒故。不復敢動。自思惟言。今我此身以施諸蟲。為佛道故。今以肉施以充其身。後成佛時。當以法施以益其心。如是誓已。身乾命終。即生第二忉利天上。爾時毒龍釋迦牟尼佛是。是時獵師者提婆達多等六師是也。諸小蟲輩初轉法輪八萬諸天得道者是。菩薩護戒。不惜身命。決定不悔。其事如是。}@
%{《苏陀摩王经》里说，不惜生命也要守住戒律。就像菩萨曾经化身为一条力大无穷的毒龙，如果前世的人体弱，只要看到它就会死，如果体强，就会被它的气息熏死。这条龙受了戒后，出家修行，寻找安静的地方，在树林里思考，坐久了就疲倦，睡着了，形状像蛇，身上有花纹，七宝的颜色，猎人看到了，很高兴地说：“这可是稀世罕见的皮，献给国王，做衣服，不是很好吗？”就用棍子按住它的头，用刀剥皮。龙心里想：“我力量强大，灭掉这个国家就像翻手掌一样容易，这个人这么渺小，怎么可能困住我？我今天因为守戒的缘故，不顾自己的身体，一定要听从佛陀的话。”于是忍耐着，闭着眼睛不看，闭着气不呼吸，可怜这个人，为了守戒，一心一意地被剥皮，没有后悔的意思。因为失去了皮，赤裸的肉暴露在外面，天气很热，它在地上翻滚，想要跑到大水里，看见很多小虫来吃它的身体，为了守戒，它不敢再动，心里想：“现在我的身体用来施舍给小虫，为了佛道，现在用肉来喂饱它们，将来成佛的时候，就用佛法来利益它们的心。”这样发誓后，身体干枯，生命终结，就出生在第二忉利天。那个时候的毒龙就是释迦牟尼佛，那个时候的猎人就是提婆达多等六师，那些小虫就是最初转法轮时，八万诸天得道的人。菩萨护戒，不惜生命，坚定不悔，事情就是这样。}%

@{受意門}@
%{受意门}%

@{菩薩持戒。為佛道故。作大誓願。必度眾生。不求今世後世之樂。不為名聞稱譽法故。亦不自為早求涅槃。但為眾生沒在長流。恩愛所欺愚惑所誤。我當度之令到彼岸。一心持戒為生善處。生善處故見善人。見善人故生智慧。生智慧故得行六度。得行六度故得佛道。如是持戒名為尸羅波羅蜜。又復持戒心樂善清淨。不為畏惡道。亦不為生天。但求善淨。以戒熏心。令心樂善。是為尸羅波羅蜜。}@
%{菩萨持戒，为了佛道，发下大誓愿，一定要度化众生。不求今世后世的快乐，不为了名声、赞誉、法利，也不为了早求涅槃。只是因为众生迷失在长河之中，被情爱欺骗，被愚惑所误，我要度化他们，让他们到达彼岸。一心持戒，为了生善处，生善处就会见到善人，见到善人就会生起智慧，生起智慧就会修行六度，修行六度就会得佛道。这样持戒叫做尸罗波罗蜜。而且持戒心乐善清净，不畏惧恶道，也不为了生天，只求善净，用戒律熏陶内心，让内心乐善，这就是尸罗波罗蜜。}%

@{受益門}@
%{受益门}%

@{復次菩薩持戒能生六波羅蜜。云何持戒能生於檀。檀有三種。一者財施。二者法施。三無畏施。持戒自撿不侵一切眾生財物。是名財施。眾生見者慕其所行。又為說法令其開語。又自思惟。我當持戒與一切生作供養福田。令諸眾生得無量福。如是種種名法施。一切眾生皆畏於死。持戒不害。是則無畏施。復次菩薩自念。我當持戒。以此戒報。為諸眾生。作轉輪王。或作閻浮王。若作天王。令諸眾生滿足於財。無所乏短。然後坐佛樹下。降伏魔王成無上道。為諸眾生說清淨法。令無量眾生度老病死海。是為持戒因緣生檀波羅蜜。餘准理說。然戒喻老人。忍喻於杖。無杖則蹶。忍為戒杖。扶人至道。戒生勤者。持戒之人疲厭世苦老病死患。心生精進。必求自脫。亦以度人。譬如野干在林樹間。依隨師子及諸虎狗。求其殘肉。以自存活。有時空乏。夜半踰城入人舍。求肉不得。屏處睡息不覺。夜曉惶怖無計。走則慮不自免。住則懼畏死痛。便自定心。詐死在地。眾人來見。有一人言。我須野干耳。即便截取。野干自念。截耳雖痛。但令身在。次有一人言。我須野干尾。便復截去。野干復念。截尾雖痛。猶是小事。次有一人言。我須野干牙。野干心念。取者轉多。儻取我頭則無活路。即從地起。奮其智力。絕踊間關逕得自濟。行者之心求脫苦難。亦復如是。若老至時。猶故自寬。不能勤苦決斷精進。病亦如是。以有瘥期。未能決計。死欲至時。自知無冀。便自勉勵。果敢殷勤。大修精進。從死地中得至涅槃。說忍度中言。利養創深特宜便忍。如提婆達多。雖得出家。佛及五百大阿羅漢不教修通。阿難未得他心。以敬兄故。依佛所說。教令修通。得通現變。求門徒等。廣說思之。}@
%{再说，菩萨持戒能生六波罗蜜。持戒如何能生于布施呢？布施有三种：一是财施，二是法施，三是无畏施。持戒的人自己检点，不侵犯一切众生的财物，这就是财施。众生看到他，就会羡慕他的行为，他也会为他们说法，让他们明白道理。他也会自己思考：“我要持戒，为一切众生做供养福田，让众生得到无量福报。”这样种种，就是法施。一切众生都害怕死亡，持戒的人不伤害他们，这就是无畏施。再说，菩萨自己想：“我要持戒，用这个戒律的功德，为众生做转轮王，或者做阎浮王，如果做天王，让众生财物充足，没有缺乏。然后坐在佛树下，降伏魔王，成就无上道，为众生说清净法，让无量众生度过老病死海。”这就是持戒的因缘，生出布施波罗蜜。其他的道理也以此类推。

戒律就像老人，忍耐就像拐杖，没有拐杖就会跌倒，忍耐是戒律的拐杖，扶人走向正道。戒律生出精进，持戒的人厌倦世间的苦难，老病死患，内心生起精进，一定要寻求解脱，也用来度化他人。就像野干在树林里，跟着狮子和老虎、狗，寻找它们的残肉，用来生存。有时候没有食物，半夜翻墙进入人家，找不到肉，就躲起来睡觉，没有察觉，到天亮了，惊慌失措，无计可施，跑就怕自己逃脱不了，留下来就害怕死亡的痛苦，于是就安定心神，假装死在地上，人们来看见了，有一个人说：“我要野干的耳朵。”就立刻割下来，野干心想：“割耳朵虽然痛，但是只要身体还在，就没事。”接着有一个人说：“我要野干的尾巴。”就又割掉了，野干又想：“割尾巴虽然痛，但也只是小事。”接着有一个人说：“我要野干的牙齿。”野干心里想：“要的人越来越多，如果要我的头，我就没有活路了。”就从地上站起来，奋起智慧，跳跃穿梭，终于得以自救。修行人的心，想要摆脱苦难，也是这样。如果到老的时候，还放纵自己，不能勤苦断决，精进修行，生病也是一样，因为有痊愈的希望，不能下定决心，死亡将要来临的时候，才知道没有希望，就勉励自己，勇敢勤劳，精进修行，从死亡之地到达涅槃。

《忍辱度》中说：“利养的创伤很深，特别适合忍耐。”就像提婆达多，虽然出家，佛陀和五百大阿罗汉不教他修行通达，阿难没有得到他心，因为尊敬兄长，依照佛陀所说，教他修行通达，他通达后就现神通，寻找门徒等等，大家可以广泛地思考一下。}%
@{受正門}@
%{受正门}%

@{菩薩纓絡本業經云。佛子受戒有三種。一者諸佛菩薩現在前。受得真實上品戒。二者諸佛菩薩滅度後。千里內有先受戒菩薩者。請為法師教授我戒。我先禮足。應如是語。請大尊者為師授我戒。其弟子得正法戒。是中品戒。三佛滅度後。千里內無法師之時。應在諸佛形像前。胡跪合掌自誓受戒。應如是言。我某甲白十方佛及大地菩薩等。我學一切菩薩戒者。是下品戒。第二第三亦如是說。佛子是三種攝受三種受戒。過去佛已說。未來佛當說。現在佛今說。過去諸菩薩已學。未來諸菩薩當學。現在諸菩薩今學。是諸佛正法戒。若一切菩薩不入此正法戒門得無上道果者。無有是處。將欲受戒。先教禮三寶云。弟子某甲等。敬禮過去世盡過去際一切諸佛。未來現在各准此(三說)禮法云。弟子某甲等。敬禮過去世盡過去際十二分教清淨真法。未來現在亦爾。禮僧云。弟子某甲等。敬禮過去世盡過去際三乘聖眾。未來現在亦爾(並各三說)。次教受四不壞信云。弟子某甲等。願從今時盡未來際。歸依佛。歸依法。歸依賢聖僧。歸依正法戒(三說)。次教懺悔十重惡業。既悔過已。即與受十無盡戒云。汝等善聽。佛子從今身至佛身盡未來際。於其中間不得故殺生。若有犯者。非菩薩行。失四十二賢聖法。不得犯。能持不(其受者答言能)。二不得故盜。三不得故婬。四不得故妄語。五不得沽酒。六不得故說在家出家菩薩罪過。七不得故慳。八不得故嗔。九不得故自讚毀他。十不得故謗三寶藏(皆准可說)。次云。佛子受十無盡戒。已其受者常過度四魔。越三界苦。從生至死不失此戒。常隨行人。乃至成佛。佛子若過去未來現在一切眾生不受其菩薩戒者。不名有情識者。畜生無異。不名為人。常離三寶海。非菩薩等故。菩薩有受法而無捨法。有犯不失。盡未來際。若有人來欲受戒者。菩薩法師先為解說讀誦。使其人心開意解生樂著心。然後為受。又復法師能於一切國土中教化一人。出家受菩薩戒者。是法師其福勝造八萬四千塔。況復二三乃至百千。福不可稱。其師者夫婦六親得互為師授。其受戒者入諸佛界菩薩數中。超過三劫生死之罪。是故應受。受有十分。隨受於一。乃至具十。又是菩薩十重。八萬威儀戒中十重有犯無悔。得使重受戒。八萬威儀戒盡名輕有犯。得使悔過。對手悔滅。一切菩薩凡聖戒盡心為體。是故心亦盡戒亦盡。心無盡故戒亦無盡。六道眾生受得。依文殊問經世間戒品受十戒法云。爾時文殊師利白佛言。世尊云何歸依。佛告文殊師利。歸依者應如是言。大德我某甲。乃至菩提歸依佛。乃至菩提歸依法。乃至菩提歸依僧。第二第三亦如是說。復言。我某甲已歸依佛。已歸依法。已歸依僧已。如是三說。次言。大德我持菩薩戒。我某甲乃至菩提不殺眾生。離殺生想。乃至菩提不盜。亦離盜想。乃至菩提不非梵行。離非梵行想。乃至菩提不妄語。離妄語想。乃至菩提不飲酒。離飲酒想。乃至菩提不著香華。亦不生想。乃至菩提不歌舞作樂。離歌舞想。乃至菩提不坐臥高大床。離大床想。乃至菩提不過中食。離過中食想。乃至菩提不捉金銀生像。離抳金銀想。乃至當具足六波羅蜜大慈大悲。佛說此祇夜。發誓至菩提。歸依於三寶。受持十種戒。亦誓至菩提。六度及四等。皆當令具足。如是修行者。與大乘相應。將欲受戒。應先發誓願。菩薩受戒品云。爾時文殊師利白佛言。世尊若善男子善女人。受菩薩所受戒法。當云何。佛告文殊師利。應於佛前至誠禮拜作如是言。我某甲願諸佛憶念。我如諸佛世尊正遍知以佛智慧無所著。我當發菩提心。為利益一切眾生令得安樂。發無上道心。如過去未來現在諸佛菩薩。發無上菩提心。於一切眾生。如父母兄弟妹姊男子女人親友等。為彼解脫得出生死。乃至令發三菩提心勤起精進。隨諸眾生所須財法一切施與。以此財法攝受一切眾生。漸漸隨宜為解脫眾生出生死故。乃至令安住無上菩提。我當起精進。我當不放逸。如是再三。是名菩薩摩訶薩初發菩提心。若依梵網經。說十重戒與瓔珞經同。然彼具說自作教他隨喜殺因殺緣殺業等。廣略別爾。淨行優婆塞戒經受十無盡。同瓔珞本業經。又受六波羅蜜戒。禮拜歸依懺悔法。盡同十無盡。然先勸勉經云。佛放無量相光。上過三頂。下照地獄及黑闇處。悉皆大明。有緣來集。佛告大眾。一心善聽。欲求無上真法菩提。應淨三業。守戒謹行。百法並修。十善化物。慈悲眾生。如愛己子。愍念闡提。救苦地獄。百法具已。願諸眾生受大安樂。未能身分往救。恒發此願。此願滿已。進入法智。修習種姓。名真菩薩大優婆塞。佛子有六大船。能度大海。運載行人。到七寶藏。入法流水。洗除垢濁。身體清淨。三業明朗。除滅老病無明障蔽。自得濟度。更能度人。是故佛子應受應持。若有持者。從初發心乃至妙覺。隨緣施化。若有眾生感真法者。現菩薩形而往度之。若感應者。現優婆塞形而往度之(如觀音等)。已下請受。爾時東方有世界名光淨。有八千大梵天王。其第一者淨業為名。各有百千眷屬。其一一方亦如此數。於此世界。淨居天王名曰淨志。亦與眷屬百千人。俱各詣佛前。為佛作禮。遶三匝已却住如立。白佛言。世尊我等今日居煩惱海住生死河。雖欲越渡。無牢船栰。沒命中流還來此岸。如是展轉永無出期。世尊大慈拯救一切。願賜六船過度險難。我等度已。亦教一切眾生令得出離。於後惡世流布不絕。次佛教立願云。佛子當發大願。願一切眾生普成正覺。若有一人隨苦惱者。我當代之令彼得樂。至心頭面著地。又願一切眾生普慈相向如父如子。身體清淨如淨瑠璃。若有一人不如此者。我當代之。又願眾生自識宿命。智慧具足明達三世。若有一人不適意者。我當代之。次教懺悔。懺悔訖歸依三寶。次云。佛子已發大願。懺悔復訖。三寶歸已。三業清淨。真是如來法身之子。一切眾生法橋之主。至心頭面著地。攝持身心。隨語稱字。次正說相云。佛子從今身至佛身。於其中間常行檀波羅蜜。悉令具足。不得懈怠有所犯。若犯非菩薩。能持不(教答)能持(准前。隨從稱名。應云某甲能持)。尸羅波羅蜜。羼提波羅蜜。毘梨耶波羅蜜。禪波羅蜜。般若波羅蜜(准檀說之)。次說云。佛子此六波羅蜜戒常當護持。勤行修習勿令懈怠若退失。四十二賢聖法。堅固其心。不得故犯。能持不(教答能持)若准第十。具有受法持衣結界安居自恣等。廣如彼辨。然約出家優婆塞法。還有沙彌大戒等。第三卷云。若優婆塞持戒已。謹慎上重。上重者何。第一癡婬。第二殺菩提心人。第三偷三寶物。第四不孝父母。第五慢師。第六殺人。第七嗔嫉。第八慳貧若犯如此波羅夷罪。具足一大劫入大地獄。劫盡更生。如是展轉至無數劫。謗毀三寶亦復如是。}@
%{菩萨璎珞本业经说，佛子受戒有三种：一、诸佛菩萨现在面前，受得真实上品戒。二、诸佛菩萨灭度后，千里内有先受戒菩萨者，请为法师教授我戒。我先礼足，应如是语：请大尊者为师授我戒。其弟子得正法戒，是中品戒。三、佛灭度后，千里内无法师之时，应在诸佛形像前，胡跪合掌自誓受戒。应如是言：我某甲白十方佛及大地菩萨等，我学一切菩萨戒者，是下品戒。第二第三亦如是说。佛子是三种摄受三种受戒。过去佛已说，未来佛当说，现在佛今说。过去诸菩萨已学，未来诸菩萨当学，现在诸菩萨今学。是诸佛正法戒。若一切菩萨不入此正法戒门得无上道果者，无有是处。将欲受戒，先教礼三宝云：弟子某甲等，敬礼过去世尽过去际一切诸佛。未来现在各准此(三说) 礼法云：弟子某甲等，敬礼过去世尽过去际十二分教清净真法。未来现在亦尔。礼僧云：弟子某甲等，敬礼过去世尽过去际三乘圣众。未来现在亦尔(并各三说) 。次教受四不坏信云：弟子某甲等，愿从今时尽未来际，归依佛，归依法，归依贤圣僧，归依正法戒(三说) 。次教忏悔十重恶业。既悔过已，即与受十无尽戒云：汝等善听，佛子从今身至佛身尽未来际，于其中间不得故杀生。若有犯者，非菩萨行，失四十二贤圣法，不得犯。能持不(其受者答言能) 。二不得故盗。三不得故淫。四不得故妄语。五不得沽酒。六不得故说在家出家菩萨罪过。七不得故悭。八不得故嗔。九不得故自赞毁他。十不得故谤三宝藏(皆准可说) 。次云：佛子受十无尽戒，已其受者常过渡四魔，越三界苦，从生至死不失此戒。常随行人，乃至成佛。佛子若过去未来现在一切众生不受其菩萨戒者，不名有情识者，畜生无异，不名为人，常离三宝海，非菩萨等故。菩萨有受法而无舍法，有犯不失，尽未来际。若有人来欲受戒者，菩萨法师先为解说读诵，使其人心开意解生乐著心，然后为受。又复法师能于一切国土中教化一人，出家受菩萨戒者，是法师其福胜造八万四千塔。况复二三乃至百千，福不可称。其师者夫妇六亲得互为师授。其受戒者入诸佛界菩萨数中，超过三劫生死之罪。是故应受。受有十分，随受于一，乃至具十。又是菩萨十重，八万威仪戒中十重有犯无悔，得使重受戒。八万威仪戒尽名轻有犯，得使悔过，对手悔灭。一切菩萨凡圣戒尽心为体，是故心亦尽戒亦尽，心无尽故戒亦无尽。六道众生受得。依文殊问经世间戒品受十戒法云：尔时文殊师利白佛言：世尊云何归依。佛告文殊师利：归依者应如是言：大德我某甲，乃至菩提归依佛。乃至菩提归依法。乃至菩提归依僧。第二第三亦如是说。复言：我某甲已归依佛。已归依法。已归依僧已。如是三说。次言：大德我持菩萨戒。我某甲乃至菩提不杀众生，离杀生想。乃至菩提不盗，亦离盗想。乃至菩提不非梵行，离非梵行想。乃至菩提不妄语，离妄语想。乃至菩提不饮酒，离饮酒想。乃至菩提不著香华，亦不生想。乃至菩提不歌舞作乐，离歌舞想。乃至菩提不坐卧高大床，离大床想。乃至菩提不过中食，离过中食想。乃至菩提不捉金银生像，离抳金银想。乃至当具足六波罗蜜大慈大悲。佛说此祇夜，发誓至菩提，归依于三宝，受持十种戒，亦誓至菩提。六度及四等，皆当令具足。如是修行者，与大乘相应。将欲受戒，应先发誓愿。菩萨受戒品云：尔时文殊师利白佛言：世尊若善男子善女人，受菩萨所受戒法，当云何。佛告文殊师利：应于佛前至诚礼拜作如是言：我某甲愿诸佛忆念，我如诸佛世尊正遍知以佛智慧无所著，我当发菩提心，为利益一切众生令得安乐，发无上道心，如过去未来现在诸佛菩萨，发无上菩提心，于一切众生，如父母兄弟妹姊男子女人亲友等，为彼解脱得出生死，乃至令发三菩提心勤起精进，随诸众生所须财法一切施与，以此财法摄受一切众生，渐渐随宜为解脫众生出生死故，乃至令安住无上菩提。我当起精进，我当不放逸。如是再三，是名菩萨摩诃萨初发菩提心。若依梵网经，说十重戒与璎珞经同，然彼具说自作教他随喜杀因杀缘杀业等，广略别尔。净行优婆塞戒经受十无尽，同璎珞本业经。又受六波罗蜜戒，礼拜归依忏悔法，尽同十无尽。然先劝勉经云：佛放无量相光，上过三顶，下照地狱及黑闇处，悉皆大明，有缘来集。佛告大眾，一心善听，欲求无上真法菩提，应净三业，守戒谨行，百法并修，十善化物，慈悲众生，如爱己子，愍念阐提，救苦地狱。百法具已，愿诸众生受大安乐，未能身分往救，恒发此愿。此愿满已，进入法智，修习种姓，名真菩萨大优婆塞。佛子有六大船，能度大海，运载行人，到七宝藏，入法流水，洗除垢浊，身体清净，三业明朗，除灭老病无明障蔽，自得济度，更能度人。是故佛子应受应持，若有持者，从初发心乃至妙觉，随缘施化。若有众生感真法者，现菩萨形而往度之。若感应者，现优婆塞形而往度之(如观音等) 。已下请受。尔时东方有世界名光净，有八千大梵天王，其第一者净业为名，各有百千眷属，其一一方亦如此数。于此世界，净居天王名曰净志，亦与眷属百千人，俱各詣佛前，为佛作礼，遶三匝已却住如立，白佛言：世尊我等今日居烦恼海住生死河，虽欲越渡，无牢船栰，沒命中流還來此岸，如是展转永无出期。世尊大慈拯救一切，愿赐六船过度险难，我等度已，亦教一切众生令得出离，于后恶世流布不绝。次佛教立愿云：佛子当发大愿，愿一切众生普成正觉。若有一人随苦恼者，我当代之令彼得乐。至心頭面著地。又愿一切众生普慈相向如父如子，身体清净如净瑠璃。若有一人不如此者，我当代之。又愿众生自識宿命，智慧具足明达三世。若有一人不适意者，我当代之。次教懺悔。懺悔訖归依三宝。次云：佛子已发大愿，懺悔復訖，三宝归已，三业清净，真是如来法身之子，一切众生法桥之主。至心頭面著地，攝持身心，随语称字。次正说相云：佛子从今身至佛身，于其中间常行檀波罗蜜，悉令具足，不得懈怠有所犯。若犯非菩萨，能持不(教答) 能持(准前，随从称名，应云某甲能持) 。尸罗波罗蜜，羼提波罗蜜，毘梨耶波罗蜜，禅波罗蜜，般若波罗蜜(准檀说之) 。次说云：佛子此六波罗蜜戒常当护持，勤行修习勿令懈怠若退失，四十二贤圣法，坚固其心，不得故犯，能持不(教答能持) 若准第十。具有受法持衣结界安居自恣等，广如彼辨。然约出家优婆塞法，还有沙弥大戒等。第三卷云：若优婆塞持戒已，谨慎上重。上重者何。第一癡婬，第二杀菩提心人，第三偷三宝物，第四不孝父母，第五慢师，第六殺人，第七嗔嫉，第八慳貧若犯如此波罗夷罪，具足一大劫入大地狱，劫尽更生，如是展转至无數劫。謗毀三宝亦復如是。}%
@{受戒得益門}@
%{受戒的好处}%

@{優婆塞戒經云。往昔有一菩薩大優婆塞。受持五戒。威儀具足。將諸徒眾。遊行國邑。到諸離城上。息林下。見一雌鳥將二鶵子林上鳴叫聲甚悲感。此優婆塞名曰淨髮。顧觀鳥鳴。目即落淚。顧語徒眾。今此鳥者是我因時眷屬。我本修行出家受戒。有其二子。年始三四。我妻爾時愛色著我。顧語兒言。捉汝父衣。生死莫放。慈鳥養子乳哺三年。父今何忽捨我而去。緣此之故墮烏鳥中。以慈戒力即便喚言。來至我所。母及二子鳴叫嘷咷不能自止。絕而復蘇。一別已來十六萬歲。我本敬愛非是惡心。何期一旦受此罪報。作是言已。飛來懷愁。悲感懊惱。今日一別永無見期。我於此身。何時脫捨淨髮。爾時知其悔心善根已至。為說六度十善因緣。復為懺悔除所障罪咎。即授齋法五分法身解脫分戒。既受戒已。頭禮致敬。辭別如去。母子思量經七日夜。俱時命終。生南天竺大婆羅門家。還為眷屬。戒力因緣自然具足聰明叡智。三業清淨得不退心。當知此戒一受不失乃至畜生。此名優婆塞戒不可思議。}@
%{《优婆塞戒经》上说，过去有一个菩萨，他也是个大优婆塞，他受持五戒，行为举止都很有礼仪。他带着他的弟子们，在各个城镇游行，走到城外休息的地方，在一棵树下，看到一只母鸟带着两只小鸟在树枝上鸣叫，声音非常悲痛。这个优婆塞名叫净发，他看着鸟鸣，眼睛就流下了眼泪，对他的弟子们说：“这只鸟是我以前世的眷属，我本来修行出家受戒，有两个儿子，当时他们才三四岁，我的妻子当时爱美，执着于我，对孩子们说：‘抓住你爸爸的衣服，生死都不许放开！’慈母鸟养育孩子，用乳汁喂养了三年，现在爸爸突然抛弃我而去，因为这个原因，我堕落成鸟类。因为慈悲戒力的缘故，我立刻呼唤他们，他们就飞到我这里，母鸟和两只小鸟都鸣叫哀号，无法控制自己，昏迷过去，又苏醒过来。自从分别以来，已经过去了十六万年，我本来是敬爱他们，不是恶意，怎么会一下子受到这种罪报，变成鸟类呢？”说完这些话，鸟儿飞来，满怀忧愁，悲痛懊恼，今天分别后，永远没有再见之期，我什么时候才能摆脱这个身体，恢复净发？这时，他知道他忏悔的心，善根已经成熟，就给他讲了六度、十善的因缘，又为他忏悔，消除障碍罪过，就授予他斋法、五分法身解脱戒。他受戒后，头礼拜，致敬，告别后就离开了。母鸟和两只小鸟思念了七天七夜，同时命终，生到南天竺的大婆罗门家，又成为眷属。因为戒力的缘故，他们自然具足聪明智慧，三业清净，得到不退心。要知道，这个戒律一旦受持，就不会失去，即使堕落到畜生道，也不会失去。这就是优婆塞戒不可思议的力量。}%

@{又復往昔有一婦人。隱避其夫。獨食無度。以偷食故墮餓狗中。貧賤家生。薄福德故。形容醜陋。身體疥癩。叨哭之力反耳。嘷吠災怪數作。人所憎嫉。門打推擲。腰脊橑戾。蹄脚蹇跛。但言唱殺。無與食者。五百世中三頓飽食。第一飽者。值二醉人俱時嘔吐。及他未往。絕走食之。未得去頃。大狗來嚙。死如復活。屋裏呻嘷不能得出。其主嗔恚。設計欲殺。心畏死故。自力私去。平復差已。飢餓甚困。值遇押酒。偷食其糟。食飽訖已。不敢近屋。恐畏醉後或能打殺。即移在無人行處。恣意熟眠。三日醒已。飢虛甚困。顧盱食飲。無可得者。徘徊之頃。主人女郎擔米一斗。盛著坩中。蓋口而去。看人去已。以鼻推之。就中食米。食米訖竟。拔頭不得。畏人來見。盡力東西去不得脫。在中無聲住。須臾之頃。便至終於死此。還狗身傾。有菩薩名曰無言。即與說法五分戒。因教令修持。捨此身已生長生王家。聰明智慧得不退菩提。優婆塞戒乃有如是不思議力。}@
%{过去，有一个女人，躲避她的丈夫，独自贪吃，没有节制，因为偷吃，堕落到饿狗道。她出生在贫贱人家，福德薄弱，容貌丑陋，身体长满了疥疮，哭喊的声音像驴叫，吠叫灾怪经常发生，被人憎恨，被踢打，腰脊弯曲，蹄脚瘸跛，只会说杀，没有人给她食物。在五百世中，她只吃过三次饱饭。第一次饱饭，正好遇到两个醉汉同时呕吐，他们还没走，她就跑过去吃呕吐物。还没走多远，一只大狗就来咬她，她像死了一样又活过来，在屋里呻吟哀号，无法出去。她的主人很生气，设计想要杀她，她害怕死亡，就自己偷偷地跑走了。她恢复得差不多了，饥饿非常困苦，遇到一个卖酒的人，就偷吃他的酒糟。吃饱后，她不敢靠近房屋，害怕醉汉醒来后会打死她，就跑到没有人行的地方，任意睡觉。睡了三天醒来，饥饿虚弱，非常困苦，到处寻找食物和水，什么也找不到。她徘徊了一会儿，女主人挑着一斗米，放在锅里，盖上锅盖就离开了。看到人走了，她就用鼻子推开锅盖，在里面吃米。米吃完后，她拔出头，却拔不出来，害怕别人看见，拼命地往东往西跑，却无法脱身，只能无声地待在锅里。一会儿，她就死在那里，又回到狗身。有一个菩萨名叫无言，就给她讲五分戒，教她修行。她舍弃这个身体后，生到长寿王家，聪明智慧，得到不退菩提。优婆塞戒确实有如此不可思议的力量。}%

@{善男子汝等修道忍辱為先。何以故。昔有一人名曰高王。出家受戒。輕賤其師。常懷慢心。於諸同道亦復如是。鬪諍嗔忿口縱四過。命終之後墮大地獄。以經七佛猶不得出。却盡賢劫始可免難。餘報劫數說不可盡。是故修道先當忍辱。}@
%{善男子，你们修行，忍辱要放在首位，为什么呢？过去有一个人，名叫高王，他出家受戒，轻视他的老师，经常怀着傲慢之心，对其他修行者也是这样，争斗、嗔恨、口出恶言，犯了四种过失。他命终之后，堕落地狱，经过七佛，还不能出来，等到贤劫结束才能免除灾难，其他的报应劫数，说不完。所以修行，首先要忍辱。}%

@{又有一人作大國王。名曰𭫔盧伽。為大臻王之所討殄。王有一子名曰信住。其父滅已。藏身隱伏。年既長大。貧無資產。被遣事王。王時遊觀。身力疲極。失其眾侶。共王二人到一水邊。共王入洗。王時沈沒。信住接出。手捉王髮擬之深淵。信住語王。我是大臻子。王殺我父。是我大怨。蓋聞父讎不同天如蓋。兄讐不同國而行。我乘𮝉危事不可忍。王當就死。其王報言。百死無恨。信住答言。我不殺王。使王知耳。夫報怨者。譬如車輪無有已。不報和順怨乃得止。即便扶王上馬共還國。既還國已。召集諸臣問曰。今得大臻王子。為賞為斬。諸臣皆言。亡國之子不可賞也。宜當殺之。王即具論前事。以女妻之。還其本國。王自歸國如治。}@
%{又有一人做了大国王，名叫𭫔卢伽，被大臻王讨伐灭亡。国王有一个儿子，名叫信住，他的父亲死了，他就躲藏起来。他长大后，贫穷没有财产，被派去服侍国王。国王当时在游玩，身体非常疲惫，失去了同伴，只有他和国王两个人来到河边，国王下水洗澡，结果溺水了。信住把他救上来，用手抓住国王的头发，把他拉到深渊边上。信住对国王说：“我是大臻王的儿子，你杀了我的父亲，是我最大的仇人。我听说，父仇不同天，如盖不同，兄仇不同国而行，我乘着你危难的时候，不能忍耐，你应该去死。”国王回答说：“百死无恨。”信住回答说：“我不杀你，让你知道。报怨的人，就像车轮一样，没有停止的时候，不报怨，和顺才能停止。”于是他就扶着国王上马，一起回到国家。回到国家后，他就召集大臣，问他们说：“现在得到了大臻王的儿子，是奖赏他呢？还是杀了他？”大臣们都说：“亡国之子的儿子，不能奖赏，应该杀了他。”国王就详细地讲述了前事，把自己的女儿嫁给了他，送他回他的国家。国王自己回到国家，像以前一样治理国家。}%

@{善男子菩薩之心廣如山海。其中容處無量善惡。又讐猶忍。況餘嗔忿。現前中華報受樂。後生天中乃至大果。故持戒者忍力為大。}@
%{善男子，菩萨的心像山海一样广阔，其中容纳了无数的善恶，连仇恨都能忍耐，何况其他的嗔恨呢？现在受持戒律，就能得到快乐，将来生到天界，乃至证得大果。所以持戒的人，忍耐力最大。}%
@{受十善戒門}@
%{受持十善戒的道理}%

@{初起思惟。應修十善。十地經云。菩薩作是思惟。一切眾生墮諸惡道。皆由不離十不善業道集因緣故。是故我當先住善法。亦令他人住於善法。何以故。若人自不行善不具善行。為他說法令住善者。無有是處。}@
%{一开始就要思考，应该修行十善。十地经上说，菩萨这样思考：所有众生堕入恶道，都是因为不离开十不善业道，集聚因缘造成的。所以，我应该首先自己住持善法，也让别人住持善法。为什么呢？如果自己不修行善法，没有善行，却要对别人讲法，让他们住持善法，这是不可能的。}%

@{次思惟十不善果云。是菩薩復作是思惟。此十不善業道。上者地獄因緣。中者畜生因緣。下者餓鬼因緣。於中殺生之罪能令眾生墮於地獄畜生餓鬼。若生人中。得二種果報。一者短命。二者多病。}@
%{接着思考十不善业道的果报。菩萨又这样思考：这十不善业道，最严重的会导致堕入地狱，中等会导致堕入畜生道，最轻会导致堕入饿鬼道。其中，杀生的罪过能使众生堕入地狱、畜生、饿鬼。如果投生为人，也会得到两种果报：一是短命，二是多病。}%

@{劫盜之罪亦令眾生墮於地獄畜生餓鬼。若生人中。得二種果報。一者貧窮。二者共財不得自在(餘八三惡道文同)。}@
%{偷盗的罪过也能使众生堕入地狱、畜生、饿鬼。如果投生为人，也会得到两种果报：一是贫穷，二是共同财产不能自由支配。(其余八种恶道罪过，果报相同) }%

@{邪婬之罪。若生人中。得二種果報。一者婦不貞良。二者二妻相諍不隨己心。}@
%{邪淫的罪过，如果投生为人，也会得到两种果报：一是妻子不贞洁，二是两个妻子互相争吵，不随自己的心意。}%

@{妄語之罪。若生人中。得二種果報。一者多被誹謗。二者恒為多人所誑。}@
%{妄语的罪过，如果投生为人，也会得到两种果报：一是经常被人诽谤，二是经常被很多人欺骗。}%

@{兩舌之罪。若生人中。得二種果報。一者得破壞眷屬。二者得弊惡眷屬。}@
%{两舌的罪过，如果投生为人，也会得到两种果报：一是破坏亲人朋友的关系，二是得到不贤良的亲人朋友。}%

@{惡口之罪。若生人中。得二種果報。一者常聞惡聲。二者所有言說恒有諍訟。}@
%{恶口的罪过，如果投生为人，也会得到两种果报：一是经常听到恶劣的声音，二是所有言语都经常发生争吵。}%

@{綺語之罪。若生人中。得二種果報。一者所說正語人不信受。二者所有言說不能辨了。}@
%{绮语的罪过，如果投生为人，也会得到两种果报：一是所说的话，别人不相信，二是所说的话，不能辨别真伪。}%

@{貪欲之罪。若生人中。得二種果報。一者貪財無有厭足。二者多求恒不從意。}@
%{贪欲的罪过，如果投生为人，也会得到两种果报：一是贪财没有满足的时候，二是经常索求，却总是不能如愿。}%

@{嗔恚之罪。若生人中。得二種果報。一者常為他人求其長短。二者常為他人所惱害。}@
%{嗔恚的罪过，如果投生为人，也会得到两种果报：一是经常寻找别人的缺点，二是经常被别人恼害。}%

@{邪見之罪。若生人中。得二種果報。一者常生邪見家。二者心恒諂曲。}@
%{邪见的罪过，如果投生为人，也会得到两种果报：一是经常出生在邪见之家，二是内心总是虚伪狡诈。}%

@{既知惡果。次思遠離云。我當遠離十不善業道。樂行善法。作利益眾生故。當住十善業道。亦令他人住於十善業道。以自住善法遠離彼障修行對治。亦令眾生住善法故(次思十善所有利益。廣如十地仁王彌勒問論等說)。}@
%{既然知道了恶果，接下来就要思考远离，说：我应该远离十不善业道，乐于修行善法。为了利益众生，应该住持十善业道，也让别人住持十善业道。我自己住持善法，远离障碍，修行对治，也让众生住持善法。(接下来思考十善的利益，详细内容如十地经、仁王经、弥勒问论等所说) }%

@{既欲令眾生修行十善住十善法故。依增上悲。應於八種眾生生八種心。一者於惡行眾生。欲令住善行。故生安穩心。二於苦眾生。令樂具不盡。故生樂心。三於怨憎眾生。不念加報。故生慈心。四於貧窮眾生。欲令遠離彼苦。故生悲心。五於樂眾生。欲令不放逸。故生憐愍心。六於外道眾生。欲令現信佛法。故生利益心。七於因行眾生。欲令不退轉。故生守護心。八於一切攝菩提願眾生。願如己身。是諸眾生即是我身。故生我心。}@
%{既然想要让众生修行十善，住持十善法，就要依靠增上心，对八种众生生起八种心。一是对于行为恶劣的众生，想要让他们住持善行，所以生起安稳的心。二是对于痛苦的众生，想要让他们得到无穷无尽的快乐，所以生起快乐的心。三是对于怨恨憎恶的众生，不想要报复他们，所以生起慈悲的心。四是对于贫穷的众生，想要让他们远离痛苦，所以生起悲悯的心。五是对于快乐的众生，想要让他们不放逸，所以生起怜悯的心。六是对于外道众生，想要让他们现在就相信佛法，所以生起利益的心。七是对于已经开始修行，但还没有证果的众生，想要让他们不退转，所以生起守护的心。八是对于所有发菩提心，想要成佛的众生，希望他们就像自己一样，这些众生就是我的身，所以生起我心。}%

@{復作此念。是諸眾生墮於邪見。惡意惡心行惡道稠林。我應令彼眾生行真實道。住正見道如實法中。}@
%{又这样思考：这些众生堕入邪见，心怀恶念，恶行遍布，就像行走在恶道丛林中一样，我应该让他们走上真实之道，住持正见之道，在如实法中。}%

@{又念。是諸眾生共相破壞。分別彼我。常共鬪諍。日夜嗔恨熾然不息。我應令彼眾生住於無上大道之中。}@
%{又这样思考：这些众生互相破坏，分别彼此，经常互相争斗，日夜嗔恨炽盛，永不停息，我应该让他们住持无上大道之中。}%

@{又念。是諸眾生心無厭足。常求他財。邪命自活。我應令彼住於清淨身口意業正命法中。}@
%{又这样思考：这些众生内心没有满足，经常贪图别人的财物，用不正当的手段谋生，我应该让他们住持清净的身口意业，以及正命法中。}%

@{又作是念。是諸眾生因隨貪欲嗔恚愚癡。常為種種煩惱熾火之所燒然。不能志求出惡方便。我應令彼滅除一切煩惱大火。安置清淨無畏之處。}@
%{又这样思考：这些众生因为贪欲、嗔恚、愚痴，经常被各种烦恼烈火焚烧，不能志求出离恶道的方便，我应该帮助他们灭除一切烦恼大火，安置在清净无畏的地方。}%

@{又作是念。是諸眾生為於生死。此大瀑水波浪所沒。隨順欲流有流見流無明流。隨順世間漂流。沒大愛河。在大駛流。不能正觀。常有欲覺恚覺惱覺。惡行廣故。愛見水中羅剎所執。順入欲林。深愛著故。我慢陸地之所燋枯。無能救者。六入聚落不能動發。自離善行。無正度者。我應於彼生大悲心。以善根力而拔濟之。令得無畏不染寂靜離諸恐怖。住於一切智慧寶洲。}@
%{又这样思考：这些众生被生死轮回的大瀑布水波浪淹没，顺应着欲望之流、有为之流、见解之流、无明之流，顺应着世间的潮流，沉没在大爱河中，在快速流淌的大河中，不能正观，经常有欲望的觉知、嗔恚的觉知、烦恼的觉知，恶行广泛，被爱见之水中的罗刹所执着，顺应着进入欲望森林，因为深爱着，被我慢的陆地所焚烧枯竭，没有谁能救他们，六根的聚落不能动发，自己离开善行，没有正确的引导，我应该对他们生起大悲心，用我的善根力量去拔济他们，让他们得到无畏、不染、寂静，远离一切恐怖，住持一切智慧宝洲。}%

@{又作是念。是諸眾生閉在世間牢獄之處。眾多患苦多惱妄想。愛憎繫縛。憂悲共行。愛瑣所繫。入於三界無明稠林。我應令彼遠離一切三界牢獄所愛著處。令住離相無礙涅槃。發是念已。次為受戒法。如常儀。}@
%{又这样思考：这些众生被关在世间牢狱之中，有很多痛苦、烦恼、妄想，被爱憎所束缚，忧愁和悲伤相伴而行，被细微的执着所束缚，进入三界无明稠林，我应该让他们远离一切三界牢狱的执着之处，让他们住持无相无碍的涅槃。发起了这样的念头之后，接下来就是受戒的法事，按照平常的仪式进行。}%

@{又彌勒問經云。菩薩修行十善業道。有五希奇。何等為五。一者起勇猛心。二者精進。三者堅固。四者智慧。五者果(如名起)。}@
%{弥勒问经上说，菩萨修行十善业道，有五种希奇。哪五种呢？一是生起勇猛心，二是精进，三是坚固，四是智慧，五是果报(如名称所说) 。}%

@{又諸菩薩以願堅固故。依大慈悲。起利益眾生行。於諸世間。心不疲倦。何者名為菩薩堅固之願。答曰。有五種法。名為菩薩堅固之願。一者聲聞乘不能動轉。二者辟支佛乘不能動轉。三者諸外道論不能動轉。四者一切諸魔不能動轉。五者不以無因無緣自然動轉。}@
%{所有菩萨，因为他们的愿力坚固，依靠大慈悲，生起利益众生的事业，在世间，心不疲倦。什么叫做菩萨坚固的愿力呢？回答说：有五种法，叫做菩萨坚固的愿力。一是声闻乘不能动摇他们，二是辟支佛乘不能动摇他们，三是所有外道理论不能动摇他们，四是一切魔不能动摇他们，五是不会无缘无故地自然动摇。}%

@{復有五法。知菩薩有大慈悲心。一者為與眾生安穩樂故。不惜一切資生之物。二者不惜自身。三者不護惜命。四者修一切行不待多時。五者怨親等悲。是故菩薩於諸世間心不疲倦。}@
%{还有五种法，可以知道菩萨有大慈悲心。一是为了让众生得到安稳快乐，不惜一切资生之物。二是，不惜自身。三是不保护生命。四是修行一切法，不需要很久的时间。五是怨恨和亲近的人，都一样地慈悲。所以，菩萨在世间，心不疲倦。}%

@{既為眾生發菩提心。受此菩薩十善者。亦應修行堅固等心。}@
%{既然为了众生发起了菩提心，受持了菩萨十善戒，也应该修行坚固等心。}%
@{讚忍護戒門}@
%{讚揚忍耐，守護戒律的法門}%

@{優婆塞戒經第四云。善男子若優婆塞受持戒已。忍辱為先。嗔來喜報觸惱不變。此是菩薩持戒之體。菩薩施他。從怨為始。}@
%{《優婆塞戒經》第四卷說：好的男子，如果優婆塞受持戒律之後，忍辱是首要的。面對憤怒、喜悅、報復、觸犯、煩惱時，心境都不會改變，這就是菩薩持戒的本質。菩薩對他人施予恩惠，從對敵人開始。}%

@{善男子昔有國王號長生。正法治國。不枉人民。天下太平國土安靜。隣國王摩盧羅那貪其國土。興兵伐之。殺長生王。止其宮闕。}@
%{好的男子，從前有一個國王，名叫長生，他以正法治國，不冤枉百姓，天下太平，國土安寧。鄰國國王摩盧羅那貪圖他的國土，興兵攻打他，殺了長生王，佔領了他的宮殿。}%

@{長生王唯有一子。始能語言未有所識。長生王臨終之時。勅語左右。我子摩納若全身命。莫報國讐。真是我子欲止怨者。不生報想。怨乃得止。若報怨者。如車輪轉。無有已。}@
%{長生王只有一個兒子，剛學會說話，還不太懂事。長生王臨終的時候，命令左右的人說：我的兒子摩納，如果你想保住性命，就不要報仇。真正的兒子想要止息怨恨，就不會起報復的念頭，怨恨才能停止。如果報復怨恨，就如同車輪一樣不停地轉動，永遠不會結束。}%

@{摩納年至十二。改名易姓名為無字。被遣事王。無字年雖幼少。才智過人。形貌端正。顏色殊特。禮節俯仰。事之可觀。王甚愛敬。恒在室內。經歷三年。其年十五。王於爾時夫妻二人通有無字。更無餘人。}@
%{摩納長到十二歲，改名換姓叫做無字，被派去侍奉國王。無字雖然年紀小，但才智超群，相貌端正，容貌特別，舉止禮儀都很有規矩，讓人看得出他很懂事。國王非常喜歡他，經常把他留在身邊，三年過去了，無字十五歲了。這時候，國王和他的妻子只有無字一個人可以接觸，沒有其他人。}%

@{王於屋中失瓔珞珠衣一具。王即推撿。衣無所出。王自思惟。更無餘人。唯有無字。偷我珠衣。即收無字。如治問之。偷我珠衣。去速持出來。}@
%{國王在屋裡發現丟了一套瓔珞珠衣，他仔細檢查，卻找不到衣服。國王自己想，除了無字，沒有其他人，一定是無字偷了我的珠衣。於是，國王抓住了無字，嚴厲地問他：你偷了我的珠衣，趕快拿出來！}%

@{無字答王。是我偷珠。當知今日珠不可得。王即問言。汝偷我。云何如言珠不可得。無字答。本非我意。太子遣偷珠。在太子邊。云何可得。}@
%{無字回答國王：是我偷了珠子，但是你現在肯定找不到珠子了。國王問他：你偷了我的東西，為什麼說現在找不到珠子？無字回答：其實不是我想要偷的，是太子派我去偷的，珠子現在在太子那裡，怎麼可能找到呢？}%

@{王即問言。若太子偷。更復共誰。無字答言。王所愛臣。復共價客主。又共婬女。王於爾時依引收之。問太子言。如何偷珠。太子答王。我不偷珠。}@
%{國王又問：如果太子偷了，他會和誰一起呢？無字回答：國王最喜歡的臣子，還有商人、店主，還有妓女。國王於是依次把他們都抓起來，問太子：你怎麼偷了珠子？太子回答：我沒有偷珠子。}%

@{王問無字。太子不偷。無字白王。太子偷珠。今言不偷。得免偷珠。無字亦不偷珠。王禁太子著在非所。次問大臣。無字引汝偷珠。速出珠來。大臣答王。實不偷珠。}@
%{國王問無字：太子沒有偷？無字告訴國王：太子偷了珠子，現在說沒有偷，想逃避罪責，我也沒有偷珠子。國王把太子關起來，然後問大臣：無字指使你偷珠子，趕快把珠子拿出來！大臣回答國王：我確實沒有偷珠子。}%

@{王問無字。臣不偷珠。云何引之。無字白王。口言不偷。得作不偷。無字亦不偷珠。次問商人乃至婬女。亦復如是。王即引此五人各在一處。}@
%{國王問無字：臣子沒有偷，你為什麼指使他？無字告訴國王：他嘴上說沒有偷，就可以當做沒有偷，我也沒有偷珠子。國王依次問了商人到妓女，他們都說沒有偷，國王就把這五個人分別關押起來。}%

@{爾時婬女先往來者問無字言。王之屋內頗有異人不。無字答言。唯王夫妻及有我。更無異人。若無異人。頗鸚鵡等鳥獼猴等獸不。無字答言。有一獼猴恒在屋內。自餘獼猴悉不能入。}@
%{這時候，妓女們在互相串通，問無字：國王屋裡有沒有其他不相干的人？無字回答：只有國王夫婦和我，沒有其他人。她們又問：除了人之外，有沒有鸚鵡之類的鳥，或者獼猴之類的獸？無字回答：只有一隻獼猴經常在屋裡，其他的獼猴都進不去。}%

@{語無字言。獼猴偷去。審實不疑。汝當白王。出諸伎女多著好衣。自餘獼猴亦著好衣。屋內獼猴但令露身羅列庭前。種種舞戲。獼猴喜効。必持珠衣。共他舞戲。}@
%{她們對無字說：一定是獼猴偷走了，絕對不會錯。你應該去告訴國王，讓那些妓女都穿上漂亮的衣服，其他的獼猴也穿上漂亮的衣服，讓屋裡的那隻獼猴赤身裸體，在庭院裡排成隊伍，表演各種舞蹈。獼猴喜歡模仿，它一定會帶著珠衣，和其他的獼猴一起跳舞。}%

@{無字即以此事具白王。知王用其言。如是作計歌舞合已。獼猴即便持此珠衣來至庭所。始知五人不偷珠衣。獼猴是賊。王問無字。獼猴是賊。太子不偷。云何證之。}@
%{無字就把這件事詳細地告訴了國王，國王知道無字說得有道理，就按照他的計策，安排了歌舞表演。獼猴果然帶著珠衣來到庭院，這才明白，五個人都沒有偷珠衣，偷珠衣的是獼猴。國王問無字：獼猴是賊，太子沒有偷，你怎麼證明？}%

@{無字白王。太子王之正嫡。王所愛重。如其無罪。無字亦應無罪。若不引太子。自下不免失命。是故引太子。云何引大臣。無字白王。大臣者王所敬重。諸臣所尊。傾國貴賤念意佐助得無罪。我亦無罪。}@
%{無字回答國王：太子是國王的嫡子，國王非常愛他，如果太子沒有罪，我也應該沒有罪。如果我不指認太子，我從下往上就免不了死罪，所以才指認太子。為什麼要指認大臣呢？因為大臣是國王尊敬的人，也是所有大臣尊崇的人，整個國家上下都希望他平安無事，我才能平安無事。}%

@{云何引商人。無字白王。商主多有金銀異寶。脫得贖命。我亦應免。云何引婬女。無字白王。婬女貌美殊特。多有人與共來往。脫有思智度外人之計。脫能得賊。我即無罪。}@
%{為什麼要指認商人呢？無字回答國王：商人有很多金銀財寶，如果他能贖命，我也應該能免罪。為什麼要指認妓女呢？無字回答國王：妓女長得漂亮，有很多男人和她來往，如果她們能想出辦法，找到賊人，我就能免罪。}%

@{王知之有智。愛重如之。恒令自近。王後山獵見群鹿獸。走馬逐之失大眾侶。唯共無字二人相隨。王時疲極止息樹下。無字二坐懷杭王頭。王時眠熟不自覺悟。}@
%{國王知道無字很有智慧，非常喜歡他，經常讓他待在自己身邊。後來，國王到山裡打獵，看見一群鹿，騎馬追趕，結果和其他人走散了，只有他和無字两个人一起。國王當時非常疲倦，在樹下休息，無字坐在國王懷裡，用手托著國王的頭。國王當時睡得很熟，沒有察覺。}%

@{無字爾時嗔心內發。拔劒擬王。親我父怨今得其便。甚難可恕。復更思惟。我父臨終遺言勅我。若不報怨。真是我子。今若報怨。違父意。非孝子也。拍劒內之。}@
%{無字這時心裡充滿了憤怒，拔出劍，指向國王，心想：我父親的仇人，現在就在我面前，真是難以饒恕！他又開始思考：我父親臨終時囑咐我，如果不想報仇，才是真正的兒子。現在如果報仇，就會違背父親的遺願，就不是孝子了。他放下劍，把劍收了起來。}%

@{王便驚悟語無字言。我於夢中見長生王子長摩納身以劒臨我。無字白王。長生子久為灰土。今在深山。唯我二人。何處有長生王子。王還安眠。}@
%{國王突然驚醒，對無字說：我在夢裡看見長生王的兒子長摩納，拿著劍指向我。無字回答國王：長生王的兒子已經變成灰土了，現在在深山裡，只有我們两个人，哪裡還有長生王的兒子？國王又安然入睡。}%

@{無字復以利劒擬王。王驚寤如前。王復眠已。無字以手王頭髮。問王言。長摩納者我是也。王殺父親。是我怨。今得王。便分死以不。}@
%{無字又用鋒利的劍指向國王，國王再次驚醒，和之前一樣。國王再次睡著後，無字用手抓住國王的頭髮，問國王：長摩納就是我，你殺了我的父親，是我的仇人，現在我抓住了你，你準備怎麼死？}%

@{王言。本殺父。今死無恨。摩納白王。我父臨終勅我。今若殺王。違我父願。非孝子也。我不殺王。令王知也。扶王上馬。共歸王宮。}@
%{國王說：我本來就殺了你父親，現在死了也沒什麼遺憾。摩納告訴國王：我父親臨終時囑咐我，如果殺了你，就違背了父親的遺願，就不是孝子了。我不會殺你，讓你明白這個道理。他扶著國王上馬，一起回到王宮。}%

@{既到宮已。召集諸臣。王曰。今得長生王子。為當殺之。為當到賞。諸臣皆言。亡國之子不可賞也。聽當殺。王白。不然。具說前事。即以女妻之。到為本國之主。}@
%{到了王宮，國王召集了大臣，說：現在我抓住了長生王的兒子，應該殺了他還是獎賞他？大臣們都說：亡國之子的兒子，不能獎賞，應該殺掉。國王說：不對，他詳細地講述了之前的事情，然後把自己的女兒嫁給了摩納，讓他成為本國的國君。}%

@{王自歸還本土。二國通好。不相征討。菩薩之人怨親平等。父怨猶赦。況餘怨也。菩薩之心廣如山海。如能容受無量諸惡沒習之徒。應如是觀。}@
%{國王自己回到了自己的國家，兩個國家從此友好相處，不再互相征伐。菩薩對怨恨和親情平等看待，連父親的仇都能赦免，何況其他的怨恨呢？菩薩的心像山海一樣廣闊，能夠容納無量無數的惡習眾生，應該這樣看待。}%

@{菩薩和光。作此一國王及臣民。普行十善。極救幽苦。慈悲相向。如父如子。如兄如弟。柔和忍辱。悉發菩提心。善戒自居。其行清淨。}@
%{菩薩像陽光一樣溫暖照耀，成為這個國家的國王和百姓，普遍地實行十善法，極力救濟那些困苦的人，用慈悲之心對待他們，像父親對待兒子，像兄長對待弟弟一樣，溫和忍辱，都發起菩提心，以善戒為家，行為清淨。}%

@{此名菩薩發意施為無不利益。忍辱大力能摧煩惱。}@
%{這就是菩薩發心做事，無不利益眾生，忍辱的巨大力量可以摧毀煩惱。}%
@{白衣互受門}@
%{白衣互受门}%

@{ (夫妻相勸)優婆塞戒經云。善男子我本往墮邪見家。或綱自我善。我於爾時名曰廣利。妻名女。精進勇猛度脫無量。十善化導。我於爾時心生殺獵。貪嗜酒肉。懶墮懈怠。不能精進。妻時語我。止其獵殺。戒斷酒肉。勤加精進。得脫地獄苦惱之患。上生天宮與一處。我於爾時殺心不止。酒肉美味不能割捨。精進之心懶墮不前。天宮息意。地獄分受。我於爾時居聚落內。近僧伽藍。數聞犍鐘。妻語我言。事事不能。聞犍鐘聲。三彈指一稱佛。歛身自恭莫生憍慢。如其夜半此法莫廢。我即用之無復捨失。經十二年。其妻命終生忉利天。却後三年我亦壽盡。經至斷事。判我入罪。向地獄門。當入門時。聲鐘三聲。我即住立。心生歡喜。愛樂不厭。如法三彈指。長聲唱佛。聲皆慈悲。梵音朗徹。主事聞已。心甚愧感。此真菩薩云何錯判。即遣追還送往天上。既往到已。五體投地。禮敬我妻白言。大師幸承大恩如見濟拔。乃至菩提不違教勅。以是之故。互相為師各獲大果。汝等諦聽信受伏行。}@
%{(夫妻相劝) 优婆塞戒经说：善男子，我本来要堕落到邪见之家，幸好有你引导我向善。我那时叫广利，妻子叫女。她精进勇猛，度脱了无数众生，教导他们行十善。我那时心生杀念，贪图酒肉，懒惰懈怠，不能精进。妻子就劝我，停止杀生，戒除酒肉，勤加精进，这样才能摆脱地狱的痛苦，升到天宫，与她在一起。我那时杀心不改，美味的酒肉舍不得放弃，精进的心也懒惰懈怠，最终天宫无缘，地狱有份。我那时住在村落里，靠近僧伽蓝，经常听到犍钟的声音。妻子告诉我，你什么都做不了，听到犍钟声，就弹三下手指，念一声佛，收敛身心，不要生起傲慢心。即使半夜，也不要放弃这个方法。我听了她的劝告，就一直照做，没有再放弃。过了十二年，妻子寿终，升到忉利天。三年后，我也寿终。到了审判的时候，判我入罪，要把我送到地狱门。正要进门的时候，钟声响了三声，我便停住脚步，心中充满欢喜，爱乐不已，就按照方法，弹了三下手指，大声念佛，声音充满慈悲，梵音响彻云霄。判官听了，心中非常愧疚，心想：这分明是菩萨，怎么会判错呢？于是就派人把我送回天上。到了天上之后，我五体投地，向妻子礼拜，说：大师，幸亏你大恩大德，如同救拔我出苦海，直到成佛，我都会遵守你的教诲。正是因为这样，我们互相为师，最终都获得了大果。你们要认真听，信受奉行。}%

@{供養門}@
%{供养门}%

@{准四十四。菩薩有十種供養。一設利羅供養。二制多供養。三現前供養。四不現前供養。五自作供養。六教他供養。七財敬供養。八廣大供養。九無染供養。十正行供養。於如來所發起六種增上意樂。一者無上大功德田增上意樂。二無上有大恩德。三者一切有情中尊。四者如鄔曇妙華極難值遇。五獨一出現。六者一切世出世間功德圓滿一切義依增上意樂。依大莊嚴論。有八種供養如來。一依供養。二物。三緣起。四迴向。五因。六智。七田。八依止。頌云。現前不現前。衣服飲食等。深起善淨心。為滿於二聚。常願生佛世。三輪不分別。成熟諸眾生。最後十一種現前不現者。謂依供養。依於現在及過未世諸佛而供養故。衣服飲食等者。謂物供養。以衣服等而供養故。深起善淨心者。謂緣起供養。以深淨心而供養故。為滿於二聚者。謂迴向供養。為滿福智二種而供養故。常願生佛世者。謂因供養。由有宿願。願生佛世。令我有益不虛。供養故。三輪不分別者。謂智供養。設供受供供具三事不可得故。成熟諸眾生者。謂田供養。眾生為田。教彼供養。令種善根故。最後十一種者。謂依止供養。此有十一種。一者依止物。由依財物。而供養故。二者依止思惟。由依味思惟隨喜思惟悕望思惟故。三者依止信。由信大乘發菩提心故。四者願。由發弘誓願故。五者依止悲。由憐愍眾生故。六者依止忍。由難行能行故。七者依止行。由諸波羅蜜故。八者依止正念。由如法不倒故。九者依止正見。由如實覺了故。十者依止解脫。由聲聞煩惱滅故。十一者依止真實。由得大菩提故。五種自意供養如來。應知此供養為最上供養。何謂為五。一者淨信。二者深心。三者神通。四者方便。五者和合。淨信者。於大乘法說供養處。生淨信故。深心者。此心有九種。一味心。二隨喜心。三悕望心。四無厭心。五廣大心。六勝喜心。七勝利心。八無染心。九善淨心。神通者。謂依虛空藏等諸三摩提故。方便者。謂無分別智方便攝故。和合者。謂一切諸大菩薩和合一果入一切果故。文殊問經上卷云。有三十五大供養。是菩薩摩訶薩應知。然燈燒香塗身塗地香末香袈裟及繖若龍子幡并諸餘幡螺鼓大鼓鈴盤舞歌以臥具或三節鼓腰鼓節鼓并及截鼓曼陀羅華掃地灑地貫華懸繒飯水漿飲可食可噉及以可味香和檳榔楊枝浴香并及澡豆。此謂大供養。}@
%{准四十四，菩萨有十种供养：一、设利罗供养；二、制多供养；三、现前供养；四、不现前供养；五、自作供养；六、教他供养；七、财敬供养；八、广大供养；九、无染供养；十、正行供养。于如来所发起的六种增上意乐：一、无上大功德田增上意乐；二、无上有大恩德；三、一切有情中尊；四、如优昙妙华极难值遇；五、独一出现；六、一切世出世间功德圆满一切义依增上意乐。依大庄严论，有八种供养如来：一、依供养；二、物；三、缘起；四、回向；五、因；六、智；七、田；八、依止。颂云：现前不现前，衣服饮食等。深起善净心，为满于二聚。常愿生佛世，三轮不分别。成熟诸众生。最后十一種现前不现者，谓依供养。依于现在及过去未来世诸佛而供养故。衣服饮食等者，谓物供养。以衣服等而供养故。深起善净心者，谓缘起供养。以深净心而供养故。为满于二聚者，谓回向供养。为满福智二种而供养故。常愿生佛世者，谓因供养。由有宿愿，愿生佛世，令我有益不虚，供养故。三轮不分別者，谓智供养。设供受供供具三事不可得故。成熟诸众生者，谓田供养。众生为田，教彼供养，令种善根故。最后十一種者，谓依止供养。此有十一種：一者依止物。由依财物，而供养故。二者依止思惟。由依味思惟随喜思惟希求思惟故。三者依止信。由信大乘发菩提心故。四者愿。由发弘誓愿故。五者依止悲。由怜悯众生故。六者依止忍。由难行能行故。七者依止行。由诸波罗蜜故。八者依止正念。由如法不倒故。九者依止正见。由如实觉了故。十者依止解脱。由声闻烦恼灭故。十一者依止真实。由得大菩提故。五种自意供养如来，应知此供养为最上供养。何谓为五：一者净信；二者深心；三者神通；四者方便；五者和合。净信者，于大乘法说供养处，生净信故。深心者，此心有九种：一味心，二随喜心，三希求心，四无厌心，五广大心，六胜喜心，七胜利心，八无染心，九善净心。神通者，谓依虚空藏等诸三摩提故。方便者，谓无分别智方便摄故。和合者，谓一切诸大菩萨和合一果入一切果故。文殊问经上卷云：有三十五大供养，是菩萨摩诃萨应知。然灯烧香涂身涂地香末香袈裟及伞若龙子幡并诸余幡螺鼓大鼓铃盘舞歌以卧具或三节鼓腰鼓节鼓并及截鼓曼陀罗华扫地洒地贯华悬缯饭水浆饮可食可噉及以可味香和槟榔杨枝浴香并及澡豆。此谓大供养。}%
@{供養見利門}@
%{供养见利门}%

@{文殊問經下卷云。爾時文殊師利白佛言。世尊諸供養餘華用治眾病或消惡毒。其法云何。若供養佛餘華。般若波羅蜜華。佛足下華。菩提樹華。轉法輪處華。塔華。菩薩華。眾僧華。佛像華。其法云何。世尊用此華有幾種呪。世尊一切諸華。云何入佛華中。世尊用此華法。為有一種。為有多種。此呪為有一種為有多種。佛告文殊師利。各各華。各各呪。一一華呪。一百八遍誦。}@
%{文殊问经下卷云。尔时文殊师利白佛言。世尊诸供养余华用治众病或消恶毒。其法云何。若供养佛余华。般若波罗蜜华。佛足下华。菩提树华。转法轮处华。塔华。菩萨华。众僧华。佛像华。其法云何。世尊用此华有几种咒。世尊一切诸华。云何入佛华中。世尊用此华法。为有一种。为有多种。此咒为有一种为有多种。佛告文殊师利。各各华。各各咒。一一华咒。一百八遍诵。}%

@{佛華呪曰。}@
%{佛华咒曰。}%

@{南無佛闥寫冶莎訶}@
%{南无佛闼写冶莎诃}%

@{般若波羅蜜華呪曰。}@
%{般若波罗蜜华咒曰。}%

@{那末阿盧履(民旨反)波若波羅蜜多裔莎訶}@
%{那末阿卢履(民旨反)波若波罗蜜多裔莎诃}%

@{佛足華呪曰。}@
%{佛足华咒曰。}%

@{那莫波陀制點耽鹽莎訶}@
%{那莫波陀制点耽盐莎诃}%

@{菩提樹華呪曰。}@
%{菩提树华咒曰。}%

@{南無菩提逼力龕嵐莎訶}@
%{南无菩提逼力龛岚莎诃}%

@{轉法輪處華呪曰。}@
%{转法轮处华咒曰。}%

@{南無達摩斫柯羅夜莎訶}@
%{南无达摩斫柯罗夜莎诃}%

@{塔華呪曰。}@
%{塔华咒曰。}%

@{那莫鍮跋耶莎訶}@
%{那莫鍮跋耶莎诃}%

@{菩薩華呪曰。}@
%{菩萨华咒曰。}%

@{南無菩提薩埵冶莎訶}@
%{南无菩提萨埵冶莎诃}%

@{眾僧華呪曰。}@
%{众僧华咒曰。}%

@{那莫僧伽冶莎訶}@
%{那莫僧伽冶莎诃}%

@{佛像華呪曰。}@
%{佛像华咒曰。}%

@{那莫波羅底耶莎訶}@
%{那莫波罗底耶莎诃}%

@{文殊師利呪經如是。汝當受持。復告文殊師利。用此華法。若比丘比丘尼優婆塞優婆夷。若能信修行。應當早起清淨澡瀨念佛功德恭敬此華。不以足蹈及跨華上。如法執取安置淨器。若人寒熱。冷水摩華以用塗身。若頭額痛亦皆用塗。若吐利出血。或腹內煩痛。以漿飲摩華。當服此華飲。若口患瘡。以暖水摩華含此華汁。若人多嗔。或以冷水或以沙糖。以摩此華飲服華汁。若多貪染。以灰汁摩華塗其隱處。復以冷水摩華塗其頂上。貪結漸消。常為一切所愛敬。若天雨不止。於空閑處。以火燒華。令雨即止。若天亢旱。在空閑處。以華置水中。復呪冷水更麗華上。天即降雨。若牛馬象等本性不調。以華飲之即便調伏。若諸果樹華實不茂。以冷水牛糞摩取華汁。以塗其根。不得踐蹈。華實即多。若田中多水苗稼損減。搗華為抹以散田中。即得滋長。若高原陸地無有水處。請四比丘。於其處布華。一日之中百八遍誦呪。次復一日更以新華布先華上。又誦呪一百八遍。如是乃至七日。掘便得水。若國土多疾病。以冷水磨華。塗螺鼓等。吹擊出聲。聞者即愈。若敵國怨家欲來侵境。以水摩華。在於彼處用灑散之。即得退散。若於高山有盤石處。眾多比丘於石上摩華。摩華既竟相與禮拜。久後石上自生珍寶。若人愚癡。取所供養華數有百種下至七種。搗以為抹。以𤚩牛蘇先誦呪一百八遍。和以為丸如彈丸大。日服一丸。服丸之時亦誦呪百八遍。漸得聰明利根。一日之中能誦百偈。若人有所作。取優鉢羅華拘物頭華分陀利華欝波羅華等若水陸生華。華有百種。先以供養。後以水摩華。隨其所須或塗或散。悉皆有果。若得百種華。抹以為散。水和為丸。若惡腫病摩其瘡上。其病即愈。若癕若癤若諸毒。或服此丸。或以塗膚。病即得除。若人常患氣味身體消滅。以大小麥汁摩於華塗其身上。即便充悅。復以未利華汁和華散。為丸塗其額上。一切怨家見生愛念。文殊師利此華呪法。}@
%{文殊师利咒经如是。汝当受持。复告文殊师利。用此华法。若比丘比丘尼优婆塞优婆夷。若能信修行。应当早起清净澡濑念佛功德恭敬此华。不以足蹈及跨华上。如法执取安置净器。若人寒热。冷水摩华以用涂身。若头额痛亦皆用涂。若吐利出血。或腹内烦痛。以浆饮摩华。当服此华饮。若口患疮。以暖水摩华含此华汁。若人多嗔。或以冷水或以沙糖。以摩此华饮服华汁。若多贪染。以灰汁摩华涂其隐处。复以冷水摩华涂其顶上。贪结渐消。常为一切所爱敬。若天雨不止。于空闲处。以火烧华。令雨即止。若天亢旱。在空闲处。以华置水中。复咒冷水更丽华上。天即降雨。若牛马象等本性不调。以华饮之即便调伏。若诸果树华实不茂。以冷水牛粪摩取华汁。以涂其根。不得践蹈。华实即多。若田中多水苗稼损减。捣华为抹以散田中。即得滋长。若高原陆地无有水处。请四比丘。于其处布华。一日之中百八遍诵咒。次复一日更以新华布先华上。又诵咒一百八遍。如是乃至七日。掘便得水。若国土多疾病。以冷水磨华。涂螺鼓等。吹击出声。闻者即愈。若敌国怨家欲来侵境。以水摩华。在于彼处用洒散之。即得退散。若于高山有盘石处。众多比丘于石上摩华。摩华既竟相与礼拜。久后石上自生珍宝。若人愚痴。取所供养华数有百种下至七种。捣以为抹。以𤚩牛苏先诵咒一百八遍。和以为丸如弹丸大。日服一丸。服丸之时亦诵咒百八遍。渐得聪明利根。一日之中能诵百偈。若人有所作。取优钵罗华拘物头华分陀利华欝波罗华等若水陆生华。华有百种。先以供养。后以水摩华。随其所须或涂或散。悉皆有果。若得百种华。抹以为散。水和为丸。若恶肿病摩其疮上。其病即愈。若癕若癤若诸毒。或服此丸。或以涂肤。病即得除。若人常患气味身体消灭。以大小麦汁摩于华涂其身上。即便充悦。复以未利华汁和华散。为丸涂其额上。一切怨家见生爱念。文殊师利此华咒法。}%

@{南無佛闥寫冶莎訶(一)那末柯盧履(民旨反)般若波羅蜜多𮖭莎訶(二)那莫波陀制點耽鹽莎訶(三)南無菩提逼力龕嵐莎訶(四)南無達摩斫柯羅夜莎訶(五)那莫鍮跋耶莎訶(六)南無菩提薩埵野莎訶(七)那莫僧伽野莎訶(八)那莫波羅底耶莎訶(九)}@
%{南无佛闼写冶莎诃(一)那末柯卢履(民旨反)般若波罗蜜多𮖭莎诃(二)那莫波陀制点耽盐莎诃(三)南无菩提逼力龛岚莎诃(四)南无达摩斫柯罗夜莎诃(五)那莫鍮跋耶莎诃(六)南无菩提萨埵野莎诃(七)那莫僧伽野莎诃(八)那莫波罗底耶莎诃(九)}%
@{一一呪誦百八遍。此呪章句汝於處處當說。如佛華法餘華亦如是。}@
%{念诵一百零八遍，这个咒语和它的词句，你应该在任何地方都念诵。就像佛的华严法，其他的华严法也是一样的。}%

@{障治門}@
%{障治门}%

@{瑜伽七十九云。菩薩略有四上品障。若不淨除。終不堪能入菩薩地及地漸次。何等為四。一者於諸菩薩毘奈耶中。起染污犯。二者毀謗大乘相應妙法。三者未積集善根。四者有染愛心。為治此四。一者遍於十方諸佛如來所。深心懇責發露悔過。二者遍為利益一切十方諸有情類。勸請一切如來說法。三者遍於十方一切有情所有功德。皆生隨喜。四者凡所生起一切善根。皆悉迴向阿耨菩提。}@
%{瑜伽七十九经说，菩萨大致有四种上等的障碍，如果不清除这些障碍，最终就无法进入菩萨地，也无法逐渐地升地。这四种障碍是什么呢？第一，在菩萨的戒律中犯戒，造下污垢。第二，诽谤大乘相对应的妙法。第三，没有积累善根。第四，有染污的爱情。为了治好这四种障碍，第一，要遍遍地向十方诸佛如来，发自内心深处地恳切责问自己，发露忏悔自己的过错。第二，为了利益一切十方众生，劝请一切如来说法。第三，对十方一切众生所具有的功德，都生起随喜心。第四，一切所生起的善根，都回向阿耨菩提。}%

@{勝劣門}@
%{胜劣门}%

@{彌勒問經論第二云。菩薩摩訶薩有五種法。勝於聲聞十善業道。一專心修行。以畢竟不離一味心故。二常修行。不斷不絕不休息故。三為安穩自身。為自身取人天身。取人天安穩及大菩提故。四為安穩他身。為與一切眾生安穩畢竟迴向大菩提故。五善清淨。復有七種。一不破故。少分修治名之為破。具足修治名為不破。二不點。不自修行。教他修行。故名為點。菩薩自行教他修行。故名不點。三不污。自不修行不教他修。見他修行而心隨喜。故名為污。是故菩薩具足修行名為不污。四無所屬。要依他智而能修行。故名為屬。是故菩薩不依他智而能修行名無所屬。五善究竟。專念畢竟欲心等。名善究竟。六不食。迴向於有。取有資生。故名為食。是故菩薩不取於有名為不食。七智者讚歎。捨二乘迴向世間。捨大乘迴向小乘。名智者不讚歎。是故菩薩於二乘中不迴向世間。於大乘中不迴向二乘。名智者所讚。應知。菩薩有五種法。修行十善業道。能過世間。一者願。菩薩從初發心乃至道場。常為一切世間天人而作福田。勝諸二乘故。二者安穩。菩薩修行雖為世間極苦所迫。不捨菩提。專心修行故。三深心。以最勝心修行故。以諸菩薩最深愛心修行十善故。四善清淨。以菩薩有三種清淨行十善道故。五方便者。菩薩於何等法中。以何等方便。修行十善故。復有五種法故。修行無量十善業道。何等為五。一無量世。以無量時修行故。二無量善法。以彼善法無量故。菩薩起無量善業道。集一切功德。令生受用故。三無量觀。以為無量眾生觀非為有量眾生故。四無量盡者。譬如長者財富無量。是大捨者。是大慈者。行大悲者。大商主者。憐愍一切諸眾生故。修行者。不退心者。起如是心。我能與彼一切眾生無量無邊安穩之樂。菩薩亦行以住深心。為諸眾生住安穩心。起大精進心。作是思惟。我當教化無量無邊苦惱眾生。皆悉安置涅槃樂中。是故菩薩修行無盡。五無量迴向。以十無盡無量。修行善業道。亦復無量。以依先迴向無量故。菩薩修行一切善業道。果亦復無量。名無量迴向。}@
%{弥勒问经论第二说，菩萨摩诃萨有五种法，胜过声闻十善业道。第一，专心修行，因为最终不离开一心一意的心。第二，经常修行，不间断、不停止、不休息。第三，为了安稳自身，为了自身获得人天身，获得人天安稳以及大菩提。第四，为了安稳他身，为了让一切众生安稳，最终回向大菩提。第五，善清净，还有七种。第一，不破，少分修治叫做破，具足修治叫做不破。第二，不点，自己不修行，教别人修行，叫做点。菩萨自己修行，也教别人修行，叫做不点。第三，不污，自己不修行，也不教别人修行，看到别人修行，而内心随喜，叫做污。所以，菩萨具足修行，叫做不污。第四，无所属，要依靠别人的智慧才能修行，叫做属。所以，菩萨不依靠别人的智慧就能修行，叫做无所属。第五，善究竟，专念最终的欲心等等，叫做善究竟。第六，不食，回向于有，取有资生，叫做食。所以，菩萨不取于有，叫做不食。第七，智者赞叹，舍弃二乘，回向世间，舍弃大乘，回向小乘，叫做智者不赞叹。所以，菩萨在二乘中不回向世间，在大乘中不回向二乘，叫做智者所赞。应该知道，菩萨有五种法，修行十善业道，能够超越世间。第一，愿，菩萨从初发心直到道场，经常为一切世间的天人而作福田，胜过诸二乘。第二，安稳，菩萨修行，虽然被世间极度的痛苦所迫，但不舍菩提，专心修行。第三，深心，以最胜心修行，以诸菩萨最深的爱心修行十善。第四，善清净，因为菩萨有三清净，行十善道。第五，方便，菩萨在什么法中，以什么方便修行十善，还有五种法，修行无量十善业道。这五种是什么呢？第一，无量世，以无量时间修行。第二，无量善法，以那些善法无量，菩萨起无量善业道，集一切功德，令人生受用。第三，无量观，以为无量众生观，不是为有限的众生观。第四，无量尽，譬如长者财富无量，是大舍者，是大慈者，行大悲者，大商主者，怜悯一切众生，修行者，不退心者，起这样的心，我能给予一切众生无量无边的安稳快乐。菩萨也以住深心，为诸众生住安稳心，起大精进心，作如是思惟，我应该教化无量无边的苦恼众生，都安置在涅槃的快乐中。所以，菩萨修行无尽。第五，无量回向，以十无尽无量，修行善业道，也无量，因为依先前回向无量，菩萨修行一切善业道，果也无量，叫做无量回向。}%

@{善友門}@
%{善友门}%

@{一善友相。四十四菩薩地云。當知菩薩成就八支。能為善友眾相圓滿。一者住戒。於諸律儀無穿無缺。二者多聞。覺慧成就。三者具證。得修所成隨一勝善。逮於止觀。四者哀愍。內具慈悲。能捨自己現法樂住。精勤無怠饒益於他。五者無畏。為他宣說正法教時。非由恐怖忘失念辯。六者堪忍。於他輕笑調弄鄙言違拒等事非愛言路種種惡行。皆悉能忍。七者無倦。其力充強。能多思擇。處眾說法。言無蹇澁。心不疲厭。八者善詞。語具圓滿不壞法性。言詞辨了。善友所作。菩薩地云。若諸菩薩具五種相。眾德相應。能為善友。所作不虛。一者於他先欲求作利益安樂。二者於彼利益安樂。如實了知。無顛倒覺。三者於彼善權方便。順儀說法。隨眾堪受。調伏事中有能有力。四者饒益心無厭倦。五者具足平等大悲。於諸有情劣中勝品。心不偏黨。若諸菩薩成就五相。令善友性作信依處。令他遠聞極生淨信。何況親覩。一者勝妙。威儀圓滿寂靜。具足一切支分。皆無躁動。二者敦肅。三業現行無掉無擾。三者無矯。不為誑他故思詐現嚴整威儀。四者無嫉。終不於他所得利養恭敬生不堪忍。而常請說後勸於彼。廣施恭敬無諂偽心。見彼說法及利恭敬。深生隨喜。如自所得。五者儉約。尠儲隨捨。善友菩薩由五種相。於所化生為善友事。一能諫舉。二能令憶。三能教授。四能教誡。五能說法。當知菩薩由四種相。方得圓滿親近善友。一於善友有病無病。隨時供侍。恒常發起愛敬淨信。二於善友。隨時敬問禮拜。奉迎合掌。慇勤修和敬業。而為供養。三於善友。如法衣服飲食臥具病緣醫藥資身什物。隨時供養。四於善友。若正依止於如法義。若合若離。隨自在轉。無有傾動。如實顯發。作奉教心。隨時往詣。恭敬承事請問聽受。准法句經云。爾時寶明菩薩白佛言。世尊云何是善知識。佛言。善知識者。善解深法空無相無作無生無滅。了達諸法從本以來究竟平等無業無報無因無果性相如如。住於實際。於畢竟空中。熾然建立。是善知識。舉喻顯能。法句經云。善男子善知識者。是汝父母。養育汝等菩提身故。善知識者。是汝眼目。示導汝等菩提路故(下略不具善知識言。准此)。是汝脚足。荷負汝等離生死故。是汝梯蹬。扶持汝等至彼岸故。是汝飲食。能使汝等增長法身故。是汝寶衣。覆蓋汝等功德身故。是汝橋梁。運載汝等度有海故。是汝財寶。究攝汝等離貧苦故。是汝日月。照曜汝等離黑闇故。是汝身命。護惜汝等無有怖時故。是汝鎧杖。降伏諸魔得無畏故。是汝絙繩。挽拔汝等離地獄故。是汝妙藥。療治汝等煩惱病故。是汝利刀。割斷汝等諸愛網故。是汝雨。閏漬汝等菩提牙故。是汝燈明。能破汝等五蓋闇故。是汝善標。教示汝等趣正道故。是汝薪火。成熟汝等涅槃食故。是汝弓箭。射殺汝等煩惱賊故。是汝勇將。能破汝等生死軍故。是汝如來。破汝煩惱至涅槃故。善男子善知識者。有如是等無量功德。是故我今教汝親近。於是寶明與諸大眾聞佛說此妙法及善知識要句。舉聲號哭。淚下如雨。悲啼懊惱。不能自裁。自念。我身從曠劫來。為善知識之所守護。是故今日值於如來。得聞深法。如是遇者。善知識力。非我力能。自念。我等從本已來。未曾報恩方便親近。說此語已。重復舉聲。知識大文與瑜伽同。尸迦羅越六向拜經云。惡知識有四輩。一者內有怨心。外強為知識。二者於人前好言語。背後說人惡。三者有急時。於人前愁憂。背後歡喜。四者外如親厚。內興怨謀。善知識亦有四輩。一者外如怨家。內有厚意。二者於人前直諫。於外說人善。三者病瘦縣官為其征伀憂解之。四者見人貧賤不棄捐。常念求方便喜富之。惡知識復有四輩。一者難諫曉教之作善。故與惡者相隨。二者教之莫與喜酒者為伴。故與嗜酒人相隨。三教之自守。益更多事。四者教之與賢者為友。故與博掩子為厚。善知識復有四輩。一者見人貧窮。本之令治生。二者不與人諍挍計。三者日往消息之。四者坐起常相念。善知識復有四輩。一者為吏所捕。將歸藏匿之。於後解決之。二者有病瘦。將歸養視之。三者知識死亡。棺歛視之。四者知識已死後念其家。善知識復有四輩。一者欲鬪止之。二者欲隨惡知識。諫止之。三者不欲治生。勸令治生。四者不喜經道。教令信喜之。惡知識復有四輩。一者人小侵之。便大怒。二者有急之日。請使不肯行。三者見人有急時。避人走。四者見人死亡。棄不視。佛言。擇其善者從之。惡者遠之。我與善知識相隨。故自致得佛。}@
%{第一，善友的相貌。四十四菩萨地说，应当知道菩萨成就八支，能够成为善友，具备圆满的相貌。第一，住戒，在戒律中没有破绽，没有缺漏。第二，多闻，觉慧成就。第三，具证，获得修所成的任何一种胜善，达到止观。第四，哀愍，内心具有慈悲，能够舍弃自己现法快乐，精勤不懈地利益他人。第五，无畏，为了他人宣说正法的时候，不会因为恐惧而忘失念辩。第六，堪忍，面对他人轻笑、调弄、鄙言、违拒等事情，以及不爱言路种种恶行，都能忍耐。第七，无倦，力量充实，能够多思择，在人群中说法，言语没有阻滞，内心不疲倦。第八，善词，言语圆满，不破坏法性，言词辨了。善友所作，菩萨地说，如果诸菩萨具足五种相，众德相应，能够成为善友，所作不虚。第一，对他人先想要作利益安乐。第二，对他们的利益安乐，如实了知，没有颠倒觉。第三，对他们善权方便，顺仪说法，随众堪受，调伏事情，有能有力。第四，饶益心没有厌倦。第五，具足平等大悲，对诸有情，劣中胜品，内心不偏袒。如果诸菩萨成就五相，让善友性成为信依处，让别人远闻，极生净信，何况亲眼目睹。第一，胜妙，威仪圆满寂静，具足一切支分，都没有躁动。第二，敦肃，三业现行，没有掉没有扰。第三，无矫，不为了欺骗他人，而故意装出严肃整齐的威仪。第四，无嫉，最终不会因为他人所得的利养恭敬，而生出不能忍受，而经常请说之后劝勉他们，广施恭敬，没有谄伪之心，看到他们说法以及利养恭敬，内心深处生起随喜，如同自己所得。第五，俭约，少储随舍。善友菩萨由于五种相，在所化生成为善友的事情。第一，能够谏举。第二，能够令忆。第三，能够教授。第四，能够教诫。第五，能够说法。应当知道，菩萨由于四种相，才能圆满亲近善友。第一，对善友，有病无病，随时供侍，恒常发起爱敬净信。第二，对善友，随时敬问礼拜，奉迎合掌，殷勤修和敬业，而为供养。第三，对善友，如法的衣服饮食卧具病缘医药资身什物，随时供养。第四，对善友，如果正依止于如法的义理，无论是合还是离，随自在转，没有倾动，如实显发，作奉教心，随时往诣，恭敬承事，请问听受。准法句经说，尔时宝明菩萨白佛言，世尊云何是善知识。佛言，善知识者，善解深法空无相无作无生无灭，了达诸法从本以来究竟平等无业无报无因无果性相如如，住于实际，于毕竟空中，炽然建立，是善知识。举喻显能，法句经说，善男子善知识者，是汝父母，养育汝等菩提身故。善知识者，是汝眼目，示导汝等菩提路故(下略不具善知识言，准此) 。是汝脚足，荷负汝等离生死故。是汝梯蹬，扶持汝等至彼岸故。是汝饮食，能使汝等增长法身故。是汝宝衣，覆蓋汝等功德身故。是汝桥梁，运载汝等度有海故。是汝財寶，究摄汝等离贫苦故。是汝日月，照曜汝等离黑闇故。是汝身命，护惜汝等无有怖时故。是汝铠杖，降伏诸魔得无畏故。是汝絙繩，挽拔汝等离地狱故。是汝妙药，疗治汝等烦恼病故。是汝利刀，割断汝等诸爱网故。是汝雨，润渍汝等菩提牙故。是汝灯明，能破汝等五盖闇故。是汝善標，教示汝等趣正道故。是汝薪火，成熟汝等涅槃食故。是汝弓箭，射杀汝等烦恼贼故。是汝勇將，能破汝等生死军故。是汝如來，破汝烦恼至涅槃故。善男子善知识者，有如是等无量功德。是故我今教汝亲近。于是宝明与诸大眾闻佛说此妙法及善知识要句，举声号哭，泪下如雨，悲啼懊恼，不能自裁，自念，我身从旷劫来，为善知识之所守护，是故今日值于如来，得闻深法，如是遇者，善知识力，非我力能，自念，我等从本已来，未曾报恩方便亲近，说此语已，重复举声。知识大文与瑜伽同。尸迦罗越六向拜经说，恶知识有四辈。第一，内心有怨恨心，外强为知识。第二，在人前说好话，背后说人坏话。第三，有急事的时候，在人前愁忧，背后欢喜。第四，外表亲厚，内心怀怨谋。善知识也有四辈。第一，外表像怨家，内心有厚意。第二，在人前直谏，在外说人善。第三，病瘦县官为其征伀忧解之。第四，见人贫贱不弃捐，常念求方便喜富之。恶知识又有四辈。第一，难谏晓教之作善，所以与恶人相随。第二，教他不要与喜欢喝酒的人做伴，所以与嗜酒人相随。第三，教他自守，益更多事。第四，教他与贤者为友，所以与博掩子为厚。善知识又有四辈。第一，见人贫穷，本之令治生。第二，不与人争斗计较。第三，每天去探望他。第四，坐起常相念。善知识又有四辈。第一，为官吏所捕，将要归去，藏匿他，于后解决他。第二，有病瘦，将要归去，养视他。第三，知识死亡，棺歛视之。第四，知识已死后念其家。善知识又有四辈。第一，想要打架，阻止他。第二，想要跟随恶知识，谏止他。第三，不想要治生，劝他治生。第四，不喜欢经道，教他信喜之。恶知识又有四辈。第一，人稍微侵犯他，就大怒。第二，有急事的时候，请他帮忙，他不肯去。第三，看到别人有急事，躲避人走。第四，看到别人死亡，弃而不顾。佛说，选择善者跟随他，恶者远离他，我与善知识相随，所以自己最终得佛。}%
@{雜行門}@
%{杂行门}%

@{謂子事父母當有五事。一者當念治生。二者早起勅令奴婢時作飯食。三者不益父母憂。四者當念父母恩。五者父母病瘦。當恐懼求醫師治之。父母視子亦有五事。一者當教去惡就善。二者當教計算書疏。三當教持經戒。四者當為早娶婦。五者家中所有當與之。弟子事師當有五事。一者當敬歎。二者當念其恩。三者所教隨之。四者思念不厭。五者於後當稱譽之。師教弟子亦有五事。一當令疾知。二當令勝他弟子。三欲令知不忘。四諸疑難悉為解之。五欲令弟子智勝師。婦事夫有五事。一夫從外來。當起迎之。二夫出不在。當炊蒸掃除待之。三不得有婬心於外。夫罵詈之。不得還言作怒。四當用夫教誡所有財物不得藏隱。五夫休息蓋藏乃得臥。夫視婦亦有五事。一者出入當敬於婦。二飲食衣被當用與。三用給金銀珠璣。四家中所有少多悉付之。五不得於外有邪心畜侍御人。親屬朋友當有五事。一見作非惡。私於屏處諫曉呵止。二有小急。當奔赴救護。三有私語。不得為他說。四當相敬歎。五所有好物當多少分與之。大夫視奴客婢使亦有五事。一當以時與飲食衣被。二病瘦當為呼醫治之。三不妄撾打之。四有私財不得奪之。五分物當平等。奴客婢使事大夫亦有五事。一當自早起勿令大夫呼。二所當作自用心為之。三當惜大夫物不得棄捐乞丐人。四大夫出入當送迎。五當於後稱譽大夫善。不得說其惡。人事沙門道人當用五事。一以善心向之。二擇好言與語。三以身敬之。四當慈慕之。五沙門道人人中雄師。當敬事之問度世事。沙門道人當以六意視凡夫。教布施乃至智慧為六。沙門道人教去惡為善。開示正道恩。大於父母也。}@
%{孩子要孝敬父母，要做好五件事：第一，要想着如何赚钱养家；第二，要早点起床，吩咐奴婢做饭；第三，不要让父母担心；第四，要想着父母的恩情；第五，父母生病了，要着急地找医生治疗。父母要教育孩子，也要做好五件事：第一，要教孩子去除恶习，做善事；第二，要教孩子算账，写文章；第三，要教孩子持戒诵经；第四，要早点为孩子娶媳妇；第五，家里的财产都要给孩子。学生要尊敬老师，也要做好五件事：第一，要尊敬赞叹老师；第二，要想着老师的恩情；第三，要听从老师的教诲；第四，要不断地思考老师的教诲，永不厌倦；第五，在老师去世后要称赞老师。老师教导学生，也要做好五件事：第一，要让学生迅速地明白道理；第二，要让学生比其他学生更出色；第三，要让学生牢记教诲；第四，要为学生解答所有疑难问题；第五，要让学生比老师更聪明。妻子要侍奉丈夫，也要做好五件事：第一，丈夫从外面回来，要起身迎接；第二，丈夫外出不在家，要做好饭菜，打扫卫生，等待丈夫回来；第三，心中不能有邪念，不能想着外面的男人；第四，丈夫训斥你，不能顶嘴生气；第五，要按照丈夫的教诲，管理好家里的财产，不能私藏。丈夫要对待妻子，也要做好五件事：第一，外出回家要尊重妻子；第二，要和妻子一起吃饭，穿衣服，盖被子；第三，要给妻子金银珠宝；第四，家里的财产，无论多少，都要交给妻子；第五，不能在外面有邪念，养情人。亲戚朋友之间要做好五件事：第一，见到对方时不要做坏事，私下里要劝诫对方，制止对方的错误行为；第二，对方有急事，要立即前去帮助；第三，对方有私密话，不要告诉别人；第四，要相互尊敬赞叹；第五，有好东西要分给对方，无论多少。主人对待奴仆，也要做好五件事：第一，要按时给奴仆提供饮食，衣服，被子；第二，奴仆生病了，要请医生治疗；第三，不要随便打骂奴仆；第四，奴仆有私房钱，不要抢夺；第五，分配东西要公平。奴仆侍奉主人，也要做好五件事：第一，要早点起床，不要等主人叫；第二，该做的事情要用心去做；第三，要珍惜主人的东西，不要丢弃，也不要给乞丐；第四，主人外出回家要送迎；第五，在主人去世后要称赞主人的优点，不要说主人的坏话。对待出家人，也要做好五件事：第一，要怀着善心对待他们；第二，要选择好的语言和他们交谈；第三，要恭敬地对待他们；第四，要慈爱地对待他们；第五，出家人是人间的雄师，要恭敬地侍奉他们，向他们请教如何解脱生死。出家人要以六种意念对待凡夫，教导凡夫布施，乃至智慧，共六种。出家人教导凡夫去除恶习，行善事，开示正道，恩情比父母还大。}%

@{婦行門}@
%{妇行门}%

@{玉耶經云。佛告玉耶。女人不當自恃端政輕慢夫婿。何者端正。去邪態八十四垢。定意一心。是為端正。不以顏色面白髮綵為端正也。女人身中有十惡事。何等為十。一者女人初生墮地。父母不喜。二者育養視無滋味。三者女人心常畏人。四者父母恒憂嫁娶。五者與父母生相離別。六者常畏夫聟。視其顏色。歡悅輒喜。嗔恚則懼。七者懷姙產生甚難。八者女人少為父母所撿錄。九者中為婿禁制。十者年老為兒孫所呵。從生至終不得自在。是為十惡。佛告玉耶。婦事公姑夫婿有五善三惡。何為五善。一者為婦當晚臥早起。櫛梳髮綵。整頓衣服。洗拭面目。勿有垢穢。執於事作。先啟所尊。心常恭順。設有甘美。不得先食。二者夫婿呵罵。不得嗔恨。三者一心守夫婿。不得念邪婬。四者常願夫婿長壽。五者夫婿出行。婦當整頓家中。常念夫善不念夫惡。是為五善。何等三惡。一者不以婦禮承事公姑夫婿。但欲美食。先取噉之。未瞑早臥。日出不起。夫若呵教。嗔目視夫。應拒獨罵。二者不一心向夫婿。但念他男子。三者欲令夫死早得更嫁。是為三惡。佛告玉耶。世間復七輩婦。一婦如母。二如妹。三如善知識。四如婦。五如婢。六如怨家。七如奪命。母婦者。愛念夫婿。猶若慈母。侍其晨夜。不離左右。供養盡心。不失時宜。夫若行來。恐入輕易。見則憐念。心無疲厭。憐夫如子。如妹婦者。承事夫婿盡其敬誠。若如兄弟同氣分形骨肉至親無有二情。尊奉敬之。如妹事兄。善知識婦者。侍其夫婿。愛念懇至。依依戀戀。不能相棄。私密之事常相告示。見過依呵。令行無失。善事相教。使益明智。相親愛欲令度世。如善知識也。婦婦者。供養大人。竭誠盡敬。承事夫婿。謙遜順命。夙興夜寐。恭諾言令。口無逸言。身無逸行。有善推讓。過則稱己。誨訓仁施。勸進為道。心端意一。無有邪瞻。靖修婦節。終無𨷂廢。進不犯儀。退不失禮。唯和為貴。婢婦者。常懷畏慎。不敢自慢。競競趣事。無所避彈。心常謙恭。忠孝盡節。言以柔濡。性常和穆。口不犯亂邪之語。身不入放逸之行。貞良純一。質朴直信。恒自嚴整。以禮自將。夫婿納幸不以憍慢。設不接遇。不以為怨。或得捶杖。分受不恚。及見罵辱。默而不恨。甘心樂受。無有二意。勸進所好。不妬聲色。遇己曲薄。不訴求直。務修婦節。不擇衣飡。專精恭敬。唯恐不及。敬奉夫婿。如婢事大家。是為婢婦也。怨家婦者。見夫不歡喜。恒懷嗔恚。晝夜思念欲得解離。為夫婦心常如寄客。偘偘鬪諍。無所畏避。亂頭勤不肯作使。不念治家養活兒子。或行婬蕩。不知羞恥。狀如犬畜。毀辱親里。譬如怨家。奪命婦者。晝夜不寢。毒心相向。當何方便得相遠離。欲與毒藥。恐人覺知。或至親里。遠近寄之。作便嗔恚。詳共賊之。若持寶物。雇人害之。或使傍夫伺而殺之。怨枉夫命。是奪命婦。佛告玉耶。五善婦者。常有顯名。言行有法。眾人愛敬。宗親九族并蒙其榮。天龍鬼神皆來擁護。使不枉橫。萬分之後得生天上。七寶宮殿在所自然。天上壽盡下生世間。當為富貴王侯子孫端正聖智人所奉敬。其二婦者常得惡名。今現在身不得安寧。數為惡鬼眾毒所病。臥起不安。惡夢驚怖。所願不得。多逢災橫。萬分之後魂魄受形。當入地獄餓鬼畜生。展轉三塗。累劫不竟。}@
%{《玉耶经》上说，佛陀对玉耶说：女人不应该仗着自己漂亮，就轻视丈夫。什么叫漂亮？去除邪恶的习气，去掉八十四种污垢，心意坚定，专心致志，这才是漂亮。不要以为脸色白，头发黑，穿着漂亮的衣服就叫漂亮。女人身上有十件恶事，是什么呢？第一，女人刚出生，父母不高兴；第二，养育女人，父母觉得没有滋味；第三，女人总是害怕别人；第四，父母总是担心女儿的婚事；第五，女人长大后要离开父母；第六，女人总是害怕丈夫，看丈夫的脸色行事，丈夫高兴她就高兴，丈夫生气她就害怕；第七，怀孕生孩子非常困难；第八，女人小时候要受父母的管束；第九，长大后要受丈夫的管束；第十，年老后要受儿孙的责备。从出生到死亡，女人都不能自由自在，这就是十件恶事。佛陀对玉耶说：妻子侍奉公婆和丈夫，有五件善事，三件恶事。哪五件是善事呢？第一，妻子要晚点睡觉，早点起床，梳头，打扮，整理衣服，洗脸，不要脏兮兮的，要勤快做事，先问候长辈，心中要恭敬顺从，如果有好吃的，不能先吃；第二，丈夫训斥你，不能生气；第三，要一心一意地对待丈夫，不能想着外面的男人；第四，要经常祈求丈夫长寿；第五，丈夫出门在外，妻子要整理好家务，要经常想着丈夫的优点，不要想着丈夫的缺点。这就是五件善事。哪三件是恶事呢？第一，不以妻子的礼仪侍奉公婆和丈夫，只想着吃好吃的，先吃，还没天黑就睡觉，太阳升起来也不起床，丈夫训斥你，就瞪着眼睛看丈夫，还顶嘴，一个人在那里骂骂咧咧；第二，不一心一意地对待丈夫，总是想着外面的男人；第三，希望丈夫早点死，好改嫁。这就是三件恶事。佛陀对玉耶说：世间还有七种妻子：第一，像母亲一样的妻子；第二，像妹妹一样的妻子；第三，像善知识一样的妻子；第四，像普通妻子一样的妻子；第五，像婢女一样的妻子；第六，像怨家一样的妻子；第七，像夺命一样的妻子。像母亲一样的妻子，爱护丈夫就像慈母一样，早晚侍奉丈夫，不离开丈夫左右，尽心尽力地供养丈夫，不失时机地照顾丈夫，丈夫回来的时候，怕丈夫进门不方便，看见丈夫就怜悯丈夫，心中没有疲倦，怜爱丈夫就像怜爱自己的孩子一样。像妹妹一样的妻子，侍奉丈夫，尽心尽力，就像兄弟姐妹一样，同气连枝，同根同源，血肉至亲，没有二心，尊敬爱护丈夫，就像妹妹侍奉哥哥一样。像善知识一样的妻子，侍奉丈夫，爱护丈夫，情深意切，难以割舍，私密的事情都互相告诉对方，看到丈夫做错事，就劝诫丈夫，让丈夫做事没有错误，教导丈夫做善事，让丈夫更加聪明，互相亲爱，希望丈夫能够解脱生死，就像善知识一样。像普通妻子一样的妻子，供养丈夫，竭尽全力，恭敬地侍奉丈夫，谦虚顺从，早起晚睡，恭敬地听从丈夫的命令，嘴里不说闲话，行为端正，有好的东西就推让给丈夫，做错事就承认自己的错误，教导丈夫，仁慈地对待丈夫，劝勉丈夫走上正道，心意坚定，没有邪念，专心致志地修持妇德，永远不会懈怠，进退有度，不违反礼仪，以和为贵。像婢女一样的妻子，总是怀着敬畏之心，不敢骄傲自满，勤勤恳恳地做事，没有怨言，心中总是谦虚恭敬，忠孝尽心，说话温柔，性格平和，嘴巴不说乱七八糟的话，行为端正，不放纵自己，忠贞善良，朴实真诚，总是约束自己，以礼仪约束自己，丈夫纳妾，不骄纵，即使丈夫不理会她，也不怨恨，如果被打骂，也坦然接受，不生气，如果受到羞辱，也沉默不语，不怨恨，心甘情愿地接受，没有二心，劝勉丈夫做喜欢的事情，不嫉妒丈夫的声色犬马，即使丈夫对自己薄情寡义，也不诉求公平，专心致志地修持妇德，不挑剔衣服食物，专心致志地恭敬丈夫，唯恐做得不够，恭敬地侍奉丈夫，就像婢女侍奉主人一样。这就是像婢女一样的妻子。像怨家一样的妻子，看见丈夫就不高兴，心中总是怀着怨恨，日夜思念着要和丈夫分离，夫妻之间就像寄居的客人一样，总是争吵，无所畏惧，总是胡搅蛮缠，不愿做事，不想着治理家务，养育孩子，或者放荡淫乱，不知羞耻，就像狗一样，毁谤亲戚，就像怨家一样。像夺命一样的妻子，日夜不眠，心中充满毒恨，想着怎样才能远离丈夫，想要毒死丈夫，又怕被人发现，或者跑到亲戚家，远近寄居，总是生气，和贼人勾结，如果丈夫有宝贝，就雇人害死丈夫，或者让丈夫的仇人暗杀丈夫，怨恨丈夫的性命，这就是像夺命一样的妻子。佛陀对玉耶说：像五种善事的妻子，总是有名声，言行有度，人们都尊敬爱护她，宗族亲戚都蒙受她的荣耀，天龙鬼神都来保护她，使她免受冤枉和横祸，死后，万分之一的几率可以生到天上，七宝宫殿自然而然地拥有，天上的寿命结束后，下生到人间，会成为富贵王侯的子孙，端正、圣明、智慧的人都会尊敬她。像两种恶事的妻子，总是得不到好名声，现在活着的时候，得不到安宁，经常被恶鬼和毒药所害，躺着不舒服，做恶梦，害怕，愿望得不到满足，经常遇到灾祸，死后，灵魂投胎，会堕入地狱、饿鬼、畜生道，在三恶道中轮回，经过无数劫，永远不能解脱。}%

@{勸發菩提心集卷中}@
%{劝发菩提心集卷中}%
